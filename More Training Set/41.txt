ܥܲܠ ܡܲܟܿܣܵܢܘܼܬܼܵܐ 0 ܥܲܠ ܡܲܟܿܣܵܢܘܼܬܼܵܐ ܥܲܠ ܡܲܟܿܣܵܢܘܼܬܼܵܐ ܡܐܡܪܐ ܬܫܝܥܝܐ ܥܲܠ ܡܲܟܿܣܵܢܘܼܬܼܵܐ ܘܠܵܚܹ̇ܡ ܠܨܵܘܡܵܐ ܘܲܠܒ̣ܵܥܘܼܬܼܵܐ ܡܐܡܪܐ ܬܫܝܥܝܐ ܥܲܠ ܡܲܟܿܣܵܢܘܼܬܼܵܐ ܘܠܵܚܹ̇ܡ ܠܨܵܘܡܵܐ ܘܲܠܒ̣ܵܥܘܼܬܼܵܐ 1 : ܡܚܝܼܠ ܗ̄ܘ̣ ܟܝܵܢܵܐ ܡ̇ܝܘܿܬܼܵܐ 2 ܕܢܸܬܼܩܲܪܲܒܼ ܠܲܓܼܡܝܼܪܘܼܬܼܵܐ . 3 : ܕܒܸܣܪܵܐ ܘܲܕܡ̇ܐ ܠܵܐ ܡܸܫܟܲܚ 4 ܠܡܹܐܪܲܬܼ ܚܲܝܹ̈ܐ ܕܥܬܼܝܼܕܼܝܼܢ ܀ 5 : ܣܝܼܡ ܗ̄ܘ̣ ܝܲܨܪܵܐ ܕܡܲܚܫܲܒܼܬܹܗ 6 : ܥܲܠ ܒܝܼܫܬܵܐ ܡ̣ܢ ܫܘܼܪܵܝܵܐ 7 : ܘܡ̇ܐ ܕܪܲܓܼ ܛܵܒܼܬܼܵܐ ܨܸܒܼܝܵܢܹܗ 8 ܢܲܓܼܕܹܿܗ ܝܲܨܪܹܗ ܠܒܼܝܼܫܵܬܼܵܐ . 9 : ܘܟܲܕܼ ܛܵܒܼ ܣܝܼܡܝܼܢ ܒܲܟܼܝܵܢܹܗ 10 ܬܪܹܝܢ ܚܘܼܫܵܒܹ̈ܐ ܕܲܠܩܼܘܼܒܼܠܵܐ . 11 ܙܵܟܹ̇ܐ ܝܲܨܪܹܗ ܠܲܟܼܝܵܢܹܗ : pb. 150 12 ܘܢܵܓܹܿܕ ܠܹܗ ܠܘܵܬܼ ܚܘܼܬܼܚܵܬܹ̈ܐ . 13 : ܡܫܲܥܒܸܿܕܼ ܨܸܒܼܝܵܢ ܚܹܐܪܘܼܬܹܗ 14 ܠܥܲܒܼܕܿܘܼܬܼܵܐ ܕܪܸܓܲܬܼ ܒܸܣܪܵܐ . 15 : ܘܲܕܒܼܝܼܪ ܟܠܹܗ ܒܲܩܛܝܼܪܵܐ 16 ܡ̣ܢ ܚܲܫܹ̈ܐ ܕܡܵܝܘܿܬܼܘܼܬܼܵܐ . 17 : ܠܵܐ ܗ̄ܘ̣ܵܐ ܠܛܵܒܼܬܼܵܐ ܕܨܵܒܹ̇ܐ ܒܵܗ̇ 18 ܡܸܫܟܲܚ ܣܵܥܲ݁ܪ ܨܸܒܼܝܵܢܹܗ . 19 : ܐܸܠܵܐ ܠܒܼܝܼܫܬܵܐ ܕܠܵܐ ܨܵܒܹ̇ܐ 20 ܥܵܨܹܐ ܠܹܗ ܝܲܨܪܹܗ ܠܡܸܣܥܲܪ . 21 : ܪܡܸܐ ܒܐܵܓܼܘܿܢܵܐ ܒܟܸܠܥܸܕܼܵܢ 22 ܟܲܕܼ ܡܸܬܼܟܲܬܲܫ ܥܲܡ ܝܲܨܪܹܗ . 23 : ܘܡܲܩܪܸܒܼ ܠܘܼܩܒܲܠ ܚܘܼܬܼܚܵܬܹ̈ܐ 24 ܒܙܲܝܢܵܐ ܕܚܹܐܪܘܼܬܼ ܨܸܒܼܝܵܢܹܗ . 25 : ܚܵܐܹ̇ܒܼ ܟܠܢܵܫ ܡ̣ܢ ܝܲܨܪܹܗ 26 ܘܡܸܫܬܲܥܒܲܕܼ ܠܲܪ̈ܓܼܝܼܓܼܵܬܼܵܐ . 27 : ܘܠܵܐ ܡܥܲܙ̣ܐ ܚܹܝܠ ܨܸܒܼܝܵܢܹܗ 28 ܩܕܼܵܡ ܚܹܐܦܵܐ ܕܪܸܓܲܬܼ ܒܸܣܪܵܐ . 29 : ܪܵܘܝܵܐ ܗ̄ܘ̣ ܡ̣ܢ ܟܠ ܒܲܪܢܵܫܵܐ 30 ܕܗܘ̤ ܥܲܡ ܢܲܦܫܹܗ ܡܸܬܼܟܲܬܲܝ . 31 : ܡܲܢ̣ܘܼ ܡܸܫܟܲܚ ܕܲܢܦܲܨܹܝܘܗܝ 32 ܡ̣ܢ ܚܲܫܹ̈ܐ ܕܡ̇ܝܘܿܬܼܘܼܬܼܵܐ . 33 : ܠܚܲܕܼ ܗ̄ܘ̣ ܙܵܕܼܩܵܐ ܙܵܟܼܘܼܬܼܵܐ 34 ܕܙܲܟܿܝܹܗ ܠܓܸܢܣܲܢ ܚܲܝܵܒܼܵܐ . 35 : ܕܐܲܡܚܸܠܬܹܗ ܡ̇ܝܘܿܬܼܘܼܬܼܵܐ 36 ܚܲܝܠܹܗ ܒܙܲܝܢܵܐ ܕܪܘܼܚܩܘܼܕܫܵܐ . 37 : ܠܵܟ ܡ̇ܪܝ ܦܲܐ̈ܝܵܢ ܬܲܪ̈ܬܲܝܗܹܝܢ 38 ܕܓܲܙܵܟ ܪܸܡܙܵܟ ܪܸܡܙܵܐ ܗ̄ܘ̣ ܕܲܚܢܵܢܵܟ . 39 : ܬܘܼܩܵܢܵܐ ܕܡ̣ܢ ܠܵܐ ܡܸܕܹܿܡ 40 ܘܲܚܘܼܕܵܬܼܵܐ ܕܠܵܐ ܡܸܬܼܚܲܒܲܠ . 41 : ܠܵܐ ܗ̄ܘ̣ܵܐ ܠܬܼܘܼܩܵܢܵܟ ܥܸܕܠܹ̇ܬܼ 42 ܕܲܩܪܹܝܬܹܗ ܠܝܲܨܪܲܢ ܒܝܼܫܵܐ . 43 : ܠܝܲܨܪܲܢ ܥܸܕܼܠܹ̇ܬܼ ܕܲܟܼܡܵܐ ܒܝܼܫ 44 ܕܡܲܩܪܸܒܼ ܠܘܼܩܒܲܠ ܨܸܒܼܝܵܢܲܢ . 45 : ܠܵܘ ܒܲܟܼܝܵܢܲܢ ܐܸܣܲܪܬܵܗ̇ 46 ܠܛܵܒܼܬܼܵܐ ܘܒܼܝܼܫܬܵܐ ܕܒܲܟܼܝܵܢܲܢ . 47 : ܐܸܠܵܐ ܠܚܹܐܪܘܼܬܼ ܨܸܒܼܝܵܢܲܢ 48 ܝܸܗ̄ܒܹܿܬܼ ܐܸܢܹܝܢ ܬܲܪ̈ܬܲܝܗܹܝܢ . 49 : ܨܸܒܼܝܵܢܲܢ ܗ̄ܘ̣ ܢܵܓܸ̇ܕ ܠܲܢ 50 ܠܘܵܬܼ ܚܲܫܹ̈ܐ ܕܡ̇ܝܘܿܬܼܘܼܬܼܵܐ . 51 : ܘܐܸܡܲܬܼܝ ܕܨܵܒܹ̇ܐ ܨܸܒܼܝܵܢܲܢ 52 ܡܸܬܼܥܲܠܸܐ ܠܥܸܠ ܡ̣ܢ ܚܲܫܹ̈ܐ . 53 : ܚܹܐܪܘܼܬܲܢ ܗ̄ܝܼ ܕܡܸܬܼܪܲܟܼܢܵܐ 54 ܠܥܲܒܼܕܿܘܼܬܼܵܐ ܕܪܸܓܲܬܼ ܒܸܣܪܵܐ . 55 : ܘܐܸܢ ܫܸܦܲ̄̇݁ܪ ܠܵܗ̇ ܡܸܬܼܚܲܪܪܵܐ 56 ܡ̣ܢ ܫܘܼܥܒܵܕܼܵܐ ܕܚܘܼܬܼܚܵܬܹ̈ܐ . 57 : ܘܟܲܕܼ ܛܵܒܼ ܩܲܢܝܵܐ ܚܹܐܪܘܼܬܲܢ 58 ܫܘܼܠܛܵܢܵܐ ܥܲܠ ܬܲܪ̈ܬܲܝܗܹܝܢ . 59 : ܡܚܝܼܠܘܼ ܟܝܵܢܲܢ ܡ̣ܢ ܗܵܕܹܐ 60 ܕܗܘ̤ ܒܲܠܚܘܿܕܼܵܘܗܝ ܢܸܙܕܲܕܲܩ . 61 : ܒܚܲܝܠܵܐ ܕܚܘܼܒܵܟ ܙܲܕܲܩܬܵܢ 62 ܟܲܕܼ ܥܸܫܢܲܬ̤ ܚܲܝܵܒܼܘܼܬܿܢ . 63 : ܘܐܩܸܨܬܵܗ̇ ܥܲܠ ܨܸܒܼܝܵܢܲܢ 64 ܠܙܵܟܼܘܼܬܼܵܐ ܕܪܲܒܿܘܼܬܼ ܚܲܝܠܵܐ . 65 : ܘܐܸܢ ܟܲܕܼ ܥܸܫܢܲܬ̤ ܣܲܟܼܠܘܼܬܿܢ 66 ܠܵܐ ܓܥ݂ܲܨ ܚܘܼܒܵܟ ܡ̣ܢ ܥܵܘ̣ܠܲܢ . 67 : ܟܡܵܐ ܗܵܫܵܐ ܕܚ̣ܵܢܘܼܢ ܪ̈ܲܚܡܲܝܟ 68 ܢܲܐܣܸܐ ܚܢܵܢܵܟ ܚܵܘ̈ܒܵܬܲܢ . 69 : ܘܐܸܢ ܟܲܕܼ ܡ̣ܝܼܬܼܢܲܢ ܒܲܚܛܵܗܲܝ̈ܢ 70 ܟܲܕܼ ܡ̣ܝܼܬܼܢܲܢ ܒܲܚܛܵܗܲܝ̈ܢ : pb. 151 71 ܡܫܝܼܚܵܐ ܡ̣ܝܼܬܼ ܘܐܲܚܝܼ ܠܟܼܠܲܢ . 72 : ܟܡܵܐ ܕܹܝܢ ܗܵܫܵܐ ܢܸܙܕܲܕܲܩ 73 ܠܲܕܼܡ̇ܐ ܕܩܲܕܲܫ ܛܲܡܐܘܼܬܲܢ . 74 : ܘܐܸܢ ܟܲܕܼ ܣܵܢ̈ܐܹܐ ܐܝܼܬܲܝܢ ܗ̣̄ܘܲܝܢ 75 ܒܡܵܘܬܵܐ ܕܲܒܼܪܵܟ ܪܲܥܝܼܬܵܢ . 76 : ܟܡܵܐ ܕܹܝܢ ܗܵܫܵܐ ܒܬܲܪܥܘܼܬܹܗ 77 ܢܸܗܘܸܐ ܒܚܲܝܵܘ̈ܗܝ ܫܵܘܬܵܦܹ̈ܐ . 78 : ܐܲܝܟܵܐ ܕܥܸܫܢܲܬ̤ ܣܲܟܼܠܘܼܬܲܢ 79 ܐܸܬܼܢܲܨܲܚ ܚܹܝܠ ܛܲܝܒܿܘܼܬܼܵܐ . 80 : ܡ̇ܕܹܝܢ ܩܲܝܵܡ ܣܘܼܟܵܝܵܐ 81 ܕܚܵܢܲܝܼܢ ܪ̈ܲܚܡܹܐ ܠܚܲܛܵܝܹ̈ܐ . 82 : ܥܵܘ̣ܠܲܢ ܡ̇ܪܝ ܣܵܓܼܵܗ̇ ܠܐܘܼܪܚܵܐ 83 ܕܡܲܪܕܿܝܼܬܼܵܐ ܕܿܠܘܵܬܼ ܓܵܘܣܵܟ . 84 : ܢܸܫܪܘܿܢ ܪ̈ܲܚܡܲܝܟ ܠܲܣܵܓܼܵܐ 85 ܕܣܵܓܲܬ̤ ܒܐܲܦܝ̈ܢ ܒܝܼܫܘܼܬܲܢ . 86 : ܥܲܪܦܸܠܵܐ ܕܲܪ̈ܓܼܝܼܓܼܵܬܼܵܐ 87 ܚܲܦܝܵܬܼܵܗ̇ ܠܦܵܪܘܿܫܘܼܬܲܢ . 88 : ܢܸܓܼܠܹܐ ܚܢܵܢܵܟ ܬܲܚܦܝܼܬܼܵܐ 89 ܕܦܸܪܣܲܬ̤ ܛܘܼܥܝܲܝ ܥܲܠ ܠܸܒܲܢ . 90 : ܠܵܐ ܝܼܕܲܥܬܼܵܐ ܕܪܸܥܝܵܢܲܢ 91 ܣܲܡܝܵܬܲܢ ܡ̣ܢ ܘܵܠܝܼܬܼܵܐ . 92 : ܢܸܕܢܲܚ ܨܸܡܚܵܐ ܕܝܼܕܲܥܬܼܵܟ 93 ܘܢܸܚܙܹܐ ܒܹܗ ܣܲܡܝܘܼܬܼ ܢܲܦܫܲܢ . 94 : ܚܘܼܬܼܚܵܬܹ̈ܐ ܕܲܪ̈ܓܼܝܼܓܼܵܬܼܵܐ 95 ܦܲܪܣܘܼܗ̇ ܠܡܸܠܚܵܐ ܕܝܘܼܠܦܵܢܵܟ . 96 : ܚܢܵܢܵܟ ܢܲܩܢܵܐ ܠܪܸܥܝܵܢܲܢ 97 ܛܲܥܡܵܐ ܚܲܠܝܵܐ ܕܐܵܘܒܸܿܕܢܲܢ . 98 : ܠܵܐ ܣܢܝ̣ܩ ܚܘܼܒܵܟ ܠܲܦܝܵܣܵܐ 99 ܕܲܩܕܼܵܡ ܕܲܢܦܝܼܣ ܝܵ̇ܕܲܥ ܐܲܢ̄ܬܿ . 100 : ܠܵܐ ܗ̄ܘ̣ܵܐ ܒܡܸܠܹ̈ܐ ܡܸܬܼܪܲܥܹܝܬܿ 101 ܕܥܲܕܼܠܵܐ ܢܡܲܠܸܠ ܓܲܒ̈ܝܵܢ ܠܵܟ . 102 : ܠܵܘ ܚܸܡܬܼܵܐ ܕܥܲܠ ܣܘܼܪ̈ܚܵܢܲܝܢ 103 ܐܲܪܓܸܿܙܬܼܵܟ ܟܲܝܕܼ ܐܲܪܫܥܢܲܢ . 104 : ܕܲܒܼܝܲܨܪܲܢ ܡܸܬܼܒܲܩܸܐ ܗ̣̄ܘܲܝܬܿ 105 ܥܲܕܼܠܵܐ ܢܹܐܬܸܐ ܠܲܗܘܵܝܵܐ . 106 : ܓܠܹܝܢ ܗ̄ܘ̣ܵܘ ܚܲܫܹ̈ܐ ܕܒܲܟܼܝܵܢܲܢ 107 ܠܝܼܕܲܥܬܼܵܟ ܥܲܕܠܵܐ ܢܸܗܘܸܐ . 108 : ܘܲܕܢܝܼ̈ܚܵܢ ܗ̣̄ܘܲܝ̈ ܠܲܒܼܨܵܬܼܵܟ 109 ܛܲܫ̈ܝܵܬܲܢ ܘܲܣܬܼܝܼܪ̈ܵܬܲܢ . 110 : ܝܵ̇ܕܲܥ ܗ̣̄ܘܲܝܬܿ ܕܲܡܫܲܥܒܸܿܕ ܠܲܢ 111 : ܝܲܨܪܵܐ ܕܒܲܢ ܠܲܪ̈ܓܼܝܼܓܼܬܼܵܐ 112 : ܘܲܡܦܵܣ ܗ̣̄ܘܝܬܿ ܕܲܒܼܝܲܕܼ ܡ̇ܘܬܵܐ 113 ܗܵܦܹ̇ܟ ܥܲܦܪܲܢ ܠܲܟܼܝܵܢܹܗ . 114 : ܒܣܘܼܢܩܵܢ ܚܲܝܵܘ̈ܗܝ ܚܵܐ̇ܲܪ ܗ̄ܘ̣ܵܝܬܿ 115 ܩܕܼܵܡ ܬܘܼܩܵܢܵܐ ܕܕܲܚܝܼܚܲܢ . 116 : ܘܲܡ̣ܠܲܝܬܵܝܗܝ ܠܓܸܢܣܲܢ ܚܲܝܹ̈ܐ 117 ܒܘܼܣܵܡܵܐ ܕܲܡܠܸܐ ܙܲܒܼܢܵܐ . 118 : ܝܵ̇ܕܲܥ ܗ̣̄ܘܲܝܬܿ ܕܲܬܼܪܹܝܢ ܥܘܼܡܪܹ̈ܐ 119 ܚܵܫ̇ܚܝܼܢ ܗ̄ܘ̣ܵܘ ܠܹܗ ܠܲܟܼܝܵܢܲܢ . 120 : ܐܲܪܥܵܐ ܠܫܲܒܼܪܘܼܬܼ ܪܸܥܝܵܢܲܢ 121 ܘܲܫܡܲܝܵܐ ܠܲܓܼܡܝܼܪܘܼܬܼܵܐ . 122 : ܟܣܸܐ ܗ̄ܘ̣ܵܐ ܐ̄ܪܵܙܵܐ ܕܦܘܼܪܩܵܢܲܢ 123 ܒܝܲܕܼܥܬܼܵܟ ܥܲܡ ܟܲܣܝܘܼܬܼܵܟ . 124 : ܘܟܲܕܼ ܡܲܛܝܼ ܙܲܒܼܢܵܐ ܕܲܦܣܲܩ̣ܬܿ 125 ܓܠ݂ܲܝܬܵܗ̇ ܠܟܲܣܝܘܼܬܼ ܨܸܒܼܝܵܢܵܟ . 126 : ܝܵ̇ܕܲܥ ܗ̣̄ܘܲܝܬܿ ܕܚܲܕ ܫܵܩܲܠ ܐܲܢ̄ܬܿ 127 ܐܲܝܟ ܪܹܫܝܼܬܼܵܐ ܡ̣ܢ ܓܸܢܣܲܢ . 128 : ܘܒܼܕܒܼܚܵܐ ܕܦܲܓܪܹܗ ܫܵܪܹܝܬܿ 129 ܓܲܙܵܪ ܕܝܼܢܵܐ ܘܡ̇ܘܬܼܵܐ ܕܲܥܠܲܝܢ . 130 : ܟܣܸܐ ܗ̄ܘ̣ܵܐ ܒܟܲܣܝܘܼܬܼ ܝܲܕܲܥܬܼܵܟ 131 ܪܘܼܡܪܵܡܹܗ ܕܓܸܢܣܲܢ ܫܛ̣ܵܐ . 132 : ܘܲܓܼܠܲܝܬܵܝܗܝ ܒܵܬܲܪ ܙܲܒܼܢܵܐ 133 ܠܥܘܼܬܵܕܼܵܐ ܕܟܲܣܝܘܼܬܼ ܚܘܼܒܵܟ . 134 : ܘܐܸܢܗܘ̤ ܕܗܵܠܹܝܢ ܓܲܠ̈ܝܵܢ ܗ̣̄ܘܲܝ̈ 135 ܠܝܼܕܲܥܬܼܵܟ ܥܲܕܼܠܵܐ ܢܸܗܘܸܐ . pb. 152 136 : ܒܝܵܨܪܲܢ ܝܲܬܼܝܪ ܚܵܐ̇ܪ ܗ̣̄ܘܲܝܬܿ 137 ܕܠܵܐ ܡܥܲܙܸܐ ܩܕܼܵܡ ܚܘܼܬܼܚܵܬܹ̈ܐ . 138 : ܐܲܢ̄ܬܿ ܐܲܝܬܿܝܼܬܵܢ ܠܲܗܘܵܝܵܐ 139 ܘܝܲܩܲܪܬܵܢ ܒܲܡܠܝܼܠܘܼܬܼܵܐ . 140 : ܐܲܢ̄ܬܿ ܐܲܦܢܝܼܬܵܢ ܡ̣ܢ ܬܵܘܫܵܐ 141 ܠܐܘܼܪܚܵܐ ܕܟܲܣܝܘܼܬܼ ܡ̇ܪܘܼܬܼܵܟ . 142 : ܒܪܵܦܝܘܼܬܼ ܢܲܦܫܲܢ ܐܸܬܼܒܲܨܲܪ 143 ܐܝܼܩܵܪܵܐ ܕܪܲܒܿܘܼܬܼ ܨܲܠܡܵܟ . 144 : ܘܐܲܪܝܼܡܲܢ ܚܹܝܐ ܥܘܼܕܼܪܵܢܵܟ 145 ܡ̣ܢ ܫܸܠܦܵܐ ܠܘܵܬܼ ܪܲܒܿܘܼܬܼܵܐ . 146 : ܛܵܠܘܿܡܘܼܬܲܢ ܫܲܚܠܸܦܬܼܵܟ 147 ܡ̣ܢ ܪ̈ܲܚܡܹܐ ܠܘܵܬܼ ܩܲܫܝܘܼܬܼܵܐ . 148 : ܘܲܗܘ̤ܸܵܐ ܚܘܼܒܵܟ ܡܸܨܥܵܝܵܐ 149 ܘܫܲܝܸܢ ܠܲܢ ܥܲܡ ܪܲܒܿܘܼܬܹܗ . 150 : ܕܝܼܠܵܟ ܗ̄ܘ̣ ܫܲܝܢܵܐ ܘܪ̈ܲܚܡܹܐ 151 ܕܐܲܢ̄ܬܿ ܫܲܝܸܢܬܵܢ ܥܲܡ ܝܵܬܹܗ . 152 : ܠܲܝܬܿ ܠܲܟܼܝܵܢܲܢ ܒܹܝܬܼ ܓܵܘܣܵܐ 153 ܐܸܠܵܐ ܚܢܵܢܵܟ ܣܵܡܹ̇ܟ ܟܠ . 154 : ܡܸܛܠܵܬܿܢ ܐܸܬܼܟܲܢܝܼܬܿ 155 ܒܲܫܡܵܗܹ̈ܐ ܕܢܘܼܟܼܪܵܝܝܼܢ ܠܵܟ . 156 : ܘܟܲܕܼ ܠܵܐ ܙܵܕܩܝܼܢ ܠܲܟܼܝܵܢܵܟ 157 ܫܩ݂ܲܠܬܿ ܐܸܢܘܿܢ ܡܸܛܠ ܚܘܼܒܵܟ . 158 : ܠܵܘ ܕܲܟܼܝܵܢܵܟ ܐܸܬܼܒܲܨܲܪ 159 ܒܲܫܡܵܗܹ̈ܐ ܡܚܝܼܠܹ̈ܐ ܕܝܼܠܲܢ . 160 : ܠܫܝܼܛܘܼܬܼܵܐ ܕܓܸܢܣܲܢ ܐܵܘܪܸܒܼܬܿ 161 ܕܟܲܢܝܼܬܿ ܢܲܦܫܵܟ ܒܲܫܡܸܗܲܝ̈ܢ . 162 : ܠܲܝܬܿ ܠܲܟܼܝܵܢܵܐ ܕܐܝܼܬܼܘܼܬܼܵܟ 163 ܐܲܬܼܪܵܐ ܕܬܸܚܙܘܿܩ ܐܵܘ ܬܸܫܪܸܐ . 164 : ܘܡܸܛܠ ܚܘܼܒܵܟ ܕܲܠܘܵܬܲܢ 165 ܐܸܬܿܝܬܿ ܨܹܐܕܲܝܢ ܒܲܟܼܝܵܢܵܟ . 166 : ܠܵܐ ܡܸܣܬܲܝܟܼܵܐ ܟܲܣܝܘܼܬܼܵܟ 167 ܒܲܚܙܵܬܼܵܐ ܕܥܲܝܢܲܝ̈ ܒܸܣܪܵܐ . 168 : ܘܲܒܼܦܲܓܼܪܲܢ ܐܲܝܟ ܡܲܚܙܝܼܬܼܵܐ 169 ܚ̣ܙܲܝܢܲܢ ܫܘܼܒܼܚܵܐ ܕܪܲܒܿܘܼܬܼܵܟ . 170 : ܠܵܐ ܢܵܚܹ̇ܬܼ ܐܵܦܠܵܐ ܣܵܠܹ̇ܩ 171 ܟܝܵܢܵܟ ܣܵܟܼܵܐ ܕܟܼܠ ܡܸܕܹܿܡ . 172 : ܘܲܒܼܡܲܚܲܬܿܬܼܵܐ ܕܨܸܒܼܝܵܢܵܟ 173 ܝܲܩܲܪܬܵܢ ܐܲܝܟ ܗܵܘ̇ ܕܲܢܚܸܬܿܬܿ . 174 : ܠܵܐ ܡܚܲܕܲܝܵܐ ܠܵܟ ܚܲܕܼܘܼܬܼܵܐ 175 ܘܠܵܐ ܡܥܝܼܩܵܐ ܠܵܟ ܟܲܪܝܘܼܬܼܵܐ . 176 : ܘܲܚܕܼܝܼܬܿ ܠܘܼܩܒܲܠ ܦܘܼܢܵܝܲܢ 177 ܘܢܲܫܸܩܬܵܢ ܒܲܒܼܪܵܐ ܙܥܘܿܪܵܐ . 178 : ܠܲܬܼܪܹܝܢ ܝܪ̈ܬܹܿܐ ܦܲܠܸܓܼܬܵܝܗܝ 179 ܠܓܲܙܵܐ ܪܲܒܵܐ ܕܚܸܟܼܡܵܬܸ̈ܟ . 180 : ܘܠܵܐ ܚܲܫܸܒܼܬܿ ܥܲܡ ܪܲܦܝܘܼܬܲܢ 181 ܥ̣ܿܠ ܒܘܼܕܵܪܵܐ ܕܩܸܢܝܵܢܵܟ . 182 : ܒܲܒܼܥܵܬܼܵܐ ܕܐܲܒܿܝܼܕܼܬܲܢ 183 ܢܦ݂ܲܩ ܨܼܒܼܝܵܢܵܐ ܕܐܝܼܬܼܘܼܬܼܵܟ . 184 : ܘܟܲܕܼ ܐܸܫܟܲܚܬܵܢ ܒܲܕܸܿܩܬܵܗ̇ 185 ܚܲܕܼܘܼܬܼܵܟ ܠܲܫܡܲܝܵܢܹ̈ܐ . 186 : ܒܐܸܣܛܲܠ ܫܘܼܒܼܚܵܐ ܟܲܣܝܼܬܵܗ̇ 187 ܠܓܲܠܝܘܼܬܼܵܐ ܕܣܲܢܝܼܘܼܬܼ ܥܵܘ̣ܠܵܢ . 188 : ܘܲܒܼܚܲܬܼܡ̇ܐ ܕܗܲܝܡܵܢܘܼܬܼܵܐ 189 ܫܲܪܲܪܬܿ ܨܹܐܕܲܝܢ ܫܘܼܘܕܵܝܵܟ . 190 : ܙܲܪܥܵܐ ܕܡܸܠܬܼܵܟ ܩܲܒܸܿܠܢܲܢ 191 ܘܫܲܘ݂ܲܝ ܒܲܢ ܦܹܐܪܵܐ ܕܚܲܝܹ̈ܐ . 192 : ܠܵܐ ܬܸܬܸܿܠ ܠܹܗ ܠܲܢܟܼܝܼܠܵܐ 193 ܕܢܲܪܡܸܐ ܒܢܲܦܫܲܢ ܙܝܼܙܵܢܵܘ̈ܗܝ . 194 : ܒܢܲܝܵ̈ܐ ܕܝܼܠܵܟ ܟܲܢܝܼܬܵܢ 195 ܒܚܘܼܒܵܐ ܘܠܵܐ ܗ̄ܘ̣ܵܐ ܒܲܟܼܝܵܢܵܐ . 196 : ܢܸܫܬܲܪܲܪ ܒܲܢ ܒܲܥ݁ܒܼܵܕܼܵܐ 197 ܫܡܵܐ ܕܲܒܼܪܘܼܬܼܵܐ ܕܐܲܩܢܝܼܬܵܢ . 198 ܠܥܘܼܡܪܵܐ ܕܲܠܥܸܠ ܙܲܡܢܬܵܢ : pb. 153 199 ܘܠܐ̄ܚܝܵܢܘܼܬܼܵܐ ܕܪ̈ܘܼܚܵܢܹܐ . 200 : ܠܵܐ ܢܛܲܒܿܥܲܢ ܥܵܘ̣ܠܵܐ ܕܢܲܦܫܲܢ 201 ܒܗܵܘܬܼܵܐ ܕܪܲܒܿܘܼܬܼ ܫܘܼܢܵܩܵܐ . 202 : ܣܲܒܼܪܵܐ ܕܪܲܒܿܘܼܬܼ ܡܘܼܠܟܵܢܲܝ̈ܟ 203 ܡܲܩܢܸܐ ܠܢܲܦܫܲܢ ܠܘܼܒܵܒܼܵܐ . 204 : ܕܲܟܼܡܵܐ ܐܸܢ ܢܸܥܫܲܢ ܥܵܘ̣ܠܵܐ 205 ܚܢܵܢܵܟ ܙܵܟܹ̇ܐ ܠܣܲܢ̈ܝܵܬܲܢ . 206 : ܒܡܵܘ̈ܡ̇ܬܼܵܐ ܕܠܵܐ ܡܸܫܬܲܪ̈ܝܵܢ 207 ܚܲܬܼܡܬܿ ܐܸܢܘܿܢ ܠܡܘܼܠܟܵܢܲܝ̈ܟ . 208 : ܘܒܲܟܼܝܵܢܵܟ ܪܲܒܵܐ ܝܲܡܲܬܿ 209 ܘܠܵܐ ܡܕܲܓܸܿܠ ܐܲܢ̄ܬܿ ܒܲܟܼܝܵܢܵܟ . 210 ܒܗܵܕܹܐ ܬܸܢܘܲܝ ܪܲܟܸܿܒܼܬܵܗ̇ . 211 ܠܒܼܵܥܘܼܬܲܢ ܨܹܝܕܼ ܡ̇ܪܘܼܬܼܵܟ . 212 : ܕܪܸܡܙܵܐ ܗ̄ܘ̣ ܒܵܥܹ̇ܝܬܿ ܕܲܬܼܘܵܬܼܵܐ 213 ܘܠܵܐ ܡܲܩܨܲܬܿ ܩܲܕܼܡ̇ܝܵܬܼ̈ܐ . 214 : ܥܲܠ ܬܘܼܟܼܠܵܢܵܐ ܕܲܚܢܵܢܵܟ 215 ܡܸܬܼܟܲܫܦܝܼܢܲܢ ܚܵܐܹ̇ܢ ܟܠ . 216 : ܦܲܬܲܚ ܠܵܗ̇ ܬܲܪܥܵܐ ܠܬܲܟܲܫܲܦܬܲܢ 217 ܕܢܵܩ̇ܫܵܐ ܒܲܬܼܪܲܥ ܛܲܝܒܿܘܼܬܼܵܟ . 218 : ܟܐܝܼ ܒܟܹܐܢܘܼܬܼܵܟ ܒܲܣܝܼܡܵܐ 219 ܕܠܵܐ ܬܸܬܼܡܲܪܡܲܪ ܥܲܠ ܥܵܘ̣ܠܲܢ . 220 : ܢܫܲܝܢܵܟ ܚܘܼܒܵܐ ܕܨܸܒܼܝܵܢܵܟ 221 ܕܐܲܝܟ ܕܲܡܥܵܕܼ ܣܵܥܲܪ ܐܲܢ̄ܬܿ . 222 : ܠܵܐ ܬܼܬܼܒܲܩܸܐ ܝܼܕܲܥܬܼܵܟ 223 ܒܣܲܢ̈ܝܵܬܲܢ ܚܲܬܿܝܼܬܼܵܐܝܼܬܼ . 224 : ܘܠܵܐ ܬܲܥܸܠܲܝܢ ܠܲܒܼܨܵܬܼܵܐ 225 ܒܗܵܘ̇ ܕܝܼܢܵܐ ܕܒܼܵܚܲܪ ܟܠܵܐ . 226 : ܕܟܲܪܝܵܐ ܗ̄ܝܼ ܡܼܠܲܬܼ ܒܵܥܘܼܬܲܢ 227 ܘܠܵܐ ܡ̇ܛ̇ܝܵܐ ܠܪܵܘܡ̇ܐ ܕܲܠܥܸܠ . 228 : ܦܫܘܿܛ ܠܲܢ ܐܝܼܕܼܵܐ ܕܲܚܢܵܢܵܟ 229 ܘܢܸܣܲܩ ܒܵܗ̇ ܠܘܵܬܼ ܫܘܼܒܼܩܵܢܵܐ . 230 : ܕܝܲܩܝܼܪ ܓܸܦܹܗ ܕܪܸܥܝܵܢܲܢ 231 ܘܠܵܐ ܡܨܸܐ ܦܵܪܲܚ ܨܹܝܕܼ ܚܘܼܒܵܟ . 232 : ܒܓܸܦܸ̈ܐ ܕܪ̈ܲܚܡܲܝܟ ܢܸܬܿܕܲܠܸܐ 233 ܡ̣ܢ ܥܘܼܡܩܵܐ ܠܘܵܬܼ ܪܲܒܿܘܼܬܼܵܟ . 234 : ܕܥܲܡܘܼܛ ܢܘܼܗܪܵܐ ܕܝܼܕܲܥܬܲܢ 235 ܡ̣ܢ ܒܘܼܝܵܢܵܐ ܕܘܵܠܝܼܬܼܵܐ . 236 : ܢܸܕܼܢܲܚ ܢܘܼܗܪܵܐ ܕܝܼܕܲܥܬܼܵܟ 237 ܘܢܸܚܘܹܐ ܒܹܗ ܡܘܼܡܹ̈ܐ ܕܢܲܦܫܲܢ . 238 : ܕܥܲܒܼ݂ܕܲܢ ܥܵܘ̣ܠܵܐ ܢܘܼܟܼܪ̈ܵܝܹܐ 239 ܡ̣ܢ ܝܵܪܬܿܘܼܬܼܵܐ ܕܲܒܼܝܵ̈ܐ . 240 : ܒܛܲܟܼܣܵܐ ܕܟܲܠ̈ܒܹܿܐ ܢܸܬܿܬܿܪܣܸܐ 241 ܡ̣ܢ ܦܲܪ݁ܟܿܘܼܟܹܐ ܕܚܢܵܢܵܟ . 242 : ܕܠܵܐ ܛܥܲܢܢܲܢ ܝܘܼܩܪܹܗ ܕܝܵܘܡ̇ܐ 243 ܒܦܘܼܠܚܵܢ ܟܲܪܡ̇ܐ ܕܝܼܕܲܥܬܼܵܟ . 244 : ܠܵܐ ܡܸܬܿܛܲܠܡܵܐ ܬܵܘܕܿܝܼܬܲܢ 245 ܡ̣ܢ ܦܘܼܠܚܵܢܵܐ ܕܲܒܼܛܲܝܒܿܘܼ . 246 : ܟܡܵܐ ܐܸܢ ܪܲܒܵܐ ܣܲܟܼܠܘܼܬܲܢ 247 ܣܲܓܿܝܼ ܙܥܘܿܪܝܵܐ ܠܲܚܢܵܢܵܟ . 248 : ܘܐܸܢ ܠܲܝܬܿ ܦܸܚܡܵܐ ܠܒܼܝܼܫܘܼܬܲܢ 249 ܠܛܲܝܒܿܘܼܬܼܵܟ ܐܲܝܟ ܛܸܠܵܠܵܐ ܗ̄ܝܼ . 250 : ܕܝܼܠܵܟ ܗ̄ܘ̣ ܚܢܵܢܵܐ ܘܪ̈ܲܚܡܹܐ 251 ܘܠܲܝܬܿ ܦܸܚܡܵܐ ܠܥܘܼܬܹܪܹܗ ܕܚܘܼܒܵܟ . 252 : ܘܣܵܗܹ̇ܕܼ ܣܘܿܓܼܐܵܐ ܕܬܼܘܼܩܵܢܲܝ̈ܟ 253 ܕܒܼܪ̈ܲܚܡܹܐ ܬܲܩܸܢܬܿ ܐܸܢܘܿܢ . 254 : ܠܵܐ ܡܸܬܼܡܲܫܚܵܐ ܛܲܝܒܿܘܼܬܼܵܟ 255 ܘܠܵܐ ܡܸܬܿܬܿܟܼܝܼܠ ܓܲܙܵܐ ܕܪ̈ܲܚܡܲܝܟ . 256 : ܕܟܲܕܼ ܣܲܓܿܝܼܐܝܼܬܼ ܢܵܣܘܿܒܼܵܘ̈ܗܝ 257 ܢܵܣ̇ܒܿܝܼܢ ܘܐܝܼܬܼܵܘܗܝ ܐܲܝܟ ܕܐܝܼܬܵܘܗܝ . pb. 154 258 : ܡܸܢܹܗ ܥܵܬ̇ܪܝܼܢ ܪ̈ܘܼܚܵܢܹܐ 259 ܘܩܵܥܹ̇ܝܢ ܚܲܝܠܵܐ ܠܬܸܫܡܸܫܬܹܿܗ . 260 : ܘܒܼܚܹܝܠ ܡܸܠܬܹܗ ܡܸܬܼܚܲܝܠܝܼܢ 261 ܘܓܼܡ̇ܪܝܼܢ ܟܠܗܘܿܢ ܨܸܒܼܝܵܢܵܘ̈ܗܝ . 262 : ܒܹܗ ܡܸܬܼܡܲܠܹܝܢ ܣܘܼܢܩܵܢܹ̈ܐ 263 ܕܡ̇ܝܘܿܬܹ̈ܐ ܠܒܼܝܼܫܲܝ̈ ܦܲܓܼܪܵܐ . 264 : ܘܲܒܼܥܘܼܕܼܪܵܢܹܗ ܡܸܬܼܥܲܠܹܝܢ 265 ܠܥܸܠ ܡ̣ܢ ܚܲܫܹ̈ܐ ܕܒܲܟܼܝܵܢܵܐ . 266 : ܠܟܼܠ ܦܸܢ̈ܝܵܢ ܗܘ̤ ܡܸܬܼܿܦܲܠܲܓܼ 267 ܠܲܫܡܲܝܢܹ̈ܐ ܘܠܲܐܪ̈ܥܵܢܹܐ . 268 : ܘܠܲܡܠܝܼܠܹ̈ܐ ܘܚܲܪ̈ܫܹܐ ܙܵܐܹ̇ܢ 269 ܘܠܵܐ ܡܸܬܼܒܲܨܲܪ ܡ̣ܢ ܕܐܝܼܬܼܵܘܗܝ . 270 : ܠܵܐ ܡ̇ܕܹܝܢ ܬܹܐܚܘܿܕ ܬܲܪܥܵܐ 271 ܕܥܘܼܬܼܪܹܗ ܪܲܒܵܐ ܕܲܚܢܵܢܵܟ . 272 : ܘܠܵܐ ܡܸܬܼܟܲܠܝܵܐ ܒܵܥܘܼܬܹܿܢ 273 ܒܐܲܦܲܝ̈ ܬܲܪܥܵܐ ܕܣܲܟܼܠܘܼܬܲܢ . 274 : ܠܵܐ ܡ̇ܪܝ ܬܲܩܸܨ ܣܘܼܥܪ̈ܵܢܹܐ 275 ܕܒܼܝܼܫܘܼܬܼ ܝܲܨܪܵܐ ܕܟܼܝܵܢܲܢ . 276 : ܕܟܼܡܵܐ ܐܸܢ ܢܸܙܟܸܿܐ ܒܸܣܪܵܐ 277 ܐܵܦ ܟܲܕܼ ܙܵܟܹ̇ܐ ܚܲܝܵܒܼܵܐ ܗ̄ܘ̣ . 278 : ܡܸܕܼܪܵܐ ܗ̄ܘ̣ ܟܠܹܗ ܬܘܼܩܵܢܲܢ 279 ܘܲܒܼܚܲܫܹ̈ܐ ܓܒܼܝܼܠ ܕܲܚܝܼܚܲܢ . 280 : ܘܲܡܢܵܬܼܵܐ ܕܚܵܝܹ̈ܐ ܕܲܩܢܹܐ 281 ܢܲܓܼܕܵܗ̇ ܒܵܬܼܪ ܚܘܼܬܼܚܵܬܼܵܘ̈ܗܝ . 282 : ܡܲܝܵ̈̄ܐ ܕܚܲܫܹ̈ܐ ܡܲܬܼܪܹܝܢ ܠܹܗ 283 ܠܥܲܦܪܹܗ ܕܦܲܓܼܪܵܢ ܡ̇ܝܘܿܬܼܵܐ . 284 : ܘܚܹܐܦܵܐ ܕܥܵܘ̣ܠܵܐ ܓܼܵܪܹܦ ܠܹܗ 285 ܘܡܲܚܸܬܼ ܠܹܗ ܠܘܵܬܼ ܡܘܼܟܵܟܼܵܐ . 286 : ܚܹܝܠ ܚܝܘܼܬܼܵܐ ܕܲܒܼܢܲܦܫܵܐ 287 ܢܵܓܼ̇ܕܵܐ ܠܹܗ ܠܘܵܬܼ ܛܵܒܼܵܬܼ̈ܐ . 288 : ܘܝܲܨܪܵܐ ܕܠܸܒܹܿܗ ܡܬܲܚܬܸܿܐ ܠܹܗ 289 ܠܥܘܼܡܩܵܐ ܪܲܒܵܐ ܕܒܼܝܼ̈ܫܵܬܵܐ . 290 : ܒܲܩܪ̈ܵܒܹܐ ܪܡܸܐ ܥܲܡ ܢܲܦܫܹܗ 291 ܘܡܸܬܼܟܲܬܲܫ ܥܲܡ ܚܘܼܫܵܒܼܵܘ̈ܗܝ . 292 : ܘܲܒܼܩܸܫܬܵܐ ܕܡ̇ܝܘܿܬܼܘܼܬܼܵܐ 293 ܫܵܕܹܐ ܓܹܐܪܹ̈ܐ ܒܗܲܕܵܡܵܘ̈ܗܝ . 294 : ܙܵܟܹ̇ܐ ܘܚܵܐܹ̇ܒܼ ܟܠܥܸܕܵܢ 295 ܘܠܵܐ ܦܵܐܹ̇ܫ ܡ̣ܢ ܬܲܟܼܬܿܘܼܫܵܐ . 296 : ܘܡܲܒܲܣܲܒܲܣ ܟܠܹܗ ܒܟܼܠܹܗ 297 ܡ̣ܢ ܡܲܚ̈ܘܵܬܼܵܐ ܕܲܚܛܗܹ̈ܐ . 298 : ܙܩܝܼܦܵܐ ܠܘܼܩܒܲܠ ܚܲܝܕܬܹܗ 299 ܡ̇ܝܘܿܬܼܘܼܬܼܵܐ ܕܒܲܟܼܝܵܢܹܗ . 300 : ܘܲܡܢܲܓܲܕܼܵܐ ܠܹܗ ܠܪܸܥܝܵܢܹܗ 301 ܚܵܫܘܿܫܼܬܼܵܐ ܕܗܲܕܵܡܵܘ̈ܗܝ . 302 : ܒܗܵܠܹܝܢ ܢܸ̈ܫ̈ܒܹܿܐ ܡܦܲܟܲܪ ܠܹܗ 303 ܝܲܨܪܵܐ ܕܲܛܫܸܐ ܒܗܲܕܵܡ̇ܘ̈ܗܝ . 304 : ܟܲܕܼ ܐܵܣܲܪ̇ ܠܹܗ ܒܫܸܫܠܬܼܵܐ 305 ܕܲܚܫܝܼܠܵܐ ܒܲܪ̈ܓܼܝܼܓܼܵܬܼܵܐ . 306 : ܢܸܫܪܹܝܗ̇ ܡ̇ܪܝ ܠܐܲܣܝܼܪܘܼܬܹܗ 307 ܩܠܝܼܕܼܵܐ ܕܪܸܡܙܹܗ ܕܵܚܢܵܢܵܟ . 308 : ܘܲܬܼܫܝܼܓܼ ܡܸܢܹܗ ܛܲܝܒܿܘܼܬܼܵܟ 309 ܨܵܐܬܼܵܐ ܕܟܲܬܿܡܲܬ̤ ܚܘܼܫܵܒܼܵܘ̈ܗܝ . 310 : ܢܸܦܘܿܩ ܠܲܪܘܲܚܬܼܵܐ ܕܪ̈ܲܚܡܲܝܟ 311 ܚܒܼܝܼܫܵܐ ܕܐܲܣܪܹܗ ܨܼܒܝܵܬܹܗ . 312 : ܘܢܸܬܼܒܲܝܲܐ ܡ̣ܢ ܟܲܪܝܘܼܬܹܗ 313 ܒܣܲܒܼܪܵܐ ܕܪܲܒܿܘܼܬܼ ܡܘܼܠܟܵܢܲܝ̈ܟ . 314 : ܢܸܗܘܸܐ ܚܢܵܢܵܟ ܗܲܕܿܝܼܐܵܐ 315 ܠܐܲܟܼܣ̄ܢܵܝܵܐ ܕܠܵܐ ܝܼܕܲܥܬܼܵܐ . 316 : ܘܢܲܠܦܝܼܘܗܝ ܐܘܼܪܚܵܐ ܕܢܸܪܕܹܿܐ ܒܵܗ̇ 317 ܠܐܵܘܵܢܹ̈ܐ ܕܡܲܠܟܿܘܼܬܼ ܪܵܘܡ̇ܐ . pb. 155 318 : ܢܸܦܩܘܼܢ ܪ̈ܲܚܡܲܝܟ ܒܲܒܼܥܵܬܹܗ 319 ܕܐܲܒܿܝܼܕܼܵܐ ܕܛܥ̣ܵܐ ܢܲܦܫܹܗ . 320 : ܘܢܲܦܢܹܝܘܗܝ ܚܘܼܒܵܟ ܠܲܦܝܵܣܵܐ 321 ܕܝܼܕܲܥܬܼܵܐ ܕܗܲܝܡܵܢܘܼܬܼܵܐ . 322 : ܪܸܡܙܵܟ ܢܸܟܼܠܸܐ ܒܐܸܫܵܬܹܗ 323 ܕܲܟܼܪܝܼܗܵܐ ܕܲܪܡܸܐ ܒܥܵܘ̣ܠܵܐ . 324 : ܘܒܸܐܣܦܘܼܓܵܐ ܕܒܲܣܝܼܡܘܼܬܼܵܟ 325 ܢܸܬܼܟܲܦܪܘܼܢ ܡܘܼܡܹ̈ܐ ܕܢܲܦܫܹܗ . 326 : ܐܸܢ ܥܘܼܕܪܵܢܵܟ ܠܵܐ ܡܲܕܼܪܸܟ 327 ܠܡܵܘܬܵܐ ܩܲܪܝܼܒܼ ܡ̣ܢ ܚܝܹ̈ܐ . 328 : ܘܐܸܢ ܣܲܡܵܟ ܠܵܐ ܡܲܐܣܸܐ ܠܹܗ 329 ܠܲܝܬܿ ܐܵܣܝܘܼܬܼܵܐ ܠܲܡܚܘܿܬܹܗ . 330 : ܦܟ݂ܲܗܘ ܣܲܡܡܵܢܹ̈ܐ ܐ̄ܢܵܫܝܹ̈ܐ 331 ܘܲܥܨܵܒܹ̈ܐ ܦܲܓܼܪܵܢܵܝܹܐ . 332 : ܘܟܹܐܒܹܗ ܕܥܵܘܠܲܢ ܝܘܿܡ ܡ݂ܢ ܝܘܿܡ 333 ܡܸܣܓܵܐ ܣܵܛܹܐ ܘܡܸܬܼܥܲܫܲܢ . 334 ܡܼܪܲܕܼܘ ܟܹܐܒܲܝ̈ܢ ܠܐܘܼܡܵܢܘܼܬܼܵܐ : 335 ܕܐܵܣܵܘܵܬܼܵܐ ܐܲܪ̈ܥܵܢܹܐ . 336 : ܘܲܙܩܲܦܘ̣ ܨܼܒܼܥܵܐ ܡ̣ܢ ܥܵܘ̣ܠܲܢ 337 ܪ̈ܘܚܵܢܹܐ ܘܦܲܓܼܪ̈ܵܢܵܝܹܐ . 338 : ܠܲܝܬܿ ܠܹܗ ܐܵܣܝܵܐ ܠܲܟܼܝܵܢܲܢ 339 ܐܲܝܟ ܣܲܟܵܐ ܕܪ̈ܲܚܡܹܐ ܕܝܼܠܵܟ . 340 : ܘܠܲܝܬܿ ܕܲܡܦܵܣ ܒܵܗ̇ ܒܲܡܚܘܿܬܹܗ 341 ܐܲܝܟ ܝܼܕܲܥܬܼܵܐ ܕܟܲܣܝܘܼܬܼܵܟ . 342 : ܠܵܘ ܐܲܢ̄ܬܿ ܐܲܗܡܝܼܬܿ ܡ̣ܢ ܟܹܐܒܲܢ 343 ܕܥܸܫܬܲܬ̤ ܣܲܓܿܝܼ ܣܲܟܼܠܘܼܬܲܢ . 344 : ܚܢܲܢ ܛܲܫܝܼܢܵܗ̇ ܠܲܡܚܘܿܬܲܢ 345 ܘܐܸܚܕܲܬ̤ ܢܘܿܡܹܐ ܒܗܲܕܵܡܲܝ̈ܢ . 346 : ܠܵܐ ܗ̄ܘ̣ܵܐ ܚܲܝܠܵܐ ܕܲܚܢܵܢܵܟ 347 ܐܸܬܼܦܲܟܲܗ ܡ̣ܢ ܥܘܼܕܪܵܢܵܐ . 348 : ܟܪ̈ܝܼܗܹܐ ܠܵܐ ܨܒܼܵܐ ܕܲܢܛܲܦܘܿܢ 349 ܣܲܡܵܐ ܕܪ̈ܲܚܡܹܐ ܠܫܘܼܚܢܲܝ̈ܗܘܿܢ . 350 : ܠܵܘ ܠܵܟ ܢܸܕܲܬ̤ ܡ̣ܢ ܥܵܘ̣ܠܵܐ 351 ܕܐܸܬܼܒܲܣܒܲܣܢܲܢ ܒܲܚܛܝܼܬܼܵܐ . 352 : ܠܲܢ ܗ̄ܘ̣ ܗܲܢܝܼ ܟܘܼܪܗܵܢܲܢ 353 ܕܠܵܐ ܢܲܨܪܸܦ ܠܲܢ ܣܲܡ ܚܲܝܹ̈ܐ . 354 : ܚܢܲܢ ܗ̄ܘ̣ ܡܚܲܝ̣ܢܲܢ ܠܲܩܢܘܿܡܲܢ 355 ܒܫܘܼ̈ܡܵܬܼܵܐ ܕܓܹܐܪ̈ܲܝ ܦܘܼܡܲܢ . 356 : ܘܲܣܓܼܝܼ ܨܘܼܠܦܵܬܹ̈ܗ ܕܦܲܓܼܪܵܢ 357 ܒܟܹܐܦܹ̈ܐ ܕܲܫܕ݂ܲܝ̈ ܣܸܦ̈ܘܵܬܲܢ . 358 : ܚܢܲܢ ܐܸܫܟܲܚܢܵܗ̇ ܠܝܼܕܲܥܬܼܵܐ 359 ܕܦܵܪܘܿܫܘܼܬܹܗ ܕܲܟܼܝܵܢܲܢ . 360 ܘܦܸܟܼܗܲܬ̤ ܡܼܠܲܬܼ ܒܘܼܝܵܢܢ . 361 ܒܥܸܢܝܵܢܵܐ ܕܙܲܠܝܼܠܘܼܬܼܵܐ . 362 : ܪܲܦܝܘܼܬܲܢ ܦܸܬܼܚܲܬ̤ ܬܲܪܥܵܐ 363 ܕܲܚܙܵܬܵܐ ܘܫܸܡܥܵܐ ܘܡܸܠܬܼܵܐ . 364 : ܘܥ݂ܲܠܘ ܣܵܢܐܸ̈ܐ ܘܚܲܠܸܨܘ ܥܘܼܬܼܪܵܐ 365 ܕܣܝܼ̈ܡܵܬܼܵܐ ܕܡܸܠܲܝ̈ ܪܘܼܚܵܐ . 366 : ܡܲܬܿܝܼܢܘܼܬܼܵܐ ܕܪܸܥܝܵܢܲܢ 367 ܠܵܐ ܐܵܘܓܲܪܬܲܢ ܡ̣ܢ ܨܲܦܪܵܐ . 368 ܘܲܢܦ݂ܲܩ ܝܵܘܡ̇ܐ ܥܲܡ ܫܵܥܵܘ̈ܗܝ . 369 ܘܠܵܐ ܦܠܲܚܢܲܢ ܒܹܗ ܝܘܼܬܼܪܵܢܵܐ . 370 : ܚܲܪܡܘܼܬܲܢ ܠܵܐ ܐܲܪܦܝܵܬܲܢ 371 ܕܢܸܩܢܸܐ ܪ̈ܲܚܡܹܐ ܚܠܵܦ ܡܫܝܼܚܵܐ . 372 : ܘܛܲܦܛܸܦ ܘܲܕܼܥܸܟ ܠܲܡܦܹܝܕܼܵܐ 373 ܕܢܲܗܝܼܪܵܐ ܕܟܲܣܝܘܼܬܼ ܢܲܦܫܲܢ . 374 : ܚܒܸܢܵܢܘܼܬܼܵܐ ܛܲܫܝܵܬܼܵܗ̇ 375 ܠܟܲܪܪܵܐ ܕܡܸܠܲܬܼ ܝܘܼܠܦܵܢܵܐ . 376 : ܘܠܵܐ ܦܲܠܸܓܲܢܵܝܗܝ ܠܲܣܢܝܼܩܹ̈ܐ 377 ܠܟܸܣܦܵܐ ܕܡܸܠܬܹܗ ܕܲܡܫܝܼܚܵܐ . pb. 156 378 : ܒܒܼܝܼܫܘܼܬܲܢ ܠܵܐ ܩܲܒܸܿܠܢܲܢ 379 ܫܘܼܒܼܩܵܢܵܐ ܕܪܲܒܿܘܼܬܼ ܥܵܘ̣ܠܵܐ . 380 : ܕܠܵܐ ܫܒܲܩ̣ܢܲܢ ܠܲܟܼܢܵܘܵܬܲܢ 381 ܚܙ̣ܵܬ̤ ܟܹܐܢܘܼܬܼܵܐ ܘܐܸܬܼܟܲܡܪܲܬ̤ . 382 : ܥܲܠ ܫܘܼܥܵܐ ܕܩܲܫܝܘܼܬܼ ܠܸܒܲܢ 383 ܢܸܦܠܲܬ̤ ܡܸܠܲܬܼ ܝܘܼܠܦܵܢܵܐ . 384 : ܘܟܲܕܼ ܚ݂ܲܡ ܫܸܡܫܵܐ ܕܚܘܼܬܼܚܵܬܹ̈ܐ 385 ܚ̣ܡܵܐ ܘܝܼܒܸܫ̣ ܙܪܥܵܐ ܕܢܲܦܫܲܢ . 386 : ܥܲܠ ܝܲܕܼ ܐܘܼܪܚܵܐ ܕܪܸܥܝܵܢܲܢ 387 ܐܸܙܕܲܪܥܬ̤ ܡܸܠܲܬܼ ܚܲܝܹ̈ܐ . 388 : ܘܣܵܢܐܵܐ ܒܲܕܼܡܘܼܬܼ ܦܵܪܲܚܬܼܵܐ 389 ܚܲܛܦ̣ܵܗ̇ ܡ̣ܢ ܓܵܘ ܚܘܼܫܵܒܲܝ̈ܢ . 390 : ܒܹܝܬܼ ܟܘܼ̈ܒܹܿܐ ܕܲܪ̈ܓܼܝܼܓܼܵܬܿܢ 391 ܫܸܘܚܲܬ̤ ܫܸܒܿܠܵܐ ܕܚܲܝܘܼܬܼܵܐ . 392 : ܘܲܣܠܸܩ̣ ܝܲܥܪܵܐ ܕܣܲܢ̈ܝܵܬܲܢ 393 ܘܚܲܢ̣ܩܹܗ ܠܙܲܪܥܵܐ ܪܘܼܚܵܢܵܐ . 394 : ܚܘܼ̈ܬܼܚܵܬܹܐ ܕܒܲܢ ܠܵܐ ܝܲܗ̣̄ܒܼܘ ܠܲܢ 395 ܕܢܸܪܕܸܿܐ ܒܐܘܼܪܚܵܐ ܕܐܲܠܝܼܨܵܐ . 396 : ܘܲܚܙ݂ܲܩܢܲܢ ܥܲܡ ܣܲܓܿܝܼܐܹܐ 397 ܒܐܘܼܪܚܵܐ ܪܘܝܼܚܵܬܐ ܕܐܲܒܼܕܵܢܵܐ . 398 : ܝܘܼܩܪܵܐ ܕܫܸܢܬܼܵܐ ܕܲܚܛܝܼܬܼܵܐ 399 ܛܲܒܿܥܹܗ ܠܗܵܘܢܲܢ ܩܲܠܝܼܠܵܐ . 400 : ܘܠܵܐ ܐܸܬܿܬܿܥܝܼܪܲܬ̤ ܕܲܡܟܿܘܼܬܲܢ 401 ܕܩܲܒܸܿܠ ܛܘܼܒܼܵܐ ܕܲܡܠܝܼܟ . 402 : ܗܵܠܹܝܢ ܪ̈ܲܦܚܵܗܝ ܠܐܲܣܵܪܵܐ 403 ܕܫܲܝܢܲܢ ܕܲܠܘܵܬܼ ܡ̇ܪܘܼܬܼܵܟ . 404 : ܘܒܼܵܬܲܪ ܕܲܗܘ̤ܵܬܼ ܬܲܪܥܘܼܬܼܵܐ 405 ܐܲܪܓܸܙܬܼܵܟ ܛܵܠܘܡܘܼܬܲܢ . 406 : ܠܵܐ ܡ̇ܪܝ ܢܸܥܫܲܢ ܚܘܼܒܵܠܲܢ 407 ܘܢܸܬܿܛܲܒܲܥ ܒܵܗܿ ܒܲܚܛܝܼܬܼܵܐ . 408 : ܕܠܝܼܢ ܡ̣ܢ ܥܘܼܡܩܵܐ ܕܒܼܝܼ̈ܫܵܬܼܵܐ 409 ܐܲܝܟ ܕܲܠܫܸܡܥܘܿܢ ܡ̣ܢ ܝܲܡܵܐ . 410 : ܒܢܲܝܵ̈ܐ ܘܝܵܪ̈ܬܹܿܐ ܫܲܡܲܗܬܵܢ 411 ܒܥܘܼܬܼܪܵܐ ܕܪܲܒܿܘܼܬܼ ܡܘܼܠܟܵܢܲܝ̈ܟ . 412 ܠܵܐ ܢܸܬܿܕܲܓܿܠܘܼܢ ܫܘܼܘܕܵܝܲܝ̈ܟ . 413 ܘܢܸܗܘܸܐ ܠܥܘܼܬܼܪܵܟ ܘܼܟܼܪ̈ܵܝܹܐ . 414 : ܠܵܐ ܢܸܚܕܹܿܐ ܠܲܢ ܚܲܣܵܡܵܐ 415 ܟܲܕܼ ܫܵܒܲܩܝܼܢܲܢ ܝܵܪܬܿܘܼܬܼܵܟ . 416 : ܘܠܵܐ ܢܸܫܬܲܒܼܗܲܪ ܕܲܒܼܚܲܝܠܹܗ 417 ܒܲܙܹܗ ܠܥܘܼܬܼܪܵܐ ܕܐܲܩܢܝܼܬܵܢ . 418 : ܠܵܐ ܢܸܬܼܪܵܘܪܲܒܼ ܡܲܪܵܚܵܐ 419 ܕܲܒܼܙܲܝܢܹܗ ܙܟܼܵܗ̇ ܠܡܵܘܗܲܒܼܬܼܵܟ . 420 : ܘܠܵܐ ܢܹܐܡܲܪ ܕܲܫܒܹ̇ܝܬܼ ܐܸܢܘܿܢ 421 ܘܠܵܐ ܩܵܡ̣ ܒܐܲܦܲܝ̈ ܝܵܪ̈ܘܿܬܼܵܘܗܝ . 422 : ܠܵܐ ܢܸܚܕܿܘܿܢ ܫܹܐܕܹ̈ܐ ܛܲܡ̈ܐܹܐ 423 ܥܲܠ ܡܘܼܟܵܟܼܵܐ ܕܒܼܝܼܫܵܬܲܢ . 424 : ܠܵܐ ܢܹܐܡܲܪ ܪܹܫܵܐ ܕܐܵܐܲܪ 425 ܕܲܥܕܲܟܲܝܠ ܫܘܼܠܛܵܢܝ ܡܲܡܠܸܟ . 426 : ܢܲܦܢܹܝܢ ܚܘܼܒܵܟ ܠܲܦܝܵܣܵܐ 427 ܘܢܸܒܼܗܲܬܼ ܣܵܢ̇ܐܵܐ ܘܲܠܥܵܠܲܡ . 428 : ܕܠܝܼܠܵܐ ܗ̄ܝܼ ܣܲܓܿܝܼ ܠܲܚܢܵܢܵܟ 429 ܐܵܣܝܘܼܬܼܵܐ ܕܟܹܐܒܹ̈ܐ ܕܥܵܘ̣ܠܲܢ . 430 : ܘܲܦܫܝܼܩ ܗ̄ܘ̣ ܠܵܗ̇ ܠܛܲܝܒܿܘܼܬܵܟ 431 ܠܡܸܥܛܵܐ ܟܘܼܡܹ̈ܐ ܕܲܚܛܵܗܲܝ̈ܢ . 432 : ܠܵܐ ܬܲܩܸܨ ܠܲܢ ܕܲܚܛܲܝܢܲܢ 433 ܕܥܲܕܠܵܐ ܢܸܚܛܸܐ ܝܵ̇ܕܲܥ ܐܢ̄ܬܿ . 434 : ܕܒܸܣܪܵܐ ܘܲܕܼܡ̇ܐ ܠܵܐ ܡܸܫܟܲܚ 435 ܕܢܸܬܿܕܲܟܸܿܐ ܡ̣ܢ ܣܲܢ̈ܝܵܬܼܵܐ . 436 : ܘܐܸܢ ܠܵܐ ܫܵܘ̇ܝܵܐ ܒܵܥܘܼܬܲܢ 437 ܕܢܸܬܼܦܲܢ̈ܝܵܢ ܠܵܗ̇ ܫܹ̈ܐܠܵܬܼܵܗ̇ . 438 : ܐܲܢ̄ܬܿ ܚܘܼܣ ܡܸܛܠ ܕܲܦܪܲܝܬܵܢ 439 ܒܢܲܝܵ̈ܐ ܘܝܵܪ̈ܬܹܿܐ ܕܪܲܒܿܘܼܬܼܵܟ . 440 : ܢܦܝܼܣܵܟ ܚܘܼܒܵܐ ܒܲܣܝܼܡܵܐ 441 ܘܲܢܫܲܝܢܵܟ ܥܲܡ ܒܝܼܫܘܼܬܲܢ . pb. 157 442 : ܘܢܸܗܘܸܐ ܚܢܵܢܵܟ ܡܸܨܥܵܝܵܐ 443 ܘܢܲܝܬܸܿܐ ܠܲܢ ܐܵܬܼܵܐ ܕܫܲܝܢܵܐ . 444 : ܠܵܐ ܝܵ̇ܕܲܥܝܼܢܲܢ ܕܢܨܲܠܸܐ 445 ܐܲܟܼܡܵܐ ܕܘܵܠܹ̇ܐ ܠܫܘܼܒܵܩܵܢܵܐ . 446 : ܬܦܝܼܣ ܛܲܝܒܿܘܼܬܼܵܐ ܥܲܠ ܐܲܦܲܝ̈ܢ 447 ܒܬܲܚܢܲܢܬܵܐ ܐܲܝܟ ܕܲܡܥܵܕܵܐ . 448 : ܢܦܝܼܣܵܟ ܥܲܡܵܗ̇ ܕܛܲܝܒܿܘܼܬܼܵܟ 449 ܐܵܦ ܪܹܫܝܼܬܼܵܐ ܕܡ̣ܢ ܓܸܢܣܲܢ . 450 : ܕܡܸܛܠ ܥܸܠܲܬܼ ܦܘܼܪܩܵܢܲܢ 451 ܐܲܫܘܝܼܬܵܝܗܝ ܥܲܡ ܪܲܒܿܘܼܬܼܵܟ . 452 : ܩܲܒܸܿܠ ܒܐܝܼܕܹܗ ܬܲܟܼܫܲܦܬܲܢ 453 ܕܡܸܨܥܵܝܵܐ ܕܓܲܒ݂ܲܬܿ ܡܸܢܲܢ . 454 : ܘܬܸܬܼܦܲܢܸܐ ܠܲܢ ܒܲܪ̄ܬܼ ܩܵܠܵܐ 455 ܕܬܲܪܥܘܼܬܼܵܐ ܘܲܕܼܫܘܼܒܩܵܢܵܐ . 456 : ܡܸܛܠ ܥܵܘ̣ܠܲܢ ܡܲܟܸܿܕܬܵܝܗܝ 457 ܕܲܒܼܚܲܫܹܗ ܢܪܝܼܡ ܡܘܼܟܵܟܼܢ . 458 : ܘܗܵܫܵܐ ܕܲܣܠܸ݂ܩ ܘܐܸܬܼܪܲܡܪܲܡ 459 ܣܲܒܼ ܒܐܲܦܲܝ̈ܢ ܡܸܛܠܵܬܹܗ . 460 : ܓ̣ܒܲܝܬܵܝܗܝ ܡܸܛܠ ܦܘܼܪܩܵܢܲܢ 461 ܕܬܲܚܸܐ ܒܚܲܝܵܘ̈ܗܝ ܡܝܼܬܼܘܼܬܲܢ . 462 : ܕܲܫܘܸܐ ܥܲܡܵܟ ܒܐܝܼܩܵܪܵܐ 463 ܘܲܒܼܫܘܼܠܛܵܢܵܐ ܕܐܝܼܬܼܿܘܼܬܵܐ . 464 : ܢܲܫܘܹܝܢ ܚܝܠܵܐ ܕܫܘܼܠܛܵܢܹܗ 465 ܕܢܸܣܲܒܼ ܡܲܓܵܢ ܫܘܼܒܼܩܵܢܵܐ . 466 : ܕܲܗܘ̤ܵܐ ܢܵܘܣܵܐ ܠܟܲܣܝܘܼܬܼܵܟ 467 ܠܲܥܡܘܼܪܝܵܐ ܨܸܒܼܝܵܢܵܝܵܐ . 468 ܢܸܣܲܒܼ ܡܲܓܵܢ ܫܘܼܒܼܩܵܢܵܐ . 469 : ܕܲܗܘ̤ܵܐ ܢܵܘܣܵܐ ܠܟܲܣܝܘܼܬܼܵܟ 470 ܠܲܥܡܘܼܪܝܵܐ ܨܸܒܼܝܵܢܵܝܵܐ . 471 : ܢܸܥܡܲܪ ܒܲܢ ܨܼܒܼܝܵܢ ܚܘܼܒܹܿܗ 472 ܘܲܢܕܿܟܹܿܝܢ ܡ̣ܢ ܣܲܢ̈ܝܵܬܼܵܐ . 473 : ܒܐܘܼܟܼܠܵܐ ܕܦܲܓܼܪܹܗ ܢܸܬܼܟܲܦܲܪ 474 ܣܝܵܢܵܐ ܕܥܵܘ̣ܠܵܐ ܡ̣ܢ ܠܸܒܲܢ . 475 : ܘܲܢܫܲܝܸܢ ܫܸܩܝܵܐ ܕܲܕܡܹܗ 476 ܠܲܕܠܝܼܚܘܼܬܹܗ ܕܪܸܥܝܵܢܲܢ . 477 : ܠܥܸܠܲܬܼ ܫܘܼܒܼܩܵܢܵܐ ܝܲܗ̣̄ܒܹܿܗ 478 ܘܲܠܪܲܗܒܼܘܿܢܵܐ ܕܛܵܒܼܬܼ̈ܐ . 479 : ܢܸܫܬܲܪܪ̈ܵܢ ܒܲܢ ܬܲܪ̈ܬܲܝܗܹܝܢ 480 ܫܘܼܒܼܩܵܢܵܐ ܘܪܲܗܒܼܗܘܿܢ ܚܲܝܹ̈ܐ . 481 : ܒܚܲܫܹܗ ܒܲܛܠܵܗ̇ ܠܚܛܝܼܬܼܵܐ 482 ܘܲܒܼܡܵܘܬܹ̇ܗ ܩܲܛ̣ܠܹܗ ܠܡܵܘܬܵܐ . 483 : ܕܠܵܐ ܢܸܬܿܬܿܥܝܼܪܘܢ ܩܵܛܘܿܠܲܝ̈ܢ 484 ܠܩܵܠ ܒܝܼ̈ܫܵܬܼܵܐ ܕܣܘܼܥܪ̈ܵܢܲܝܢ . 485 : ܒܣܲܒܼܪܵܐ ܕܗܵܠܹܝܢ ܡܘܼܠܟܵܢܹ̈ܐ 486 ܐܲܣܝܼܪ ܢܝܼܫܵܐ ܕܒܼܵܥܘܼܬܲܢ . 487 : ܠܵܐ ܢܸܬܿܕܲܓܲܠ ܬܘܼܟܼܠܵܢܲܢ 488 ܘܢܸܚܕܹܿܐ ܒܝܼܫܵܐ ܕܣܵܩܲ݁ܪ ܠܲܢ . 489 : ܬܪܹܝܢ ܥܲܪ݁ܵܒܹܐ ܝܸܗ̄ܒܲܬ̤ ܠܲܢ 490 ܗܲܝܡܵܢܘܼܬܼܵܐ ܕܪܸܥܝܵܢܲܢ . 491 : ܣܲܒܼܪܵܐ ܘܚܘܼܒܵܐ ܕܠܵܐ ܛܵܥܹ̇ܝܢ 492 ܪܵܚ̇ܡܘܼܬܼܵܐ ܕܩܲܪ̈ܝܼܒܲܝܗܘܿܢ . 493 : ܒܚܘܼܒܵܐ ܚܙܝܩܵܐ ܬܵܘܕܿܝܼܬܲܢ 494 ܘܥܲܠ ܣܲܒܼܪܵܐ ܣܝܼܡ ܬܘܼܟܼܠܵܢܲܢ . 495 : ܘܗܲܝܡܵܢܘܼܬܼܵܐ ܥܲܪܵܒܼܵܐ 496 ܕܠܵܐ ܡܸܬܿܕܲܓܿܠܝܼܢ ܫܘܼܘܕܵܝܹܗ . 497 : ܢܹܐܬܼܘܿܢ ܪ̈ܲܚܡܹܐ ܠܐܝܼܠܵܢ 498 ܡܸܛܠ ܗܵܠܹܝܢ ܡܘܼܠܟܵܢܹ̈ܐ . 499 : ܕܕܲܠܡܵܐ ܢܸܫܒܹܿܝܢ ܣܵܪܘܿܚܵܐ 500 ܘܢܸܥܒܸܿܕܼ ܐܢܘܿܢ ܕܲܓܵܠܹ̈ܐ . 501 : ܠܵܐ ܢܸܬܼܗܲܦ̈ܟܵܢ ܛܵܒܼܵܬ̈ܲܢ 502 ܠܒܼܝܼ̈ܫܵܬܼܵܐ ܡܸܛܠ ܕܲܚܛܲܝܢ . 503 : ܐܲܢ̄ܬܿ ܩܵܘܵܐ ܒܒܲܣܝܼܡܘܼܬܼܵܟ 504 ܘܠܲܢ ܐܲܦܢܵܐ ܠܨܸܒܼܝܵܢ ܚܘܼܒܵܟ . 505 ܠܵܐ ܣܢܝܼܩ ܥܘܼܬܼܪܵܐ ܕܝܼܕܲܥܬܼܵܟ : pb. 158 506 ܥܲܠ ܒܵܥܘܼܬܲܢ ܘܲܦܝܵܣܲܢ . 507 : ܕܛܵܒܼܬܼܵܐ ܟܠܵܗ̇ ܕܝܼܠܵܟ ܗ̄ܝ̣ 508 ܚܘܼܢ ܘܲܫܒܼܘܿܩ ܐܲܝܟ ܕܲܡܥܵܕܲܬܿ . 509 : ܠܲܝܬܿ ܠܹܗ ܡܸܕܲܡ ܠܲܥܒܼܝܼܕܼܵܐ 510 ܕܠܵܐ ܡ̣ܢ ܓܲܙܵܐ ܕܥܵܒܼܘܿܕܼܵܐ ܗ̄ܘ̣ . 511 : ܕܐܵܦ ܗܘ̤ ܦܝܵܣܵܐ ܕܲܫܪܸܐ ܕܲܡܩܲܪܸܒܼ 512 ܒܥܘܼܕܪܵܢܵܐ ܕܡܸܢܹܗ ܝܲܠܦܹܗ . 513 : ܕܝܼܠܵܟ ܗ̄ܘ̣ ܚܹܝܠ ܚܸܟܼ̈ܡܵܬܼܵܐ 514 ܕܲܫܪܼܐ ܒܢܲܦܫܵܐ ܕܲܡܠܝܼܠܹ̈ܐ . 515 : ܘܡܸܢܵܟ ܢܲܣܒܿܘܼܗ̇ ܠܡܵܘܗܲܒܼܬܼܵܐ 516 ܕܒܼܘܼܝܵܢܵܐ ܘܦܵܪܘܿܫܘܬܼܵܐ . 517 : ܒܲܓܲܙܵܟ ܥܵܬܲܪܝܼܢ ܚܲܟܿܝܼܡܹ̈ܐ 518 ܘܲܒܼܥܘܼܕܪܵܢܵܟ ܙܲܕܝܼܩܹ̈ܐ . 519 : ܚܢܵܢܵܟ ܡܲܦܢܸܐ ܠܛܵܥܲܝܵ̈ܐ 520 ܘܡܲܣܓܸܿܐ ܣܲܒܼܪܵܐ ܠܐܲܒܼܝܼܕܹ̈ܐ . 521 : ܠܲܝܬܿ ܛܵܒܼܬܼܵܐ ܕܠܵܘ ܕܝܼܠܵܟ ܗ̄ܝܼ 522 ܘܠܵܐ ܡ̇ܘܗܲܒܼܬܵܐ ܕܠܵܐ ܪܸܡܙܵܟ . 523 : ܕܐܵܦ ܗܵܕܹܐ ܕܩܵܪܹܝܢܲܢ ܠܵܟ 524 ܐܲܢ̄ܬܿܘܼ ܩܪ݂ܲܝܬܵܢ ܘܐܲܠܸܦܬܵܢ . 525 : ܦܢܵܘ ܨܹܐܕܲܝ ܘܐܸܦܢܸܐ ܥܠܲܝܟܿܘܿܢ 526 ܬܲܪܓܸܿܡ ܪܘܼܚܵܐ ܒܲܢܒܼܝܹ̈ܐ . 527 : ܠܵܐ ܨܵܒܹ̇ܐ ܐ̄ܢܵܐ ܒܡܵܘܬܲܝ̈ܟܿܘܿܢ 528 ܐܸܠܵܐ ܒܦܘܼܪܩܵܢ ܚܲܝܲܝ̈ܟܿܘܿܢ . 529 : ܠܲܝܬܿ ܠܹܗ ܗܸܪܓܵܐ ܠܡܵܝܘܿܬܼܵܐ 530 ܕܠܵܐ ܪܸܓܿܬܼܵܐ ܕܡ̇ܝܘܿܬܼܘܼܬܼܵܐ ܗ̄ܘ̣ . 531 : ܘܠܵܐ ܡܸܬܼܪܲܥܹܐ ܒܸܣܪܵܢܵܐ 532 : ܚܘܼܫܵܒܹ̈ܐ ܪ̈ܘܼܚܵܢܵܝܹܐ 533 : ܥܸܢܝܵܢ ܚܘܼܒܵܟ ܢܵܓܹ̇ܕ ܠܹܗ 534 ܡ̣ܢ ܚܸܫܟܵܐ ܠܘܵܬܼ ܢܲܗܝܼܪܵܐ . 535 : ܘܫܵܩܹ̇ܠ ܡܸܢܹܗ ܬܲܚܦܝܼܬܼܵܐ 536 ܕܲܦܪܝܼܣܵܐ ܥܲܠ ܪܸܥܝܵܢܹܗ . 537 : ܒܢܘܼܗܪܵܟ ܚܵܙܹ̇ܐ ܢܲܗܝܼܪܵܐ 538 ܘܒܼܝܼܕܲܥܬܼܵܟ ܩܵܢܹ̇ܐ ܚܲܝܹ̈ܐ . 539 : ܡܸܢܵܟ ܝܵܠܹ̇ܦ ܕܲܢܬܿܪܓܸܿܡ 540 ܘܒܼܕܝܼܠܵܟ ܡܲܠܸܦ ܠܲܐ̄ܚܪܹܝܢ . 541 : ܟܠ ܐܸܡܲܬܼܝ ܕܒܼܵܟ ܡܸܬܼܗܲܓܸܿܐ 542 ܥܘܼܬܼܪܹܗ ܣܵܓܹ̇ܐ ܘܡܸܬܼܝܲܬܲܪ . 543 : ܘܐܸܢܗܘ̤ ܕܫܵܒܹ̇ܩ ܥܸܢܝܵܢܸܟ 544 ܬܚܸܝ̣ܒܼ ܘܐܸܬܼܡܲܣܟܲܢ ܣܝܼܡܵܬܹ̈ܗ . 545 : ܐܲܣܝܼܪ ܥܘܼܬܼܪܹܗ ܒܛܲܝܒܿܘܼܬܼܵܟ 546 ܘܡܸܣܟܹܿܢܘܼܬܹܗ ܒܟܹܐܢܘܼܬܼܵܐ . 547 : ܘܐܸܢ ܐܸܙܕܲܕܲܩ ܐܸܬܼܢܲܨܲܚ 548 ܘܐܸܢܗܘ̤ ܕܲܚ̣ܛܵܐ ܐܸܬܼܩܲܦܲܚ . 549 : ܘܟܲܕܼ ܛܵܒܼ ܓܲܠ̈ܝܵܢ ܬܲܪ̈ܬܲܝܗܹܝܢ 550 ܕܲܒܼܕܝܼܠܵܟ ܪܲܒܹܐ ܘܚܵܐܹ̇ܒܼ . 551 : ܠܒܼܝܼܫ ܠܹܗ ܚܘܼܬܼܪܵܐ ܠܡܵܝܘܿܬܼܵܐ 552 ܘܡܸܫܬܲܒܼܗܲܪ ܒܲܕܼܠܵܐ ܕܝܼܠܹܗ . 553 : ܡ̇ܐ ܕܪܲܓܼ ܩܲܠܝܼܠ ܛܵܒܼܵܬܼ̈̄ܐ 554 ܐܵܣܩܹܗ ܚܘܼܬܼܪܹܗ ܠܲܫܡܲܝܵܐ . 555 : ܘܡ̇ܐ ܕܐܸܬܼܩܲܦܲܚ ܒܲܚܛܝܼܬܼܵܐ 556 ܦܲܣܝ̣ܩܹܗ ܠܣܲܒܼܪܹܗ ܒܩܘܼܛܵܥܵܐ . 557 : ܐܸܢܗܘ̤ ܕܩܵܢܹ̇ܐ ܒܘܼܝܵܢܵܐ 558 : ܐܲܫܝܼܛ ܘܐܗܸܠ ܕܲܕܼܘܸܐ ܡ̣ܢ ܐ̄ܢܵܫܵܐ 559 ܐܵܘ ܕܲܒܼܨܝܪ ܐܲܝܟ ܡܘܼܟܵܟܹܗ . 560 : ܕܡ̇ܐ ܕܟܲܢܸܫ ܥܘܼܬܼܪܵܐ ܒܥܲܡܠܵܘ̈ܗܝ 561 : ܒܲܕܿܪܹܗ ܒܪܲܦܝܘܼܬܼ ܪܸܥܝܵܢܹܗ 562 : ܒܣܲܟܼܠܘܼܬܿܢ ܐܸܒܲܕܼ ܥܘܼܬܼܪܲܢ 563 ܘܲܒܼܪܲܦܝܘܼܬܲܢ ܣܝܼ̈ܡܵܬܲܢ . 564 : ܘܐܲܙܥܲܪܢܲܝܗܝ ܠܐܝܼܩܵܪ ܨܲܠܡܲܢ 565 ܒܪܸܓܿܬܼܵܐ ܕܪܸܚܡܲܬܼ ܒܝܼ̈ܫܵܬܼܵܐ . 566 ܐܝܼܬܼܵܘܗܝ ܥܘܼܬܼܪܲܢ ܒܲܫܡܲܝܵܐ : pb. 159 567 ܘܪ̈ܵܢܹܝܢܲܢ ܒܐܲܪ̈ܥܵܢܝܵܬܼܵܐ . 568 : ܩܪܹܝܢܲܢ ܠܲܚܠܘܿܠ ܚܲܕ̈ܘܵܬܼܵܐ 569 ܘܦܵܗܹ̇ܠ ܒܥܲܦܪܵܐ ܪܸܥܝܵܢܲܢ . 570 : ܟܠܹܗ ܥܲܡܠܲܢ ܒܲܚܛܝܼܬܼܵܐ ܗ̄ܘ̣ 571 ܘܲܥܢܹܝܢܲܢ ܒܲܣܪ̈ܝܼܩܵܬܼܵܐ . 572 : ܘܠܵܐ ܣܵܦ̇ܩܵܐ ܠܹܗ ܠܲܬܼܥܵܫܲܢ 573 ܫܵܥܹ̈ܐ ܕܠܸܠܝܵܐ ܘܕܼܐܝܼܡܵܡܵܐ . 574 : ܐܲܡܝܼܢ ܦܵܠܲ݁ܚ ܒܲܪܢܵܫܲܢ 575 ܒܚܲܩܠܵܐ ܟܵܡܲܬܼ ܥܲܠ ܦܹܐܪܹ̈ܐ . 576 : ܘܟܲܕܼ ܛܵܠ̇ܡܵܐ ܠܹܗ ܥܲܠ̈ܠܵܬܼܵܐ 577 ܠܵܐ ܦܵܐܹ̇ܫ ܡ̣ܢ ܦܘܼܠܵܚܵܢܹܗ . 578 : ܟܕܹܝܢ ܦܲܓܼܪܵܐ ܘܙܵܘܥܲܝ̈ ܢܲܦܫܵܐ 579 ܒܢܝܼܪܵܐ ܩܲܫܝܵܐ ܕܲܚܛܝܼܬܼܵܐ . 580 : ܘܗܲܢܝܼ ܥܲܡܠܵܐ ܠܲܬܼܪ̈ܲܝܗܘܿܢ 581 ܘܠܵܐ ܪܓܼܝܼܫܝܼܢ ܕܟܼܡܵܐ ܫܚܝܼܩܝܼܢ . 582 : ܠܲܝܬܿ ܗܲܕܼܡ̇ܐ ܒܲܛܝܼܠܵܐ 583 ܕܠܵܐ ܟܲܫܝܼܪ ܠܲܪ̈ܓܼܝܼܓܼܵܬܵܐ . 584 : ܐܵܦܠܵܐ ܙܵܘܥܵܐ ܡܲܬܼܝܼܢܵܐ 585 ܕܠܵܐ ܪܵܗܹ̇ܛ ܨܹܝܕܼ ܚܘܼܬܼܚܵܬܹ̈ܐ . 586 : ܡ̇ܕܹܝܢ ܟܠܹܗ ܒܲܪܢܵܫܵܐ 587 ܡܲܩܪܸܒܼ ܟܠܫܵܥ ܥܲܡ ܢܲܦܫܹܗ . 588 : ܘܦܲܠܝܼܓܼ ܟܠܹܗ ܥܲܠ ܟܠܹܗ 589 ܘܫܵܕܹ̇ܐ ܓܹܐܪܹ̈ܐ ܒܲܩܢܘܿܡܹܗ . 590 : ܦܠܝܼܓܼ ܠܸܒܵܐ ܥܲܠ ܗܲܕܿܡܹ̈ܐ 591 ܘܗܲܕܵܡܹ̈ܐ ܥܲܠ ܪܹܥܝܵܢܵܐ . 592 : ܘܲܡܟܼܣܹܝܢ ܣܘܼܥܪ݁ܵܢܲܝܗܘܿܢ 593 ܚܲܕܼ ܡ̣ܢ ܚܲܕܼ ܟܲܕܒܼܵܐܝܼܬܼ . 594 : ܕܠܵܐ ܛܲܟܼܣܵܐ ܪܵܕܹܝܢ ܟܠܫܵܥ 595 ܗܲܕܵܡܹ̈ܐ ܘܙܵܘܥܲܝ̈ ܢܲܦܫܵܐ . 596 : ܟܲܕܼ ܪܵܗ̇ܛܝܼܢ ܒܐܸܣܛܵܕܼܝܼܘܿܢ 597 ܕܠܵܐ ܦܘܼܪܥܵܢܵܐ ܘܲܟܼܠܝܼܠܵܐ . 598 : ܚܝܵܪܵܐ ܕܥܲܝܢܲܝ̈ܢ ܙܲܠܝܼܠܵܐ ܗ̄ܘ̣ 599 ܘܫܸܡܥܵܐ ܕܐܸܕܢܲܝ̈ܢ ܟܲܕܵܒܼܵܐ ܗ̄ܘ̣ . 600 : ܕܕܲܓܵܠ ܡܲܡܠܠܵܐ ܕܣܦ̈ܘܵܬܲܢ 601 ܘܠܵܐ ܫܲܪܝܼܪܝܼܢ ܦܸܬܼܓܼܵܡܲܝ̈ܢ . 602 : ܒܠܸܒܵܐ ܘܲܒܼܠܸܒܵܐ ܡܡܲܠܸܠ 603 ܕܲܝܵܢܵܐ ܥܲܡܟ ܩܲܪ̈ܝܼܒܼܵܘܗܝ . 604 : ܘܠܵܐ ܫܵܠ̈ܡܵܢ ܓܵܘܵܬܼ̈ܐ 605 ܒܲܥܒܼܵܕܹ̈ܐ ܠܒܲܪ̈ܵܝܵܬܼܵܐ . 606 : ܫܠܵܡܵܐ ܡܝܲܒܸܿܠ ܠܸܫܵܢܲܢ 607 ܘܟܲܡܝܼܢ ܙܹܐܦܵܐ ܒܪܸܥܝܵܢܲܢ . 608 : ܢܘܼܫ̈ܩܵܬܼܵܐ ܒܪܹܫ ܣܸܦ̈ܘܵܬܲܢ 609 ܘܣܲܝܦܵܐ ܠܛܝܼܫܵܐ ܒܚܘܼܫܵܒܲܝ̈ܢ . 610 : ܥܵܐܹ̇ܠ ܫܸܡܥܵܐ ܟܲܕܵܒܼܵܐ 611 ܘܡܲܦܸܩ ܐܝܼܙܓܲܕܐ ܕܚܸܡܬܼܵܐ . 612 : ܘܲܡܚܲܝܸܒܼ ܠܹܗ ܠܙܲܟܵܝܵܐ 613 ܘܡܲܙܲܟܸܿܐ ܠܹܗ ܠܚܲܝܵܒܼܵܐ . 614 : ܡܫܲܕܼܪ̈ܢ ܥܲܝܢܹ̈ܐ ܨܲܝܵܪ̈ܵܐ 615 ܒܵܬܼܵܪ ܨܲܝܕܼܵܐ ܕܨܲܚܢܘܼܬܼܵܐ . 616 : ܘܡܸܬܿܬܿܪܣܸܐ ܦܲܓܼܪܵܐ ܝܲܥܢܵܐ 617 ܒܲܥܠܘܼܒܼܝܵܐ ܕܲܟܼܢܘܬܹ̈ܗ . 618 : ܒܲܩܠܘܼܒܼܝܵܐ ܕܥܲܝܢܵܐ ܪܦܝܼܬܼܵܐ 619 ܣܝܼܡ ܝܲܨܪܵܐ ܐܲܝܟ ܦܵܪܲܚܬܼܵܐ . 620 : ܘܲܚܠܵܦ ܩܵܠܵܐ ܒܓܲܕܼ ܪܸܡܙܵܐ 621 ܡܫܲܓܸܿܫ ܠܹܗ ܠܝܲܨܪܵܐ ܪܲܦܝܵܐ . 622 : ܟܲܡܝܼܢ ܝܲܨܪܵܐ ܕܨܲܚܢܘܼܬܼܵܐ 623 ܠܓܼܵܘ ܡ̣ܢ ܕܲܦܵܐ ܕܒܼܵܒܼܵܬܼ̈ܐ . 624 : ܘܲܡܫܲܚܠܸܦ ܩܵܠܹ̈ܐ ܒܪܸܡܙܵܐ 625 ܕܡܸܬܼܥܲܪܩܲܠ ܨܲܝܕܼܵܐ ܒܢܸܫܒܵܘ̈ܗܝ . pb. 160 626 : ܐܘܿ ܥܲܝܢܵܐ ܠܲܡܦܹܝܕܼ ܢܘܼܗܪܵܐ 627 ܫܪܵܓܼܵܐ ܕܪ̈ܓܼܫܹܐ ܒܲܪ̈ܵܝܹܐ . 628 : ܕܲܗܘ̤ܵܬܼ ܥܸܠܲܬܼ ܬܘܼܩ̈ܠܵܬܼܵܐ 629 ܠܪܸ̈ܥܝܵܢܹܐ ܘܲܠܗܲܕܵܡܹ̈ܐ . 630 ܪܵܡܹ̇ܙ ܠܸܒܵܐ ܠܠܸܫܵܢܵܐ . 631 ܕܲܢܡܸܠܸܠ ܟܲܕܵܒܼܐܝܼܬܼ . 632 : ܘܟܲܕܼ ܠܵܐ ܐܝܼܬܼܵܘܗܝ ܣܘܼܥܪܵܢܵܐ 633 ܡܬܲܪܓܸܿܡ ܠܹܗ ܐܲܝܟ ܗܵܘ ܕܐܝܼܬܼܵܘܗܝ . 634 : ܒܟܸܢܵܪܵܐ ܕܦܘܼܡ̇ܐ ܢܵܩܹ̇ܫ 635 ܠܸܒܵܐ ܒܨܸܒܼܥܵܐ ܕܠܸܫܵܢܵܐ . 636 : ܘܠܵܐ ܫܵܠܹ̇ܡ ܩܵܠܵܐ ܕܡܸܢܹ̈ܐ 637 ܠܪܸܡܙܵܐ ܕܨܸܒܼܥܹܗ ܕܐܘܼܡ̇ܢܵܐ . 638 : ܙܵܡܲܪ ܒܹܗ ܐܲܝܟ ܐܲܒܿܘܼܒܼܵܐ 639 ܢܸܥ̈ܡܬܼܵܐ ܒܲܣܝܼ̈ܡܵܬܼܵܐ . 640 : ܘܗܲܢܝܼ ܫܸܡܥܵܐ ܩܲܕܼܡ̇ܝܵܐ 641 ܘܒܼܝܼܫܵܐ ܚܲܪܬܹܗ ܕܦܸܬܼܓܼܵܡܵܐ . 642 : ܐܵܦ ܦܘܼܡ̇ܐ ܬܲܦܵܐ ܪܲܓܼܝܵܐ 643 ܕܡܲܪܕܹܿܐ ܫܸܩܝܵܐ ܡܲܠܵܠܐ . 644 : ܕܗܸܦܟܲܬ̤ ܚܲܠܝܘܼܬܼ ܫܵܩܘܼܬܹܗ 645 ܘܲܗܘ̤ܵܬܼ ܡܸܪܲܬܼ ܒܝܼ̈ܫܬܼܵܐ . 646 : ܐܘܿ ܣܢܹܐܓܼܪܵܐ ܕܲܥܠܝܼܒܼܘܼܬܼܵܐ 647 ܕܲܗܦ݂ܲܟ ܘܲܗܘ̤ܵܐ ܥܵܠܘܿܒܼܵܐ . 648 : ܘܙܲܒܿܢܵܗ̇ ܠܚܹܐܪܘܼܬܼ ܫܘܼܠܛܵܢܹܗ 649 ܠܥܲܒܼܕܿܘܼܬܵܐ ܕܥܵܠܘܿܒܼܘܼܬܼܵܐ . 650 : ܐܘܿ ܠܸܫܵܢܵܐ ܐܝܼܙܓܲܕܵܐ 651 ܕܲܡܗܲܝܡܲܢ ܠܲܬܼܪܹܝܢ ܡܲܠ̈ܟܹܿܐ . 652 : ܕܐܲܪܡܝܼ ܗܸܪܬܼܵܐ ܠܗܲܕܵܡܹ̈ܐ 653 ܘܦܲܠܸܓܼ ܥܲܠ ܢܲܦܫܵܐ . 654 : ܐܘܿ ܟܸܢܵܪܵܐ ܡܲܠܵܠܵܐ 655 ܕܐܸܬܿܕܵܘܲܕܼ ܩܵܠ ܢܸܥ̈ܡܵܬܹܗ . 656 : ܐܘܿ ܡܛܲܟܿܣܵܢܵܐ ܕܚܲܪܫܘܼܬܼܵܐ 657 ܕܲܚܪܸ݂ܫ ܘܲܛܥ̣ܵ̄ܗ̇ ܠܘܵܠܝܼܬܼܵܐ . 658 : ܠܦܝܼܓܼܵܐ ܢܲܦܫܵܐ ܥܲܠ ܦܲܓܼܪܵܐ 659 ܘܦܲܓܼܪܵܐ ܠܵܐ ܫܘܵܐ ܥܲܡ ܢܲܦܫܵܐ . 660 : ܕܲܒܼܢܲܦܸܫܵܐ ܚܲܕܼ ܚܘܼܫܵܒܼܵܐ 661 ܘܦܘܼܡ̇ܐ ܡܬܲܪܓܸܿܡ ܕܲܠܩܘܼܒܼܠܵܐ . 662 : ܕܵܫ̣ܬܹܗ ܪܲܦܝܘܼܬܼ ܨܸܒܼܝܵܢܲܢ 663 ܠܲܟܼܝܵܢܵܐ ܘܲܠܢܵܡܘܿܣܵܐ . 664 : ܘܲܗܘ̤ܵܐ ܟܝܵܢܵܐ ܘܲܟܼܬܼܵܒܼܵܐ 665 ܝܲܬܿܝܼܪܵܐ ܠܡܲܪܵܚܘܼܬܿܢ . 666 : ܒܲܛܝܼܠ ܪܲܗܛܹܗ ܕܲܟܼܝܵܢܵܐ 667 : ܘܲܒܼ̈ܢܵܬܼ ܩܵܠܵܘ̈ܗܝ ܕܲܟܼܬܼܵܒܼܵܐ 668 : ܘܠܵܐ ܟܝܵܢܵܐ ܪܵܕܹܐ ܒܛܲܟܼܣܹܗ 669 ܘܠܵܐ ܒܦܘܼܩܕܵܢ̈ܘ̈ܗܝ ܕܲܟܼܬܼܵܒܼܵܐ . 670 : ܒܩܸܢܝܵܢܵܐ ܥܵܠܘܿܒܼܘܼܬܼܵܐ 671 ܘܲܒܼܙܘܼܘܵܓܼܵܐ ܫܘܼܚܵܛܵܐ . 672 : ܒܡܹܐܟܼܘܼܠܬܵܐ ܐܵܣܘܿܛܘܼܬܼܵܐ 673 ܘܲܒܼܫܸܩܝܵܐ ܪܵܘܝܘܼܬܼܵܐ . 674 : ܒܲܚܝܵܪܵܐ ܙܲܠܝܼܠܘܼܬܼܵܐ 675 ܘܲܒܼܫܸܡܥܵܐ ܟܲܕܼܒܼܘܼܬܼܵܐ . 676 : ܡܹܐܟܲܠܩܲܪܨܵܐ ܒܣܸܦ̈ܘܵܬܼܵܐ 677 ܘܣܲܡ ܡ̇ܘܬܵܐ ܒܪܹܫ ܠܸܫܵܢܵܐ . 678 : ܬܲܟܼܬܿܘܼܫܵܐ ܒܪܸܚܡܲܬܼ ܟܸܣܦܵܐ 679 ܘܩܹܐܪܣܵܐ ܒܟܼܘܼܢܵܫ ܡ̇ܡܘܢܵܐ . 680 : ܟܲܕܼ ܡܲܩܠܹܝܢ ܚܲܕܼ ܥܲܠ ܚܲܒܼܪܹܗ 681 ܕܐܲܝܢܵܐ ܢܸܥܠܘܿܒܼ ܝܲܬܿܝܼܪܵܐ . 682 : ܢܵܚ̇ܬܿܝܼܢ ܟܠܢܵܫ ܡ̇ܝܘܿܬܹ̈ܐ 683 ܠܐܵܓܼܘܿܢܵܐ ܕܪܸܚܡܲܬܼ ܫܘܼܒܼܚܵܐ . 684 : ܘܡ̇ܐ ܕܲܣܒ݂ܲܪܘ ܕܲܙܟܼܵܘܼ ܘܲܣܠܸܩܘ 685 ܪܗܸܛ ܫܘܼܒܼܚܵܐ ܘܚܲܝܸܒܼ ܐܢܘܿܢ . pb. 161 686 : ܠܵܐ ܠܬܲܟܼܬܿܘܼܫܗܘܿܢ ܙܵܟܼܘܼܬܼܵܐ 687 ܘܠܵܐ ܠܥܲܡܠܲܝ̈ܗܘܿܢ ܦܘܼܪܥܵܢܵܐ . 688 : ܕܠܵܐ ܚܵܢܹ̇ܝܢ ܠܘܼܩܒܲܠ ܢܝܼܫܵܐ 689 ܕܚܲܙܵܝܵܐ ܕܐܲܬܼܠܹܝܛܘܼܬܵܐ . 690 : ܛܠܝܼܡ ܨܵܘܡ̇ܐ ܒܝܲܕܼ ܫܘܼܒܼܗܵܪܵܐ 691 ܘܲܨܠܘܿܬܼܵܐ ܒܝܲܕܼ ܩܘܼܠܵܣܵܐ . 692 : ܘܒܲܛܝܼܠ ܦܘܼܠܚܵܢ ܙܸܕܩܵܬܼ̈ܐ 693 ܘܠܲܝܬܿ ܦܹܐܪܹ̈ܐ ܕܫܘܼܒܼܩܵܢ ܥܵܘ̣ܠܵܐ . 694 : ܟܪܝܼܗ ܦܲܓܼܪܵܐ ܒܪܸܓܲܬܼ ܒܸܣܪܵܐ 695 ܘܢܲܦܫܵܐ ܒܪܸܚܡܲܬܼ ܬܸܫܒܿܘܿܚܬܵܐ . 696 : ܘܣܲܡܝܵܐ ܥܲܝܢܵܐ ܕܬܲܪܥܝܼܬܼܵܐ 697 ܘܠܵܐ ܡܸܬܼܒܲܩܝܵܐ ܒܲܫܪܵܪܵܐ . 698 : ܡܚܝܼܠܝܼܢ ܪܸܓܼܫܹܐ ܒܲܪ̈ܵܝܹܐ 699 ܘܲܢܣܝܼܣܝܼܢ ܙܵܘܥܹ̈ܐ ܕܲܠܓܼܵܘ . 700 : ܘܒܲܛܝܼܠ ܪܲܗܛܵܐ ܕܲܬܼܪ̈ܲܝܗܘܿܢ 701 ܡ̣ܢ ܡܲܪܕܿܝܼܬܼܵܐ ܕܟܹܐܢܘܼܬܼܵܐ . 702 : ܒܐܸܫܵܬܼܵܐ ܕܥܵܘ̣ܠܵܐ ܩܲܫܝܵܐ 703 ܪܡܹܝܢ ܗܲܕܿܡܹ̈ܐ ܘܚܘܼܫܵܒܹ̈ܐ . 704 : ܘܛܲܒܝܼܥܵܐ ܢܲܦܫܵܐ ܘܦܲܓܼܪܵܐ 705 ܒܝܘܩܪܵܐ ܕܪܸܚܡܲܬܼ ܒܝܼ̈ܫܵܬܼܵܐ . 706 : ܐܘܿ ܒܲܪܢܵܫܵܐ ܡܠܸܐ ܚܲܫܹ̈ܐ 707 ܡܢ̣ܘ ܢܦܲܨܝܟ ܡ̣ܢ ܚܲܫܹ̈ܐ . 708 : ܒܥܝܼ ܘܐܸܬܼܟܲܫܲܦ ܐܸܢ ܡܲܨܝܵܐ 709 ܕܢܹܐܬܼܘܿܢ ܪ̈ܲܚܡܹܐ ܠܐܝܼܵܠܵܟ . 710 : ܐܸܢ ܪ̈ܲܚܡܹܐ ܠܵܐ ܡܲܐܣܹܝܢ ܠܵܟ 711 ܠܲܝܬܿ ܐܵܣܝܘܼܬܼܵܐ ܠܲܬܼܒܼܵܪܵܟ . 712 : ܘܐܸܢ ܠܵܐ ܩܵܝ̇ܡܵܐ ܛܲܝܒܿܘܼܬܼܵܐ 713 ܦܣܝܼܩ ܣܲܒܼܪܵܟ ܡ̣ܢ ܟܹܐܢܘܼܬܼܵܐ . 714 : ܛܵܒܼܵܐ ܕܓܲܒܼ݂ܠܹܗ ܠܲܟܼܝܵܢܲܢ 715 ܘܟܲܢܹܝܗ ܒܨܲܠܡܹܗ ܘܲܕܼܡܘܼܬܹܗ . 716 : ܦܪܘܿܩ ܨܲܠܡܵܟ ܘܲܥܒܼܵܕܼ ܐܝܼܕܲܝ̈ܟ 717 ܘܠܵܐ ܢܸܬܼܚܲܒܲܠ ܬܘܼܩܵܢܵܟ . 718 : ܒܲܫܡܵܐ ܕܨܲܠܡܵܟ ܝܲܩܲܪܵܢ 719 ܣܲܒܼ ܒܐܲܦܲܝ̈ܢ ܡܸܛܠ ܨܲܠܡܵܟ . 720 : ܒܢܲܝܵ̈ܐ ܩܪ̣ܵܝܬܵܢ ܠܵܐ ܢܸܗܘܸܐ 721 ܢܘܼܟܼܪ̈ܵܝܹܐ ܠܒܲܝܬܵܝܘܼܬܼܵܟ . 722 : ܒܨܝܼܪ ܗ̄ܘ̣ ܟܝܵܢܲܢ ܡ̣ܢ ܗܵܕܹܐ 723 ܘܠܵܐ ܫܵܘܹ̇ܐ ܠܲܫܡܵܐ ܕܨܲܠܡܵܟ . 724 : ܒܵܟ ܢܸܫܬܲܡܠܸܐ ܦܘܼܪܩܵܢܲܢ 725 ܐܲܝܟ ܬܘܼܩܵܢܲܢ ܩܲܕܡ̇ܝܵܐ . 726 : ܦܫܝܼܩ ܗ̄ܘ̣ ܠܪܸܡܙܵܡܟ ܩܲܠܝܼܠܵܐ 727 ܚܘܕܵܬܼܵܐ ܐܲܝܟ ܬܘܼܩܵܢܵܐ . 728 : ܘܠܵܐ ܡܸܬܼܥܵܘܲܟ ܨܸܒܼܝܵܢܵܟ 729 ܡܸܛܠ ܒܝܼܫܘܼܬܼ ܚܘܼܒܵܠܲܢ . 730 : ܒܪ̈ܲܚܡܹܐ ܘܚܘܼܒܵܐ ܬܲܩܸܢܬܵܢ 731 ܕܠܵܐ ܒܵܥܘܼܬܼܵܐ ܘܲܦܝܵܣܵܐ . 732 : ܐܵܦ ܗܵܫܵܐ ܒܪ̈ܲܚܡܹܐ ܘܚܘܼܒܵܐ 733 ܚܲܕܸܿܬܼ ܘܐܲܚܵܐ ܘܚܘܼܢ ܘܲܫܒܼܘܿܩ . 734 : ܠܵܐ ܓܹܝܪ ܫܵܘ̇ܝܵܐ ܒܵܥܘܼܬܲܢ 735 ܕܲܬܼܦܝܼܣ ܡܸܛܠ ܫܘܼܒܼܩܵܢܵܐ . 736 : ܪ̈ܲܚܡܹܐ ܘܚܘܼܒܵܐ ܢܸܬܼܢܲܨܚܘܼܢ 737 ܒܚܘܼܕܵܬܲܢ ܐܲܝܟ ܕܲܡܥܵܕܹܝܢ . 738 : ܠܵܐ ܡܸܬܼܒܲܥܝܵܐ ܒܵܥܘܼܬܼܵܐ 739 ܠܝܵܗܘܿܒܼܵܐ ܕܠܵܐ ܡܸܬܼܡܲܣܟܲܢ . 740 : ܐܵܦܠܵܐ ܦܝܵܣܵܐ ܚܵܫܲ݁ܚ ܠܹܗ 741 ܠܗܵܘ̇ ܕܲܩܕܼܵܡ ܟܠ ܝܵ̇ܕܲܥ ܠܹܗ . 742 : ܫܡܝܼܥ ܗ̄ܘ̣ ܠܹܗ ܩܵܠ ܒܵܥܘܼܬܲܢ 743 ܥܲܕܼܠܵܐ ܢܹܐܬܸܐ ܠܲܗܘܵܝܵܐ . 744 : ܘܲܕܼܢܝܼܚ ܗ̄ܘ̣ ܩܕܼܵܡ ܝܼܕܲܥܬܹܗ 745 : ܦܝܵܣܵܐ ܥܲܕܼܠܵܐ ܢܸܬܿܬܲܩܲܢ 746 : ܒܲܢ ܚܵܐ̇ܲܪ ܗ̄ܘ̣ܵܐ ܡܬܼܘܿܡ̇ܐܝܼܬܼ 747 ܘܡܸܬܼܒܲܩܸܐ ܗ̄ܘ̣ܵܐ ܒܟܼܠܥܸܕܵܢ . 748 : ܘܕܼܝܼܠܲܢ ܘܲܕܼܟܼܠ ܓܲܠ̈ܝܵܢ ܗ̣̄ܘܲܝ̈ 749 ܠܟܲܣܝܘܼܬܼܵܐ ܕܐܲܠܵܗܘܼܬܹܗ . pb. 162 750 : ܠܵܘ ܒܵܥܘܼܬܼܵܐ ܡܦܝܼܣܵܐ ܠܹܗ 751 ܠܚܲܝܠܵܐ ܕܗܵܠܹܝܢ ܚܸܟܼܡܵܬܹ̈ܗ . 752 : ܠܲܢ ܗ̄ܘ̣ ܒܵܥܹ̇ܐ ܕܲܢܚܵܘܸܐ 753 ܕܨܸܒܼܝܵܢܵܐ ܗ̄ܘ̣ ܚܵܛܹ̇ܐ ܘܬܼܵܐܹ̇ܒܼ . 754 : ܒܝܲܕܼ ܒܵܥܘܼܬܼܵܐ ܡܲܠܸܦ ܠܲܢ 755 ܕܠܵܐ ܗ̄ܘ̣ܵܐ ܩܛܝܪܵܐ ܡܲܚܛܸܐ ܠܲܢ . 756 : ܕܐܲܝܟ ܕܲܦܪ݂ܵܫܢܲܢ ܕܢܲܨܠܸܐ 757 ܦܫܝܼܩ ܗ̄ܘ̣ ܠܲܢ ܕܐܵܦܠܵܐ ܢܸܚܛܸܐ . 758 : ܗܵܘ̇ ܝܲܨܪܵܐ ܕܐܲܪܫܲܥ ܘܲܚ̣ܛܵܐ 759 ܗܘ̤ܝܘܼ ܕܲܦܪ݂ܵܫ ܘܐܸܙܕܲܕܲܩ . 760 : ܘܕܼܝܼܠܹܗ ܗ̄ܝܼ ܚܲܝܵܒܼܘܼܬܼܵܐ 761 ܘܙܵܟܼܘܼܬܼܵܐ ܕܲܬܼܘܵܬܼ ܢܲܦܫܵܐ . 762 : ܗܵܐ ܝܘܼܠܦܵܢܵܐ ܕܡܲܣܪܵܚ ܠܲܢ 763 ܒܵܪܘܿܝܵܐ ܒܝܲܕܼ ܒܵܥܘܼܬܼܵܐ . 764 : ܕܠܵܐ ܢܸܬܼܥܲܕܲܠ ܨܸܒܼܝܵܢܲܢ 765 ܒܬܼܘܼܩܵܢܲܢ ܐܲܝܟ ܕܲܒܼܒܼܝܼܫܵܐ . 766 : ܘܟܲܕܼ ܛܵܒܼ ܝܵ̇ܕܲܥ ܠܲܟܼܝܵܢܲܢ 767 ܕܕܝܼܠܹܗ ܐܸܢܹܝܢ ܬܲܪ̈ܬܲܝܗܹܝܢ . 768 : ܠܵܐ ܡܲܗܡܸܐ ܡ̣ܢ ܬܘܼܪܵܨܲܝܢ 769 ܡܸܛܠ ܚܘܼܒܹܿܗ ܕܲܠܘܵܬܲܢ . 770 : ܠܝܲܨܪܲܢ ܝܲܗ̣̄ܒܵܗ̇ ܠܙܵܟܼܘܼܬܼܵܐ 771 ܡܸܛܠ ܨܸܒܼܝܵܢ ܚܹܐܪܘܼܬܲܢ . 772 : ܘܟܲܕܼ ܗܘ̤ ܝܲܨܪܲܢ ܒܲܪ ܚܹܐܪܹ̈ܐ ܗ̄ܘ̣ 773 ܘܡܲܠܸܦ ܠܲܢ ܕܐܲܝܟܲܢ ܢܸܙܟܸܿܐ . 774 : ܐܲܢ̄ܬܿ ܡܵܪܝ ܐܲܫܪܝܼܬܿ ܒܲܟܼܝܵܢܲܢ 775 ܝܼܕܲܥܬܼܵܐ ܕܗܵܠܹܝܢ ܢܸܪܢܹܐ . 776 : ܐܲܢ̄ܬܿ ܐܲܠܸܦܬܵܢ ܕܐܲܝܟܲܢܵܐ 777 ܡܫܲܠܲܛ ܝܲܨܪܲܢ ܥܲܠ ܢܲܦܫܲܢ . 778 : ܘܐܵܘܕܲܥܬܵܢ ܐܲܝܟ ܝܵܕܲܘܿܥܵܐ 779 ܘܚܲܟܸܿܡܬܵܢ ܐܲܝܟ ܒܲܣܝܼܡܵܐ . 780 : ܩܲܒܸܿܠ ܡ̇ܕܹܝܢ ܒܵܥܘܼܬܲܢ 781 ܕܲܪܫܝܼܡ ܒܵܗ̇ ܨܠܸܡ ܚܸܟܼ̈ܡܵܬܼܵܟ . 782 : ܠܵܟ ܝܵܗ̇ܒܿܝܼܢܲܢ ܡ̣ܢ ܕܝܼܠܵܟ 783 ܩܲܒܸܿܠ ܒܐܝܼܕܲܢ ܡ̇ܘܗܲܒܼܬܼܟ . 784 : ܣܲܒܼ ܕܝܼܠܵܟ ܘܗܲܒܼ ܠܲܢ ܕܝܼܠܵܟ 785 ܕܠܵܟ ܦܐܹܐ ܠܡܸܬܲܠ ܡ̣ܢ ܕܝܼܠܵܟ . 786 : ܒܥܘܼܬܼܵܐ ܕܟܲܣܝܘܼܬܼ ܪܲܒܿܘܼܬܼܵܟ 787 ܚܵܪܲܬ̤ ܡܸܠܲܬܼ ܚܲܠܵܫܘܼܬܼܝ . 788 : ܘܐܸܬܼܪܲܓܼܪܓܲܬ̤ ܕܲܟܼܒܲܪ ܬܸܫܘܸܐ 789 ܠܢܸܬܼܪܵܐ ܙܥܘܿܪܵܐ ܕܡ̇ܘܗܲܒܼܬܼܵܟ . 790 : ܒܲܫܦܝܼܥܘܼܬܼ ܚܘܼܒܵܟ ܐܲܩܸܬܼ 791 ܚܝܪܵܐ ܕܪܸܥܝܵܢܝ ܡܸܣܟܹܿܢܵܐ . 792 : ܘܲܪܢܹ̇ܝܬܼ ܕܐܸܒܼܥܸܐ ܐܸܢ ܡܲܨܝܵܐ 793 ܠܡܸܣܲܒܼ ܡܲܓܵܢ ܫܘܼܒܼܩܵܢܵܐ . 794 : ܥܲܠ ܢܘܼܟܼܠܵܢܵܐ ܕܲܚܢܵܢܵܟ 795 ܚܸܙܩܲܬܼ ܒܲܠܘܝܼܬܼ ܝܘܼܠܦܵܢܵܐ . 796 : ܚܵܘܵܢܝ ܐܘܼܪܚܵܐ ܕܐܹܙܲܠ ܒܵܗ̇ 797 ܠܐܵܘܵܢܹ̈ܐ ܕܲܓܼܡܝܼܪܘܼܬܼܵܐ . 798 : ܦܫܘܿܛ ܠܹܗ ܐܝܼܕܼܵܐ ܠܛܲܒܿܝܼܥܵܐ 799 ܕܨܵܒܹ̇ܐ ܕܢܼܣܲܩ ܡ̣ܢ ܥܵܘ̣ܠܹܗ . 800 : ܒܚܹܝܠ ܥܘܼܕܼܪܵܢܵܟ ܢܸܬܼܚܲܝܲܠ 801 ܫܲܒܼܪܵܐ ܕܫܲܪܝܼ ܕܲܢܠܲܓܼܠܸܓܼ . 802 : ܪܸܓܲܬܼ ܚܘܼܒܵܐ ܡܥܝܼܪܵܐ ܠܝܼ 803 ܐܲܝܟ ܕܲܠܕܲܡܟܵܐ ܡ̣ܢ ܫܸܢܬܼܵܐ . 804 : ܒܨܲܦܪܵܐ ܕܪܸܡܙܵܟ ܬܸܬܼܪܕܸܦ 805 ܫܸܢܬܼܵܐ ܕܥܵܘ̣ܠܵܐ ܡ̣ܢ ܪܸܥܝܵܢܝ . 806 : ܠܘܼܩܒܲܠ ܢܘܼܗܪܵܐ ܕܝܼܕܲܥܬܼܵܟ 807 ܣܵܘ̇ܚܝܼܢ ܙܵܘܥܹ̈ܐ ܕܚܘܼܫܵܒܲܝ̈ . 808 : ܓܠܝܼ ܬܲܚܦܝܼܬܼܵܐ ܕܥܲܡܛܵܢܵܐ 809 ܕܲܦܪܝܼܣܵܐ ܠܥܸܠ ܡ̣ܢ ܬܲܪܥܝܼܬܼܝ . 810 : ܢܵܡܘܿܣܵܐ ܪܘܼܚܵܢܵܝܵܐ 811 ܬܪܲܨ ܠܝܼ ܢܝܼܫܵܐ ܕܙܵܟܼܘܼܬܼܵܐ . pb. 163 812 : ܢܸܚܢܘܿܢ ܙܵܘܥܝ̈ ܥܲܡ ܡܸܠܲܝ̈ 813 ܠܘܵܬܼ ܩܘܼܫܬܵܐ ܢܝܼܫܵܐ ܕܚܲܝܹ̈ܐ . 814 : ܒܢܸܒܼܥܵܐ ܕܡܸܠܲܬܼ ܝܘܼܠܦܵܢܵܐ 815 ܒܥܹ̇ܝܬܼ ܕܐܲܦܝܼܓܼ ܨܲܗܹܝܗ ܕܪܸܥܝܵܢܝ . 816 : ܒܫܸܩܝܵܐ ܕܪܘܼܚܵܐ ܬܸܬܼܪܲܓܸܐ 817 : ܝܲܒܿܝܼܫܘܼܬܼܵܐ ܕܚܘܿܫܵܒܲܝ̈ 818 : ܒܟܸܣܦܵܐ ܕܡܸܠܬܼܵܟ ܨܵܒܹ̇ܐ ܐ̄ܢܵܐ 819 ܕܐܸܬܿܬܿܓܲܪ ܐܸܢ ܡܸܫܟܲܚܢܵܐ . 820 : ܒܫܵܥܹ̈ܐ ܚܕܲܥܣܲܪ ܡ̇ܘܓܲܪ ܐ̄ܢܵܐ 821 ܒܬܸܢܘܲܝ ܕܐܸܣܲܒܼ ܕܹܝܵܢܵܪܵܐ . 822 : ܕܠܵܐ ܛܸܥ̇ܢܹܬܼ ܝܘܼܩܪܹܗ ܕܝܵܘܡ̇ܐ 823 ܢܢܝܼܚܲܢܝ ܦܢܵܝܵܐ ܕܲܚܢܵܢܵܟ . 824 : ܕܲܒܼܣܘܼܥܪ݁ܵܢܹܐ ܠܵܐ ܚܸܫܹ̇ܬܼ 825 ܐܸܫܘܸܐ ܠܐܲܓܼܪܵܐ ܒܝܲܕܼ ܡܸܠܹ̈ܐ . 826 : ܒܗܸܪܓܵܐ ܕܡܸܠܹ̈ܐ ܨܵܒܹ̇ܐ ܐ̄ܢܵܐ 827 ܕܐܸܩܪܸܐ ܦܵܥܵܠܹ̈ܐ ܠܦܘܼܠܚܵܢܵܟ . 828 : ܫܡܲܥ ܡܸܠܲܝ̈ ܐܵܦܸܢ ܫܝܼ̈ܛܵܐ 829 ܕܐܸܗܘܸܐ ܒܟܲܪܡ̇ܟ ܦܲܠܵܚܵܐ . 830 : ܠܲܙܡܝܼܢܹ̈ܐ ܒܥܹ̇ܝܬܼ ܕܐܹܟܲܢܸܫ 831 ܠܲܚܠܘܿܠܵܐ ܪܘܼܚܵܢܵܝܵܐ . 832 : ܢܟܲܣܘܿܢ ܪ̈ܲܚܡܹܐ ܠܗ݂ܲܕܵܡܲܝ̈ 833 ܕܲܫܠܝܼܚܝܼܢ ܡ̣ܢ ܢܟܼܦܘܼܬܼܵܐ . 834 : ܢܸܦܘܿܩ ܚܘܼܒܵܟ ܥܲܡ ܡܸܠܲܝ̈ 835 ܒܵܬܲܪ ܥܸܪ݁ܒܹܿܐ ܐܲܒܿܝܼܕܹ̈ܐ . 836 : ܘܢܸܬܼܟܲܢܫܘܼܢ ܡ̣ܢ ܟܠ ܦܸܢ̈ܝܵܢ 837 ܠܲܛܝܵܪܵܐ ܦܲܐܝܵܐ ܕܪ̈ܲܚܡܲܝܟ . 838 : ܣܥܘܿܪ ܒܐܝܼܕܲܝ̈ ܐܲܝܟ ܕܲܡܥܵܕܲܬܿ 839 ܠܡܸܣܥܲܪ ܒܐܝܼܕܼܵܐ ܕܚܲܛܵܝܹ̈ܐ . 840 : ܘܐܸܢܗܘܸܐ ܥܸܠܲܬܼ ܝܘܼܬܼܪܵܢܵܐ 841 ܠܲܩܢܘܿܡܝ ܘܲܠܫܲܦܠܹ̈ܐ ܕܐܲܟܼܘܵܬܼܝ . 842 : ܚܲܓܼܠܵܐ ܩܵܪܹ̇ܐ ܠܘܵܬܼ ܡ̇ܘܬܵܐ 843 ܘܨܵܐܹ̇ܕܼ ܚܲܒܼܪ̈ܵܘܗܝ ܠܐܲܒܼܕܵܢܵܐ . 844 : ܒܲܩܪܵܝܬܵܐ ܕܡܸܠܲܝ̈ ܢܸܚܘܿܢ 845 ܡܝܼ̈ܬܹܐ ܕܡܝܼܬܼܘ ܒܲܚܛܵܗܲܝ̈ܗܘܿܢ . 846 : ܠܩܵܠ ܦܸܬܼܓܼܵܡܲܝ̈ ܢܸܬܿܬܿܥܝܼܪܘܼܢ 847 ܕܲܡ̈ܟܹܿܐ ܕܲܛܲܒܲܥܘ̣ ܒܲܚܛܝܼܬܼܵܐ . 848 : ܘܢܸܦܨܘܼܢ ܝܘܼܩܪܵܐ ܕܚܵܘܒܲܝ̈ܗܘܿܢ 849 ܒܫܸܡܥܵܐ ܨܲܦܪܵܐ ܬܪܲܝܵܢܵܐ . 850 : ܢܦܝܼܣܵܟ ܚܠܵܦܲܝ ܨܸܒܼܝܵܢܵܟ 851 ܕܠܵܐ ܣܵܦܹ̇̄ܩ ܐ̄ܢܵܐ ܠܲܦܝܵܣܵܟ . 852 : ܢܫܲܝܢܵܟ ܚܘܼܒܵܟ ܥܲܡ ܚܵܘܒܲܝ̈ 853 ܕܐܸܫܡܲܥ ܩܵܠܵܐ ܕܬܲܪܥܘܼܬܼܵܐ . 854 : ܢܹܐܬܼܐ ܠܲܢ ܛܲܠܵܐ ܕܪ̈ܲܚܡܲܟ 855 ܘܲܪ̈ܣܝܼܣܹܐ ܕܙܲܕܿܝܼܩܘܼܬܼܵܐ . 856 : ܘܢܲܦܪܲܥ ܢܘܼܪܒܵܐ ܕܲܬܘܵܬܼܵܐ 857 ܒܓܼܵܘ ܥܸܩܵܪܹ̈ܐ ܕܪܸܥܝܵܢܲܢ . 858 : ܢܵܘܥܹܐ ܙܲܪܥܵܐ ܪܘܼܚܵܢܵܐ 859 ܒܢܲܦܫܲܢ ܐܲܪܥܵܐ ܒܲܝܵܪܬܵܐ . 860 : ܘܢܸܛܥܲܢ ܦܹܐܪܹ̈ܐ ܕܚܲܕܼ̈ܘܵܬܼܵܐ 861 ܠܸܒܲܢ ܝܵܗܹ̇ܒܼ ܚܲܪ̈ܘܼܒܹܐ . 862 : ܢܸܬܼܪܲܓܸܿܐ ܒܩܵܠ ܦܘܼܩܕܵܢܲܝ̈ܟ 863 ܫܸܡܥܵܐ ܥܲܛܠܵܐ ܕܬܲܪܥܝܼܬܲܢ . 864 : ܘܬܸܗܘܸܐ ܐܘܼܪܚܵܐ ܡܲܫܡܲܥܬܲܢ 865 ܠܩܵܠܵܐ ܕܡܲܥܸܠ ܒܘܼܝܵܢܵܐ . pb. 164 866 : ܒܲܚܝܵܪܵܐ ܕܙܲܠܝܼܠܘܼܬܼܵܐ 867 ܚ̣ܫܸܟ ܠܲܡܦܹܝܕܼܵܐ ܕܪܸܥܝܵܢܲܢ . 868 : ܢܸܗܘܸܐ ܫܪܵܪܵܟ ܡܲܚܙܝܼܬܼܵܐ 869 ܘܢܸܡܪܘܿܩ ܒܵܗ̇ ܣܲܢܝܘܼܬܼ ܢܲܦܫܲܢ . 870 : ܦܘܼܡ̇ܐ ܕܲܗܘ̤ܵܐ ܡܲܥܒܲܪܬܵܐ 871 ܘܓܲܫܪܵܐ ܠܩܵܠܹ̈ܐ ܙܲܠܝܼܠܹ̈ܐ . 872 : ܢܸܙܡܲܪ ܒܹܗ ܩܵܠ ܨܸܒܼܝܵܢܵܟ 873 ܬܵܘܕܿܝܼܬܼܵܐ ܕܠܵܐ ܦܘܼܠܵܓܼܵܐ . 874 : ܢܸܬܼܩܲܕܲܫ ܗܲܝܟܲܠ ܦܲܓܼܪܲܢ 875 ܘܢܸܬܿܕܲܟܿܘܿܢ ܙܲܘܥܹ̈ܐ ܕܢܲܦܫܲܢ . 876 : ܘܢܸܥܡܲܪ ܒܲܢ ܣܲܒܼܪܵܐ ܘܚܘܼܒܵܐ 877 ܒܫܲܠܡܘܼܬܼܵܐ ܕܗܲܝܡܵܢܘܼܬܼܵܐ . 878 : ܢܹܐܡܲܪ ܕܝܼܢܵܐ ܒܲܪܢܵܫܲܢ 879 ܦܲܓܼܪܵܐ ܘܢܲܦܫܵܐ ܚܲܕܼ ܥܲܡ ܚܲܕܼ . 880 : ܘܒܲܓܼܙܵܪ ܕܝܼܢܵܐ ܕܟܹܐܢܘܼܬܼܵܐ 881 ܢܸܬܼܚܲܝܲܒܼ ܝܲܨܪܵܐ ܕܡܲܥܘܸܠ . 882 : ܢܙܲܕܸܿܩ ܠܵܗ̇ ܠܦܵܪܘܿܫܘܼܬܲܢ 883 ܙܵܟܼܘܼܬܼܵܐ ܐܸܢ ܡܸܬܼܢܨܚܐ . 884 : ܘܢܸܬܼܩܲܛܪܲܓܼ ܐܲܝܟ ܚܲܝܵܒܼܵܐ 885 ܚܘܼܬܼܚܵܬܼܵܐ ܪܦܸܐ ܒܐܵܓܼܘܿܢܵܐ . 886 : ܢܹܐܬܸܐ ܠܲܢ ܩܵܠ ܠܘܼܒܵܒܼܵܐ 887 ܕܲܡܚܲܝܸܠ ܡܲܫܪܝܼܬܼ ܦܲܓܼܪܲܢ . 888 : ܘܢܸܩܢܘܿܢ ܚܲܝܠܵܐ ܗܲܕܵܡܲܝ̈ܢ 889 ܒܬܲܟܬܿܘܼܫܵܐ ܕܠܘܼܩܒܲܠ ܚܲܫܹ̈ܐ . 890 : ܕܲܡܚܝܼܠ ܙܲܝܢܵܐ ܕܪܸܥܝܵܢܲܢ 891 ܩܕܼܵܡ ܚܘܼܬܼܚܵܬܹ̈̄ܐ ܕܲܒܼܟܲܛܝܵܢܲܢ . 892 : ܒܗܲܝܡܵܢܘܼܬܼܵܐ ܡܸܙܕܲܝܲܢ 893 ܣܲܟܿܪܵܐ ܡܩܲܒܿܠܲܬܼ ܥܲܣ̈ܩܵܬܼܵܐ . 894 : ܒܚܹܝܠ ܥܘܼܕܼܪܵܢܵܟ ܢܸܬܼܚܲܝܲܒܼ 895 ܛܪܘܼܢܵܐ ܝܲܨܪܵܐ ܣܵܪܘܿܚܵܐ . 896 : ܕܡܸܬܼܟܲܬܲܫ ܠܘܼܩܒܲܠ ܢܲܦܫܲܢ 897 ܒܙܲܝܢܵܐ ܕܚܹܐܪܘܼܬܼ ܨܸܒܼܝܵܢܲܢ . 898 : ܢܲܦܢܹܝܢ ܡ̇ܪܝ ܠܲܛܝܪܵ ܚܲܝܹ̈ܐ 899 ܚܢܵܢܵܟ ܒܵܥܹ̇ܐ ܠܐܲܒܿܝܼܪܹ̈ܐ . 900 : ܘܲܢܚܘܼܪܘܼܢ ܒܵܗܿ ܒܬܲܩܢܘܼܬܲܢ 901 ܥܝܼܪܹ̈ܐ ܡܫܲܡܫܲܝ̈ ܨܸܒܼܝܵܢܵܟ . 902 : ܢܸܩܪܹܝܢ ܩܵܠܵܟ ܒܲܣܝܼܡܵܐ 903 ܕܬܼܘܼܒܼܘܼܢ ܒܢܲܝ̈ܐ ܬܲܝܵܒܹ̈ܐ . 904 : ܘܫܠܲܚ ܘܥܵܘ̣ܠܵܐ ܕܐܲܣܢܝܼܟܿܘܿܢ 905 ܘܲܠܒܲܫܘ ܢܲܚܬܵܐ ܕܟܹܐܢܘܼܬܼܵܐ . 906 : ܥܵܘ̣ܠܲܢ ܐܲܫܠܲܚ ܢܲܟܼܦܘܼܬܲܢ 907 ܘܐܲܙܥܲܪ ܠܲܫܡܵܐ ܕܐܝܼܩܵܪܲܢ . 908 : ܒܢܲܚܬܵܐ ܕܪ̈ܲܚܡܲܝܟ ܢܸܬܼܟܲܣܸܐ 909 ܘܢܹܐܪܲܒܼ ܒܲܫܡܵܟ ܡܘܼܟܵܟܲܢ . 910 : ܚܛܝܼܬܼܵܐ ܩ̣ܛܲܠܬܹܗ ܠܲܟܼܝܵܢܲܢ 911 ܘܟܲܣܝܲܬ̤ ܒܐܲܦܲܝ̈ ܚܹܐܪܘܬܲܢ . 912 : ܒܪܸܡܙܵܐ ܚܲܝܠܵܟ ܢܸܬܼܢܲܚܲܡ 913 ܡ̣ܢ ܥܵܘ̣ܠܵܐ ܩܲܒܼܪܵܐ ܕܲܬܼܪܹܝܢ . 914 : ܒܲܚܛܵܗܲܝ̈ܢ ܐܸܙܕܲܒܲܢܢܲܢ 915 ܠܲܒܼܕܿܘܼܬܼܵܐ ܕܡܵܝܘܿܬܼܘܼܬܼܵܐ . 916 : ܒܟܸܣܦܵܐ ܕܚܘܼܒܵܟ ܢܸܬܼܚܲܪܲܪ 917 ܡ̣ܢ ܫܘܼܥܒܵܕܼܵܐ ܕܲܚܛܝܼܬܼܵܐ . 918 : ܣܲܢ̈ܝܵܬܲܢ ܐܲܣܢܝܼ ܫܘܼܦܪܵܐ 919 ܕܦܲܐܝܘܼܬܼܵܐ ܕܪܵܘܡ̇ܐ ܘܥܘܼܡܩܵܐ . 920 : ܘܲܒܼܒܼܝ̈ܫܵܬܲܢ ܐܸܬܼܝܲܒܲܫܘ 921 ܫܡܲܝܵܐ ܘܐܲܪܥܵܐ ܡ̣ܢ ܦܹܐܪܹ̈ܐ . 922 : ܒܩܲܫܝܘܼܬܼ ܥܵܘ̣ܠܲܢ ܐܸܫܬܲܚܠܲܦܘ 923 ܐܸܣܛܘܼܟܼܣܹ̈ܐ ܠܚܲܒܿܝܼܫܘܼܬܼܵܐ . 924 : ܕܝܼܒܸܫ̣ ܦܘܼܡܲܢ ܡ̣ܢ ܫܘܼܒܼܚܵܐ 925 ܝܼܒܸܫ̣ ܙܲܪܥܵܐ ܥܲܡ ܦܹܐܪܹ̈ܐ . 926 : ܕܲܗܘ̤ܵܐ ܥܲܩܪܵܐ ܪܸܥܝܵܢܲܢ 927 ܡ̣ܢ ܦܹܐܪܹ̈ܐ ܕܙܲܕܲܝܩܘܼܬܼܵܐ . 928 : ܟܵܡܲܬ̤ ܐܲܪܥܵܐ ܥܲܠ ܦܹܐܪܹ̈ܐ 929 ܘܠܵܐ ܝܵܠ̇ܕܵܐ ܠܲܢ ܬܘܼܪܣܵܝܵܐ . 930 : ܕܚܲܠܸܦܢ ܩܘܼܫܬܵܐ ܒܙܹܐܦܵܐ 931 ܘܠܵܐ ܡܩܵܘܹܝܢܲܢ ܒܲܫܪܵܪܵܐ . 932 : ܠܒܲܪ ܡ̣ܢ ܛܲܟܸܣܵܐ ܗܵܐ ܪܵܕܹܝܢ 933 ܫܘܼܚܠܵܦܹ̈ܐ ܕܩܲܝܛܵܐ ܘܣܲܬܼܘܵܐ . pb. 165 934 : ܟܡܝܼܪ ܣܲܬܼܘܵܐ ܠܒܲܪ ܡ̣ܢ ܛܲܟܼܣܵܐ 935 ܘܩܲܝܛܵܐ ܠܒܲܪ ܡ̣ܢ ܘܵܠܝܼܬܼܵܐ . 936 : ܟܲܕܼ ܪܵܕܹܝܢ ܠܵܗ̇ ܠܒܼܝܼܫܘܼܬܲܢ 937 ܒܥܲܪܝܵܐ ܘܚܘܼܡ̇ܐ ܕܠܵܐ ܛܲܟܼܣܵܐ . 938 : ܟܲܦܢܵܐ ܘܨܲܗܝܵܐ ܡܢܲܓܸܿܕܼ ܠܵܗ̇ 939 ܠܡܲܪܵܚܘܼܬܹܗ ܕܪܸܥܝܵܢܲܢ . 940 : ܘܠܵܐ ܪܓܼܝܼܫ ܠܸܒܲܢ ܛܲܒܿܝܼܥܵܐ 941 ܒܢܸܓܼܕܵܐ ܕܒܼܵܠܲܥ ܪܸܥܝܵܢܢ . 942 : ܐܲܣܝܼܪ ܦܲܓܼܪܲܢ ܒܟܼܠܥܸܕܵܢ 943 ܒܫܸܫܠܬܼܵܐ ܕܚܲܫܹ̈ܐ ܘܟܹܐܒܹ̈ܐ . 944 : ܘܲܪܗܝܼܒܼܵܐܝܼܬܼ ܕܵܒܼܪ ܠܲܢ 945 ܡ̇ܘܬܵܐ ܝܲܥܢܵܐ ܠܒܹܝܬܼ ܡܝܼ̈ܬܹܐ . 946 : ܙܩܝܼܦ ܫܲܒܼܛܵܐ ܕܪܹܫܵܢܘܼܬܼܵܐ 947 ܘܲܡܩܲܦܲܚܠܲܢ ܒܲܬܼܥܵܫܵܐ . 948 : ܟܲܕܼ ܬܵܒܲܥ̇ ܠܲܢ ܝܲܥܢܵܐܝܼܬܼ 949 ܟܣܸܦ ܪܹܫܵܐ ܘܫܸܩܠܹ̈ܐ ܚܲܕܼ̈ܬܹܐ . 950 : ܡܲܠ̈ܟܹܿܐ ܦܵܩ̇ܕܲܝܢ ܚܲܕܼܬܼܵܐܝܼܬܼ 951 ܘܪܹ̈ܫܵܢܹܐ ܕܠܵܐ ܚܵܘܣܵܢܵܐ . 952 : ܘܥܲܡ ܟܘܼܢܵܫܵܐ ܕܡ̇ܡܘܿܢܵܐ 953 ܣܵܓܹ̇ܐ ܥܵܘ̣ܠܵܐ ܘܡܸܬܼܥܲܫܲܢ . 954 : ܘܐܸܠܘܼܠܵܐ ܫܦܝܼܥܘܼܬܼ ܚܘܼܒܵܟ 955 ܘܥܘܼܬܼܪܵܐ ܕܪ̈ܲܚܡܲܝܟ ܣܲܓܵܝܼܐܹܐ . 956 : ܡܫܝܼܓܼ ܗ̄ܘ̣ܵܐ ܥܵܠܡܵܐ ܡ̣ܢ ܟܲܕܿܘܼ 957 ܒܡܵܡܘܿܠܵܐ ܕܩܲܫܝܘܼܬܼ ܥܵܘ̣ܠܲܢ . 958 : ܚܘܼܒܵܟ ܙܵܟܹ̇ܐ ܒܟܼܠܥܸܕܵܢ 959 ܠܣܲܓܿܝܐܘܼܬܼܵܐ ܕܒܼܝܼ̈ܫܵܬܲܢ . 960 : ܘܡܸܬܼܟܲܣܝܵܐ ܙܲܠܝܼܠܘܼܬܲܢ 961 ܒܢܲܚܬܵܐ ܦܲܐܝܵܐ ܕܥܘܼܕܼܪܵܢܵܟ . 962 : ܠܵܟ ܡܵܪܝ ܦܲܐܝܵܐ ܕܲܬܼܣܲܝܒܲܪ 963 ܥܲܣܩܘܼܬܼܵܐ ܕܒܼܝܼܫܘܼܬܼ ܝܲܨܪܲܢ . 964 : ܕܠܵܐ ܡܸܬܿܬܿܟܼܝܼܠ ܓܲܙܵܐ ܕܪ̈ܲܚܡܲܝܟ 965 : ܘܠܵܐ ܡܸܬܼܡܲܫܚܵܐ ܛܲܝܒܿܘܼܬܵܟ 966 : ܒܹܝܬܼ ܓܵܘܣܲܢ ܐܲܢ̄ܬܿ ܥܲܫܝܼܢܵܐ 967 ܘܲܡܥܲܕܿܪܵܢܵܐ ܕܲܟܼܝܵܢܲܢ . 968 : ܘܠܲܝܬܿ ܙܲܒܼܢܵܐ ܕܚܵܝܼܒܼ ܒܹܗ ܓܸܢܣܲܢ 969 ܕܠܵܘ ܥܘܼܕܪܵܢܵܟ ܙܲܟܿܝ ܠܲܢ . 970 : ܒܟܼܠܕܵܪ̈ܝܼܢ ܥܲܡ ܪ̈ܲܗܛܲܝܗܘܿܢ 971 ܪܵܕܹܐ ܚܢܵܢܵܟ ܒܲܣܝܼܡܵܐ . 972 : ܘܡܸܬܼܪܲܒܸܿܐ ܠܦܘܼܬܼ ܡܘܼܫܚܵܬܼ̈ܐ 973 ܕܲܥܠܲܝܡܘܼܬܼܵܐ ܘܣܲܝܒܿܘܼܬܼܵܐ . 974 : ܥܲܡܲܢ ܚܵܙ̇ܩܵܐ ܛܲܝܒܿܘܬܵܟ 975 ܘܠܵܐ ܦܵܝ̇ܫܵܐ ܡ̣ܢ ܟܲܪ ܕܐܝܼܬܿܝܼܢ . 976 : ܟܲܕܼ ܪܵܕܼܦܵܐ ܒܵܬܲܪ ܥܵܘ̣ܠܲܢ 977 ܕܠܵܐ ܢܸܦܢܸܐ ܘܢܸܥܡܲܪ ܥܲܡܲܢ . 978 : ܡܲܢ̣ܘܼ ܐܝܼܬܼ ܠܲܢ ܐܲܟܼܘܵܬܼܵܟ 979 ܚܲܢܵܢܵܐ ܪܵܚܹ̇ܡ ܓܸܢܣܲܢ . 980 : ܡܲܢ̣ܘܼ ܕܛܵܥܹ̇ܢ ܥܲܣ̈ܩܵܬܲܢ 981 ܒܲܕܼܡܘܼܬܼ ܚܘܼܒܵܟ ܒܲܣܝܼܡܵܐ . 982 : ܡ̣ܢ ܡܲܢ ܡܸܫܟܲܚ ܡܸܬܼܡܲܠܸܐ 983 ܣܘܼܢܩܵܢܲܢ ܐܲܝܟ ܒܹܝܬܼ ܓܲܙܵܟ . 984 : ܕܟܲܕܼ ܠܵܐ ܦܪܲܥ̣ܢܲܢ ܩܲܕܼܡ̇ܝܵܐ 985 ܫܦܝܼܥܵܐ ܒܪ̈ܲܚܡܹܐ ܡ̇ܘܗܲܒܼܬܼܵܟ . 986 : ܒܢܝܼܫܵܐ ܕܚܘܼܒܵܟ ܕܠܘܵܬܲܢ 987 ܚܵܝ̇ܪܵܐ ܡܸܠܬܼܵܐ ܕܒܼܵܥܘܼܬܲܢ . 988 : ܕܲܟܼܡܵܐ ܪܓܼܝܼܓܼ ܐܲܢ̄ܬܿ ܕܲܬܼܩܲܒܸܿܠ 989 ܦܝܵܣܵܐ ܕܚܠܵܦ ܚܲܛܝܹ̈ܐ . 990 ܕܲܡܟ̇ܝܢ ܘܲܫܠܹܝܢ ܒܲܥܵܝܹ̈ܐ : pb. 166 991 ܡ̣ܢ ܣܘܼܢܩܵܢܵܐ ܕܚܲܝܲܝ̈ܗܘܿܢ . 992 : ܘܩܵܥܹܐ ܚܢܵܢܵܟ ܐܲܝܟ ܪܲܥܡܐ 993 ܕܩܘܼܡܘ ܫܲܦܠܹ̈ܐ ܘܲܥܬܿܪܘ ܡܲܓܼܵܢ . 994 : ܠܵܘ ܨܸܒܼܝܵܢܲܢ ܚܵܛܹ̇ܦ ܠܲܢ 995 ܠܡܲܚܨܵܦܘܼ ܥܲܠ ܫܘܼܒܼܩܵܢܵܐ . 996 : ܐܲܢ̄ܬܿ ܓܲܪܸܓܼܬܵܢ ܕܲܢܩܲܪܸܒܼ 997 ܐܵܦܸܢ ܡܸܠܹ̈ܐ ܚܠܵܦ ܥܲܡܠܹ̈ܐ . 998 : ܢܸܬܼܡܲܠ̈ܠܵܢ ܐܲܝܟ ܨܸܒܼܝܵܢܵܟ 999 ܡܸܠܲܝ̈ ܦܘܼܡܲܢ ܕܲܠܘܵܬܼܵܟ . 1000 : ܘܕܲܫܠܝܼ̈ܚܵܢ ܡ̣ܢ ܣܘܼܥܪ̈ܵܢܹܐ 1001 ܐܲܠܒܸܿܫ ܐܸܢܹܝܢ ܥܘܼܕܪܵܢܵܟ . 1002 : ܡܲܢ̣ܘܼ ܡܸܫܟܲܚ ܡܸܣܬܲܟܲܠ 1003 ܒܫܲܪ̈ܥܵܬܵܐ ܕܡ̇ܝܘܿܬܼܘܼܬܼܵܐ . 1004 : ܘܡܲܢ̣ܘܼ ܕܲܡܨܸܐ ܕܢܸܙܕܲܕܲܩ 1005 ܡ̣ܢ ܛܲܫ̈ܝܵܬܼܵܐ ܕܠܵܐ ܓܲܠ̈ܝܵܢ . 1006 : ܐܲܢ̄ܬܿ ܐܲܫܪܵܐ ܒܲܢ ܒܘܼܝܵܢܵܐ 1007 ܕܢܸܬܼܚܲܟܲܡ ܒܲܣܬܼܝܼܪ̈ܵܬܲܢ . 1008 : ܐܲܢ̄ܬܿ ܐܲܠܸܦܲܝܢ ܕܐܲܝܟܲܢܵܐ 1009 ܢܡܲܕܸܿܟ ܣܲܡܵܐ ܠܟܼܘܼܪܗܵܢܲܢ . 1010 : ܣܲܝܲܥܹܝܗ̇ ܠܲܡܚܝܼܠܘܼܬܲܢ 1011 ܕܠܲܝܬܹܿܝܗ̇ ܒܸܠܥܵܕܼ ܥܘܼܕܪܵܢܵܟ . 1012 : ܠܵܐ ܬܲܗܡܸܐ ܡ̣ܢ ܥܘܼܕܼܪܵܢܲܢ 1013 ܕܲܠܡܵܐ ܢܹܐܒܲܕܼ ܘܲܠܥܵܠܲܡ . 1014 : ܒܩܲܝ̣ܢܵܗ̇ ܠܢܲܦܫܲܢ ܒܐܵܓܼܘܿܢܹ̈ܐ 1015 ܕܥܲܡܠܹ̈ܐ ܕܲܚܠܵܦ ܟܹܐܢܘܼܬܼܵܐ . 1016 : ܘܲܒܼܟܼܠ ܕܵܪܵܐ ܕܐܸܚܲܕܼܢܲܢ 1017 ܒܫܘܼ̈ܡܵܬܼܵܐ ܒܠܲܥ̣ܘ ܗܲܕܵܡܲܝ̈ܢ . 1018 : ܘܐܸܢܗܘ̤ ܕܐܝܼܬܼ ܗ̄ܘ̣ ܒܲܟܼܝܵܢܲܢ 1019 ܗܲܕܵܡܹ̈ܐ ܕܠܵܐ ܐܸܬܼܒܲܣܒܲܣܘ . 1020 : ܥܘܼܕܼܪܵܢܵܟ ܩ̣ܵܡ ܒܐܲܦܲܝ̈ܗܘܿܢ 1021 ܘܠܵܐ ܒܠܲܥ̣ܘ ܓܹܐܪܹ̈ܐ ܡ̣ܢ ܒܝܼܫܵܐ . 1022 : ܠܵܟ ܚܲܝܵܒܼܝܼܢ ܛܲܝܒܿܘܼܬܼܵܐ 1023 ܛܵܒܹ̈ܐ ܘܒܼܝܼܫܹ̈ܐ ܫܲܘܝܵܐܝܼܬܼ . 1024 : ܕܐܸܢ ܡܸܙܕܲܕܲܩܝܼܢ ܕܝܼܠܵܟ ܗ̄ܝܼ 1025 : ܘܐܸܢ ܚܵܛ̇ܝܼܢ ܒܵܟ ܡܸܬܼܚܣܹܝܢ 1026 : ܕܝܼܠܵܟ ܗ̄ܝܼ ܠܡܸܫܒܲܩ ܥܵܘ̣ܠܵܐ 1027 ܘܲܠܡܸܓܼܡܲܪ ܙܲܕܿܝܼܩܘܼܬܼܵܐ . 1028 : ܒܚܲܝܠܵܟ ܢܸܪܕܿܘܿܢ ܙܲܕܿܝܼܩܹ̈ܐ 1029 : ܘܲܒܼܥܘܼܕܪܸܵܢܵܟ ܚܲܛܵܝܹ̈ܐ 1030 : ܠܵܐ ܬܲܩܸܨ ܠܵܗ̇ ܠܫܲܒܼܪܘܼܬܲܢ 1031 ܫܲܪ̈ܥܵܬܼܵܐ ܕܠܵܐ ܝܼܕܲܥܬܼܵܐ . 1032 : ܟܲܕܼ ܛܵܒܼ ܝܲܨܪܲܢ ܡܲܚܛܸܐ ܠܲܢ 1033 ܚܵܛܹ̇ܐ ܘܠܵܐ ܪܓܼܝܼܫ ܟܲܕܼ ܚܵܛܹ̇ܐ . 1034 : ܠܵܐ ܬܸܚܫܘܿܒܼ ܥܲܡ ܪܲܦܝܘܼܬܲܢ 1035 ܛܠܘܼܡܝܵܐ ܕܲܥܒܼܵܪ ܦܘܼܩܕܵܢܲܝ̈ܟ . 1036 : ܕܐܸܢ ܦܘܪܥܵܢܵܐ ܬܵܒܲܥ̇ ܐܲܢ̄ܬܿ 1037 : ܠܵܐ ܡܨܸܐ ܐ̄ܢܵܫܵܐ ܕܠܵܐ ܢܸܚܛܸܐ 1038 ܘܠܵܐ ܡܸܙܕܲܕܲܩ ܡ̇ܝܘܿܬܼܵܐ . 1039 : ܕܓܼܒܼܝܼܠܬܹܿܗ ܡ̣ܢ ܕܲܚܝܼܵܐ ܗ̄ܝܼ 1040 ܘܕܲܚܝܼܝܵܐ ܠܕܝܼܠܹܗ ܪܵܚ̇ܡ . 1041 : ܒܥܲܦܪܹܗ ܪܵܢܹ̇ܐ ܥܲܦܪܵܢܵܐ 1042 ܘܲܠܥܲܦܪܹܗ ܗܵܦܹ̇ܟ ܟܠܝܘܿܡ . 1043 : ܘܛܵܠ̇ܩܝܼܢ ܚܲܝܵܘ̈ܗܝ ܐܲܝܟ ܗܸܒܼܠܵܐ 1044 ܘܠܵܐ ܡܸܬܼܒܲܩܸܐ ܒܫܘܼܠܵܡܵܐ . 1045 : ܡܲܟܿܣܵܐ ܠܹܗ ܡ̇ܝܘܿܬܼܘܼܬܼܵܐ 1046 ܕܠܵܐ ܢܸܠܐܹܐ ܒܐܲܪ̈ܥܢܝܵܬܵܐ . 1047 : ܘܪܵܕܹܝܢ ܠܹܗ ܚܲܫܹ̈̄ܐ ܘܟܹܐܒܹ̈ܐ 1048 ܘܗܲܢܝܼܐܵܐ ܠܹܗ ܐܸܫܵܬܹܗ . 1049 : ܚܢܵܢܵܟ ܢܸܪܕܲܘܿܦ ܟܘܼܪܗܵܢܹܐ 1050 ܕܲܟܼܝܵܢܲܢ ܪܵܚܹ̇ܡ ܟܹܐܒܹ̈ܐ . 1051 : ܘܬܸܬܼܡܲܕܸܿܟ ܦܲܟܿܝܼܗܘܼܬܹܗ 1052 ܒܛܲܥܡܵܐ ܚܲܠܝܵܐ ܕܦܘܼܩܕܵܢܲܝ̈ܟ . pb. 167 1053 : ܪܸܡܙ̇ܟ ܢܸܦܬܲܚ ܠܹܗ ܬܲܪܥܵܐ 1054 ܕܐܸܚܕܲܬ̤ ܒܐܲܦܵܘ̈ܗܝ ܪܲܦܝܼܘܼܬܹܗ . 1055 : ܘܢܸܫܪܸܐ ܡܸܢܹܗ ܫܸܫܠܬܼܵܐ 1056 ܕܐܲܪܡܝܼ ܥܵܘ̣ܠܵܐ ܒܲܩܕܵܠܹܿܗ . 1057 : ܢܥܝܼܪܝܼܘܗܝ ܩܵܠܵܟ ܒܲܣܝܼܡܵܐ 1058 ܠܕܲܡܟܵܐ ܕܲܛܒ݂ܲܥ ܒܲܚܛܝܼܬܼܵܐ . 1059 : ܘܲܢܝܲܒܸܿܒܼ ܥܲܡ ܪ̈ܘܼܵܢܹܐ 1060 ܫܘܼܒܼܚܵܐ ܠܚܵܐܹ̇ܝܢ ܚܲܛܝܹ̈ܐ ܀ 1 : ܡܚܝܼܠ ܗ̄ܘ̣ ܟܝܵܢܵܐ ܡ̇ܝܘܿܬܼܵܐ 2 ܕܢܸܬܼܩܲܪܲܒܼ ܠܲܓܼܡܝܼܪܘܼܬܼܵܐ . 3 : ܕܒܸܣܪܵܐ ܘܲܕܡ̇ܐ ܠܵܐ ܡܸܫܟܲܚ 4 ܠܡܹܐܪܲܬܼ ܚܲܝܹ̈ܐ ܕܥܬܼܝܼܕܼܝܼܢ ܀ 5 : ܣܝܼܡ ܗ̄ܘ̣ ܝܲܨܪܵܐ ܕܡܲܚܫܲܒܼܬܹܗ 6 : ܥܲܠ ܒܝܼܫܬܵܐ ܡ̣ܢ ܫܘܼܪܵܝܵܐ 7 : ܘܡ̇ܐ ܕܪܲܓܼ ܛܵܒܼܬܼܵܐ ܨܸܒܼܝܵܢܹܗ 8 ܢܲܓܼܕܹܿܗ ܝܲܨܪܹܗ ܠܒܼܝܼܫܵܬܼܵܐ . 9 : ܘܟܲܕܼ ܛܵܒܼ ܣܝܼܡܝܼܢ ܒܲܟܼܝܵܢܹܗ 10 ܬܪܹܝܢ ܚܘܼܫܵܒܹ̈ܐ ܕܲܠܩܼܘܼܒܼܠܵܐ . 11 ܙܵܟܹ̇ܐ ܝܲܨܪܹܗ ܠܲܟܼܝܵܢܹܗ : pb. 150 12 ܘܢܵܓܹܿܕ ܠܹܗ ܠܘܵܬܼ ܚܘܼܬܼܚܵܬܹ̈ܐ . 13 : ܡܫܲܥܒܸܿܕܼ ܨܸܒܼܝܵܢ ܚܹܐܪܘܼܬܹܗ 14 ܠܥܲܒܼܕܿܘܼܬܼܵܐ ܕܪܸܓܲܬܼ ܒܸܣܪܵܐ . 15 : ܘܲܕܒܼܝܼܪ ܟܠܹܗ ܒܲܩܛܝܼܪܵܐ 16 ܡ̣ܢ ܚܲܫܹ̈ܐ ܕܡܵܝܘܿܬܼܘܼܬܼܵܐ . 17 : ܠܵܐ ܗ̄ܘ̣ܵܐ ܠܛܵܒܼܬܼܵܐ ܕܨܵܒܹ̇ܐ ܒܵܗ̇ 18 ܡܸܫܟܲܚ ܣܵܥܲ݁ܪ ܨܸܒܼܝܵܢܹܗ . 19 : ܐܸܠܵܐ ܠܒܼܝܼܫܬܵܐ ܕܠܵܐ ܨܵܒܹ̇ܐ 20 ܥܵܨܹܐ ܠܹܗ ܝܲܨܪܹܗ ܠܡܸܣܥܲܪ . 21 : ܪܡܸܐ ܒܐܵܓܼܘܿܢܵܐ ܒܟܸܠܥܸܕܼܵܢ 22 ܟܲܕܼ ܡܸܬܼܟܲܬܲܫ ܥܲܡ ܝܲܨܪܹܗ . 23 : ܘܡܲܩܪܸܒܼ ܠܘܼܩܒܲܠ ܚܘܼܬܼܚܵܬܹ̈ܐ 24 ܒܙܲܝܢܵܐ ܕܚܹܐܪܘܼܬܼ ܨܸܒܼܝܵܢܹܗ . 25 : ܚܵܐܹ̇ܒܼ ܟܠܢܵܫ ܡ̣ܢ ܝܲܨܪܹܗ 26 ܘܡܸܫܬܲܥܒܲܕܼ ܠܲܪ̈ܓܼܝܼܓܼܵܬܼܵܐ . 27 : ܘܠܵܐ ܡܥܲܙ̣ܐ ܚܹܝܠ ܨܸܒܼܝܵܢܹܗ 28 ܩܕܼܵܡ ܚܹܐܦܵܐ ܕܪܸܓܲܬܼ ܒܸܣܪܵܐ . 29 : ܪܵܘܝܵܐ ܗ̄ܘ̣ ܡ̣ܢ ܟܠ ܒܲܪܢܵܫܵܐ 30 ܕܗܘ̤ ܥܲܡ ܢܲܦܫܹܗ ܡܸܬܼܟܲܬܲܝ . 31 : ܡܲܢ̣ܘܼ ܡܸܫܟܲܚ ܕܲܢܦܲܨܹܝܘܗܝ 32 ܡ̣ܢ ܚܲܫܹ̈ܐ ܕܡ̇ܝܘܿܬܼܘܼܬܼܵܐ . 33 : ܠܚܲܕܼ ܗ̄ܘ̣ ܙܵܕܼܩܵܐ ܙܵܟܼܘܼܬܼܵܐ 34 ܕܙܲܟܿܝܹܗ ܠܓܸܢܣܲܢ ܚܲܝܵܒܼܵܐ . 35 : ܕܐܲܡܚܸܠܬܹܗ ܡ̇ܝܘܿܬܼܘܼܬܼܵܐ 36 ܚܲܝܠܹܗ ܒܙܲܝܢܵܐ ܕܪܘܼܚܩܘܼܕܫܵܐ . 37 : ܠܵܟ ܡ̇ܪܝ ܦܲܐ̈ܝܵܢ ܬܲܪ̈ܬܲܝܗܹܝܢ 38 ܕܓܲܙܵܟ ܪܸܡܙܵܟ ܪܸܡܙܵܐ ܗ̄ܘ̣ ܕܲܚܢܵܢܵܟ . 39 : ܬܘܼܩܵܢܵܐ ܕܡ̣ܢ ܠܵܐ ܡܸܕܹܿܡ 40 ܘܲܚܘܼܕܵܬܼܵܐ ܕܠܵܐ ܡܸܬܼܚܲܒܲܠ . 41 : ܠܵܐ ܗ̄ܘ̣ܵܐ ܠܬܼܘܼܩܵܢܵܟ ܥܸܕܠܹ̇ܬܼ 42 ܕܲܩܪܹܝܬܹܗ ܠܝܲܨܪܲܢ ܒܝܼܫܵܐ . 43 : ܠܝܲܨܪܲܢ ܥܸܕܼܠܹ̇ܬܼ ܕܲܟܼܡܵܐ ܒܝܼܫ 44 ܕܡܲܩܪܸܒܼ ܠܘܼܩܒܲܠ ܨܸܒܼܝܵܢܲܢ . 45 : ܠܵܘ ܒܲܟܼܝܵܢܲܢ ܐܸܣܲܪܬܵܗ̇ 46 ܠܛܵܒܼܬܼܵܐ ܘܒܼܝܼܫܬܵܐ ܕܒܲܟܼܝܵܢܲܢ . 47 : ܐܸܠܵܐ ܠܚܹܐܪܘܼܬܼ ܨܸܒܼܝܵܢܲܢ 48 ܝܸܗ̄ܒܹܿܬܼ ܐܸܢܹܝܢ ܬܲܪ̈ܬܲܝܗܹܝܢ . 49 : ܨܸܒܼܝܵܢܲܢ ܗ̄ܘ̣ ܢܵܓܸ̇ܕ ܠܲܢ 50 ܠܘܵܬܼ ܚܲܫܹ̈ܐ ܕܡ̇ܝܘܿܬܼܘܼܬܼܵܐ . 51 : ܘܐܸܡܲܬܼܝ ܕܨܵܒܹ̇ܐ ܨܸܒܼܝܵܢܲܢ 52 ܡܸܬܼܥܲܠܸܐ ܠܥܸܠ ܡ̣ܢ ܚܲܫܹ̈ܐ . 53 : ܚܹܐܪܘܼܬܲܢ ܗ̄ܝܼ ܕܡܸܬܼܪܲܟܼܢܵܐ 54 ܠܥܲܒܼܕܿܘܼܬܼܵܐ ܕܪܸܓܲܬܼ ܒܸܣܪܵܐ . 55 : ܘܐܸܢ ܫܸܦܲ̄̇݁ܪ ܠܵܗ̇ ܡܸܬܼܚܲܪܪܵܐ 56 ܡ̣ܢ ܫܘܼܥܒܵܕܼܵܐ ܕܚܘܼܬܼܚܵܬܹ̈ܐ . 57 : ܘܟܲܕܼ ܛܵܒܼ ܩܲܢܝܵܐ ܚܹܐܪܘܼܬܲܢ 58 ܫܘܼܠܛܵܢܵܐ ܥܲܠ ܬܲܪ̈ܬܲܝܗܹܝܢ . 59 : ܡܚܝܼܠܘܼ ܟܝܵܢܲܢ ܡ̣ܢ ܗܵܕܹܐ 60 ܕܗܘ̤ ܒܲܠܚܘܿܕܼܵܘܗܝ ܢܸܙܕܲܕܲܩ . 61 : ܒܚܲܝܠܵܐ ܕܚܘܼܒܵܟ ܙܲܕܲܩܬܵܢ 62 ܟܲܕܼ ܥܸܫܢܲܬ̤ ܚܲܝܵܒܼܘܼܬܿܢ . 63 : ܘܐܩܸܨܬܵܗ̇ ܥܲܠ ܨܸܒܼܝܵܢܲܢ 64 ܠܙܵܟܼܘܼܬܼܵܐ ܕܪܲܒܿܘܼܬܼ ܚܲܝܠܵܐ . 65 : ܘܐܸܢ ܟܲܕܼ ܥܸܫܢܲܬ̤ ܣܲܟܼܠܘܼܬܿܢ 66 ܠܵܐ ܓܥ݂ܲܨ ܚܘܼܒܵܟ ܡ̣ܢ ܥܵܘ̣ܠܲܢ . 67 : ܟܡܵܐ ܗܵܫܵܐ ܕܚ̣ܵܢܘܼܢ ܪ̈ܲܚܡܲܝܟ 68 ܢܲܐܣܸܐ ܚܢܵܢܵܟ ܚܵܘ̈ܒܵܬܲܢ . 69 : ܘܐܸܢ ܟܲܕܼ ܡ̣ܝܼܬܼܢܲܢ ܒܲܚܛܵܗܲܝ̈ܢ 70 ܟܲܕܼ ܡ̣ܝܼܬܼܢܲܢ ܒܲܚܛܵܗܲܝ̈ܢ : pb. 151 71 ܡܫܝܼܚܵܐ ܡ̣ܝܼܬܼ ܘܐܲܚܝܼ ܠܟܼܠܲܢ . 72 : ܟܡܵܐ ܕܹܝܢ ܗܵܫܵܐ ܢܸܙܕܲܕܲܩ 73 ܠܲܕܼܡ̇ܐ ܕܩܲܕܲܫ ܛܲܡܐܘܼܬܲܢ . 74 : ܘܐܸܢ ܟܲܕܼ ܣܵܢ̈ܐܹܐ ܐܝܼܬܲܝܢ ܗ̣̄ܘܲܝܢ 75 ܒܡܵܘܬܵܐ ܕܲܒܼܪܵܟ ܪܲܥܝܼܬܵܢ . 76 : ܟܡܵܐ ܕܹܝܢ ܗܵܫܵܐ ܒܬܲܪܥܘܼܬܹܗ 77 ܢܸܗܘܸܐ ܒܚܲܝܵܘ̈ܗܝ ܫܵܘܬܵܦܹ̈ܐ . 78 : ܐܲܝܟܵܐ ܕܥܸܫܢܲܬ̤ ܣܲܟܼܠܘܼܬܲܢ 79 ܐܸܬܼܢܲܨܲܚ ܚܹܝܠ ܛܲܝܒܿܘܼܬܼܵܐ . 80 : ܡ̇ܕܹܝܢ ܩܲܝܵܡ ܣܘܼܟܵܝܵܐ 81 ܕܚܵܢܲܝܼܢ ܪ̈ܲܚܡܹܐ ܠܚܲܛܵܝܹ̈ܐ . 82 : ܥܵܘ̣ܠܲܢ ܡ̇ܪܝ ܣܵܓܼܵܗ̇ ܠܐܘܼܪܚܵܐ 83 ܕܡܲܪܕܿܝܼܬܼܵܐ ܕܿܠܘܵܬܼ ܓܵܘܣܵܟ . 84 : ܢܸܫܪܘܿܢ ܪ̈ܲܚܡܲܝܟ ܠܲܣܵܓܼܵܐ 85 ܕܣܵܓܲܬ̤ ܒܐܲܦܝ̈ܢ ܒܝܼܫܘܼܬܲܢ . 86 : ܥܲܪܦܸܠܵܐ ܕܲܪ̈ܓܼܝܼܓܼܵܬܼܵܐ 87 ܚܲܦܝܵܬܼܵܗ̇ ܠܦܵܪܘܿܫܘܼܬܲܢ . 88 : ܢܸܓܼܠܹܐ ܚܢܵܢܵܟ ܬܲܚܦܝܼܬܼܵܐ 89 ܕܦܸܪܣܲܬ̤ ܛܘܼܥܝܲܝ ܥܲܠ ܠܸܒܲܢ . 90 : ܠܵܐ ܝܼܕܲܥܬܼܵܐ ܕܪܸܥܝܵܢܲܢ 91 ܣܲܡܝܵܬܲܢ ܡ̣ܢ ܘܵܠܝܼܬܼܵܐ . 92 : ܢܸܕܢܲܚ ܨܸܡܚܵܐ ܕܝܼܕܲܥܬܼܵܟ 93 ܘܢܸܚܙܹܐ ܒܹܗ ܣܲܡܝܘܼܬܼ ܢܲܦܫܲܢ . 94 : ܚܘܼܬܼܚܵܬܹ̈ܐ ܕܲܪ̈ܓܼܝܼܓܼܵܬܼܵܐ 95 ܦܲܪܣܘܼܗ̇ ܠܡܸܠܚܵܐ ܕܝܘܼܠܦܵܢܵܟ . 96 : ܚܢܵܢܵܟ ܢܲܩܢܵܐ ܠܪܸܥܝܵܢܲܢ 97 ܛܲܥܡܵܐ ܚܲܠܝܵܐ ܕܐܵܘܒܸܿܕܢܲܢ . 98 : ܠܵܐ ܣܢܝ̣ܩ ܚܘܼܒܵܟ ܠܲܦܝܵܣܵܐ 99 ܕܲܩܕܼܵܡ ܕܲܢܦܝܼܣ ܝܵ̇ܕܲܥ ܐܲܢ̄ܬܿ . 100 : ܠܵܐ ܗ̄ܘ̣ܵܐ ܒܡܸܠܹ̈ܐ ܡܸܬܼܪܲܥܹܝܬܿ 101 ܕܥܲܕܼܠܵܐ ܢܡܲܠܸܠ ܓܲܒ̈ܝܵܢ ܠܵܟ . 102 : ܠܵܘ ܚܸܡܬܼܵܐ ܕܥܲܠ ܣܘܼܪ̈ܚܵܢܲܝܢ 103 ܐܲܪܓܸܿܙܬܼܵܟ ܟܲܝܕܼ ܐܲܪܫܥܢܲܢ . 104 : ܕܲܒܼܝܲܨܪܲܢ ܡܸܬܼܒܲܩܸܐ ܗ̣̄ܘܲܝܬܿ 105 ܥܲܕܼܠܵܐ ܢܹܐܬܸܐ ܠܲܗܘܵܝܵܐ . 106 : ܓܠܹܝܢ ܗ̄ܘ̣ܵܘ ܚܲܫܹ̈ܐ ܕܒܲܟܼܝܵܢܲܢ 107 ܠܝܼܕܲܥܬܼܵܟ ܥܲܕܠܵܐ ܢܸܗܘܸܐ . 108 : ܘܲܕܢܝܼ̈ܚܵܢ ܗ̣̄ܘܲܝ̈ ܠܲܒܼܨܵܬܼܵܟ 109 ܛܲܫ̈ܝܵܬܲܢ ܘܲܣܬܼܝܼܪ̈ܵܬܲܢ . 110 : ܝܵ̇ܕܲܥ ܗ̣̄ܘܲܝܬܿ ܕܲܡܫܲܥܒܸܿܕ ܠܲܢ 111 : ܝܲܨܪܵܐ ܕܒܲܢ ܠܲܪ̈ܓܼܝܼܓܼܬܼܵܐ 112 : ܘܲܡܦܵܣ ܗ̣̄ܘܝܬܿ ܕܲܒܼܝܲܕܼ ܡ̇ܘܬܵܐ 113 ܗܵܦܹ̇ܟ ܥܲܦܪܲܢ ܠܲܟܼܝܵܢܹܗ . 114 : ܒܣܘܼܢܩܵܢ ܚܲܝܵܘ̈ܗܝ ܚܵܐ̇ܲܪ ܗ̄ܘ̣ܵܝܬܿ 115 ܩܕܼܵܡ ܬܘܼܩܵܢܵܐ ܕܕܲܚܝܼܚܲܢ . 116 : ܘܲܡ̣ܠܲܝܬܵܝܗܝ ܠܓܸܢܣܲܢ ܚܲܝܹ̈ܐ 117 ܒܘܼܣܵܡܵܐ ܕܲܡܠܸܐ ܙܲܒܼܢܵܐ . 118 : ܝܵ̇ܕܲܥ ܗ̣̄ܘܲܝܬܿ ܕܲܬܼܪܹܝܢ ܥܘܼܡܪܹ̈ܐ 119 ܚܵܫ̇ܚܝܼܢ ܗ̄ܘ̣ܵܘ ܠܹܗ ܠܲܟܼܝܵܢܲܢ . 120 : ܐܲܪܥܵܐ ܠܫܲܒܼܪܘܼܬܼ ܪܸܥܝܵܢܲܢ 121 ܘܲܫܡܲܝܵܐ ܠܲܓܼܡܝܼܪܘܼܬܼܵܐ . 122 : ܟܣܸܐ ܗ̄ܘ̣ܵܐ ܐ̄ܪܵܙܵܐ ܕܦܘܼܪܩܵܢܲܢ 123 ܒܝܲܕܼܥܬܼܵܟ ܥܲܡ ܟܲܣܝܘܼܬܼܵܟ . 124 : ܘܟܲܕܼ ܡܲܛܝܼ ܙܲܒܼܢܵܐ ܕܲܦܣܲܩ̣ܬܿ 125 ܓܠ݂ܲܝܬܵܗ̇ ܠܟܲܣܝܘܼܬܼ ܨܸܒܼܝܵܢܵܟ . 126 : ܝܵ̇ܕܲܥ ܗ̣̄ܘܲܝܬܿ ܕܚܲܕ ܫܵܩܲܠ ܐܲܢ̄ܬܿ 127 ܐܲܝܟ ܪܹܫܝܼܬܼܵܐ ܡ̣ܢ ܓܸܢܣܲܢ . 128 : ܘܒܼܕܒܼܚܵܐ ܕܦܲܓܪܹܗ ܫܵܪܹܝܬܿ 129 ܓܲܙܵܪ ܕܝܼܢܵܐ ܘܡ̇ܘܬܼܵܐ ܕܲܥܠܲܝܢ . 130 : ܟܣܸܐ ܗ̄ܘ̣ܵܐ ܒܟܲܣܝܘܼܬܼ ܝܲܕܲܥܬܼܵܟ 131 ܪܘܼܡܪܵܡܹܗ ܕܓܸܢܣܲܢ ܫܛ̣ܵܐ . 132 : ܘܲܓܼܠܲܝܬܵܝܗܝ ܒܵܬܲܪ ܙܲܒܼܢܵܐ 133 ܠܥܘܼܬܵܕܼܵܐ ܕܟܲܣܝܘܼܬܼ ܚܘܼܒܵܟ . 134 : ܘܐܸܢܗܘ̤ ܕܗܵܠܹܝܢ ܓܲܠ̈ܝܵܢ ܗ̣̄ܘܲܝ̈ 135 ܠܝܼܕܲܥܬܼܵܟ ܥܲܕܼܠܵܐ ܢܸܗܘܸܐ . pb. 152 136 : ܒܝܵܨܪܲܢ ܝܲܬܼܝܪ ܚܵܐ̇ܪ ܗ̣̄ܘܲܝܬܿ 137 ܕܠܵܐ ܡܥܲܙܸܐ ܩܕܼܵܡ ܚܘܼܬܼܚܵܬܹ̈ܐ . 138 : ܐܲܢ̄ܬܿ ܐܲܝܬܿܝܼܬܵܢ ܠܲܗܘܵܝܵܐ 139 ܘܝܲܩܲܪܬܵܢ ܒܲܡܠܝܼܠܘܼܬܼܵܐ . 140 : ܐܲܢ̄ܬܿ ܐܲܦܢܝܼܬܵܢ ܡ̣ܢ ܬܵܘܫܵܐ 141 ܠܐܘܼܪܚܵܐ ܕܟܲܣܝܘܼܬܼ ܡ̇ܪܘܼܬܼܵܟ . 142 : ܒܪܵܦܝܘܼܬܼ ܢܲܦܫܲܢ ܐܸܬܼܒܲܨܲܪ 143 ܐܝܼܩܵܪܵܐ ܕܪܲܒܿܘܼܬܼ ܨܲܠܡܵܟ . 144 : ܘܐܲܪܝܼܡܲܢ ܚܹܝܐ ܥܘܼܕܼܪܵܢܵܟ 145 ܡ̣ܢ ܫܸܠܦܵܐ ܠܘܵܬܼ ܪܲܒܿܘܼܬܼܵܐ . 146 : ܛܵܠܘܿܡܘܼܬܲܢ ܫܲܚܠܸܦܬܼܵܟ 147 ܡ̣ܢ ܪ̈ܲܚܡܹܐ ܠܘܵܬܼ ܩܲܫܝܘܼܬܼܵܐ . 148 : ܘܲܗܘ̤ܸܵܐ ܚܘܼܒܵܟ ܡܸܨܥܵܝܵܐ 149 ܘܫܲܝܸܢ ܠܲܢ ܥܲܡ ܪܲܒܿܘܼܬܹܗ . 150 : ܕܝܼܠܵܟ ܗ̄ܘ̣ ܫܲܝܢܵܐ ܘܪ̈ܲܚܡܹܐ 151 ܕܐܲܢ̄ܬܿ ܫܲܝܸܢܬܵܢ ܥܲܡ ܝܵܬܹܗ . 152 : ܠܲܝܬܿ ܠܲܟܼܝܵܢܲܢ ܒܹܝܬܼ ܓܵܘܣܵܐ 153 ܐܸܠܵܐ ܚܢܵܢܵܟ ܣܵܡܹ̇ܟ ܟܠ . 154 : ܡܸܛܠܵܬܿܢ ܐܸܬܼܟܲܢܝܼܬܿ 155 ܒܲܫܡܵܗܹ̈ܐ ܕܢܘܼܟܼܪܵܝܝܼܢ ܠܵܟ . 156 : ܘܟܲܕܼ ܠܵܐ ܙܵܕܩܝܼܢ ܠܲܟܼܝܵܢܵܟ 157 ܫܩ݂ܲܠܬܿ ܐܸܢܘܿܢ ܡܸܛܠ ܚܘܼܒܵܟ . 158 : ܠܵܘ ܕܲܟܼܝܵܢܵܟ ܐܸܬܼܒܲܨܲܪ 159 ܒܲܫܡܵܗܹ̈ܐ ܡܚܝܼܠܹ̈ܐ ܕܝܼܠܲܢ . 160 : ܠܫܝܼܛܘܼܬܼܵܐ ܕܓܸܢܣܲܢ ܐܵܘܪܸܒܼܬܿ 161 ܕܟܲܢܝܼܬܿ ܢܲܦܫܵܟ ܒܲܫܡܸܗܲܝ̈ܢ . 162 : ܠܲܝܬܿ ܠܲܟܼܝܵܢܵܐ ܕܐܝܼܬܼܘܼܬܼܵܟ 163 ܐܲܬܼܪܵܐ ܕܬܸܚܙܘܿܩ ܐܵܘ ܬܸܫܪܸܐ . 164 : ܘܡܸܛܠ ܚܘܼܒܵܟ ܕܲܠܘܵܬܲܢ 165 ܐܸܬܿܝܬܿ ܨܹܐܕܲܝܢ ܒܲܟܼܝܵܢܵܟ . 166 : ܠܵܐ ܡܸܣܬܲܝܟܼܵܐ ܟܲܣܝܘܼܬܼܵܟ 167 ܒܲܚܙܵܬܼܵܐ ܕܥܲܝܢܲܝ̈ ܒܸܣܪܵܐ . 168 : ܘܲܒܼܦܲܓܼܪܲܢ ܐܲܝܟ ܡܲܚܙܝܼܬܼܵܐ 169 ܚ̣ܙܲܝܢܲܢ ܫܘܼܒܼܚܵܐ ܕܪܲܒܿܘܼܬܼܵܟ . 170 : ܠܵܐ ܢܵܚܹ̇ܬܼ ܐܵܦܠܵܐ ܣܵܠܹ̇ܩ 171 ܟܝܵܢܵܟ ܣܵܟܼܵܐ ܕܟܼܠ ܡܸܕܹܿܡ . 172 : ܘܲܒܼܡܲܚܲܬܿܬܼܵܐ ܕܨܸܒܼܝܵܢܵܟ 173 ܝܲܩܲܪܬܵܢ ܐܲܝܟ ܗܵܘ̇ ܕܲܢܚܸܬܿܬܿ . 174 : ܠܵܐ ܡܚܲܕܲܝܵܐ ܠܵܟ ܚܲܕܼܘܼܬܼܵܐ 175 ܘܠܵܐ ܡܥܝܼܩܵܐ ܠܵܟ ܟܲܪܝܘܼܬܼܵܐ . 176 : ܘܲܚܕܼܝܼܬܿ ܠܘܼܩܒܲܠ ܦܘܼܢܵܝܲܢ 177 ܘܢܲܫܸܩܬܵܢ ܒܲܒܼܪܵܐ ܙܥܘܿܪܵܐ . 178 : ܠܲܬܼܪܹܝܢ ܝܪ̈ܬܹܿܐ ܦܲܠܸܓܼܬܵܝܗܝ 179 ܠܓܲܙܵܐ ܪܲܒܵܐ ܕܚܸܟܼܡܵܬܸ̈ܟ . 180 : ܘܠܵܐ ܚܲܫܸܒܼܬܿ ܥܲܡ ܪܲܦܝܘܼܬܲܢ 181 ܥ̣ܿܠ ܒܘܼܕܵܪܵܐ ܕܩܸܢܝܵܢܵܟ . 182 : ܒܲܒܼܥܵܬܼܵܐ ܕܐܲܒܿܝܼܕܼܬܲܢ 183 ܢܦ݂ܲܩ ܨܼܒܼܝܵܢܵܐ ܕܐܝܼܬܼܘܼܬܼܵܟ . 184 : ܘܟܲܕܼ ܐܸܫܟܲܚܬܵܢ ܒܲܕܸܿܩܬܵܗ̇ 185 ܚܲܕܼܘܼܬܼܵܟ ܠܲܫܡܲܝܵܢܹ̈ܐ . 186 : ܒܐܸܣܛܲܠ ܫܘܼܒܼܚܵܐ ܟܲܣܝܼܬܵܗ̇ 187 ܠܓܲܠܝܘܼܬܼܵܐ ܕܣܲܢܝܼܘܼܬܼ ܥܵܘ̣ܠܵܢ . 188 : ܘܲܒܼܚܲܬܼܡ̇ܐ ܕܗܲܝܡܵܢܘܼܬܼܵܐ 189 ܫܲܪܲܪܬܿ ܨܹܐܕܲܝܢ ܫܘܼܘܕܵܝܵܟ . 190 : ܙܲܪܥܵܐ ܕܡܸܠܬܼܵܟ ܩܲܒܸܿܠܢܲܢ 191 ܘܫܲܘ݂ܲܝ ܒܲܢ ܦܹܐܪܵܐ ܕܚܲܝܹ̈ܐ . 192 : ܠܵܐ ܬܸܬܸܿܠ ܠܹܗ ܠܲܢܟܼܝܼܠܵܐ 193 ܕܢܲܪܡܸܐ ܒܢܲܦܫܲܢ ܙܝܼܙܵܢܵܘ̈ܗܝ . 194 : ܒܢܲܝܵ̈ܐ ܕܝܼܠܵܟ ܟܲܢܝܼܬܵܢ 195 ܒܚܘܼܒܵܐ ܘܠܵܐ ܗ̄ܘ̣ܵܐ ܒܲܟܼܝܵܢܵܐ . 196 : ܢܸܫܬܲܪܲܪ ܒܲܢ ܒܲܥ݁ܒܼܵܕܼܵܐ 197 ܫܡܵܐ ܕܲܒܼܪܘܼܬܼܵܐ ܕܐܲܩܢܝܼܬܵܢ . 198 ܠܥܘܼܡܪܵܐ ܕܲܠܥܸܠ ܙܲܡܢܬܵܢ : pb. 153 199 ܘܠܐ̄ܚܝܵܢܘܼܬܼܵܐ ܕܪ̈ܘܼܚܵܢܹܐ . 200 : ܠܵܐ ܢܛܲܒܿܥܲܢ ܥܵܘ̣ܠܵܐ ܕܢܲܦܫܲܢ 201 ܒܗܵܘܬܼܵܐ ܕܪܲܒܿܘܼܬܼ ܫܘܼܢܵܩܵܐ . 202 : ܣܲܒܼܪܵܐ ܕܪܲܒܿܘܼܬܼ ܡܘܼܠܟܵܢܲܝ̈ܟ 203 ܡܲܩܢܸܐ ܠܢܲܦܫܲܢ ܠܘܼܒܵܒܼܵܐ . 204 : ܕܲܟܼܡܵܐ ܐܸܢ ܢܸܥܫܲܢ ܥܵܘ̣ܠܵܐ 205 ܚܢܵܢܵܟ ܙܵܟܹ̇ܐ ܠܣܲܢ̈ܝܵܬܲܢ . 206 : ܒܡܵܘ̈ܡ̇ܬܼܵܐ ܕܠܵܐ ܡܸܫܬܲܪ̈ܝܵܢ 207 ܚܲܬܼܡܬܿ ܐܸܢܘܿܢ ܠܡܘܼܠܟܵܢܲܝ̈ܟ . 208 : ܘܒܲܟܼܝܵܢܵܟ ܪܲܒܵܐ ܝܲܡܲܬܿ 209 ܘܠܵܐ ܡܕܲܓܸܿܠ ܐܲܢ̄ܬܿ ܒܲܟܼܝܵܢܵܟ . 210 ܒܗܵܕܹܐ ܬܸܢܘܲܝ ܪܲܟܸܿܒܼܬܵܗ̇ . 211 ܠܒܼܵܥܘܼܬܲܢ ܨܹܝܕܼ ܡ̇ܪܘܼܬܼܵܟ . 212 : ܕܪܸܡܙܵܐ ܗ̄ܘ̣ ܒܵܥܹ̇ܝܬܿ ܕܲܬܼܘܵܬܼܵܐ 213 ܘܠܵܐ ܡܲܩܨܲܬܿ ܩܲܕܼܡ̇ܝܵܬܼ̈ܐ . 214 : ܥܲܠ ܬܘܼܟܼܠܵܢܵܐ ܕܲܚܢܵܢܵܟ 215 ܡܸܬܼܟܲܫܦܝܼܢܲܢ ܚܵܐܹ̇ܢ ܟܠ . 216 : ܦܲܬܲܚ ܠܵܗ̇ ܬܲܪܥܵܐ ܠܬܲܟܲܫܲܦܬܲܢ 217 ܕܢܵܩ̇ܫܵܐ ܒܲܬܼܪܲܥ ܛܲܝܒܿܘܼܬܼܵܟ . 218 : ܟܐܝܼ ܒܟܹܐܢܘܼܬܼܵܟ ܒܲܣܝܼܡܵܐ 219 ܕܠܵܐ ܬܸܬܼܡܲܪܡܲܪ ܥܲܠ ܥܵܘ̣ܠܲܢ . 220 : ܢܫܲܝܢܵܟ ܚܘܼܒܵܐ ܕܨܸܒܼܝܵܢܵܟ 221 ܕܐܲܝܟ ܕܲܡܥܵܕܼ ܣܵܥܲܪ ܐܲܢ̄ܬܿ . 222 : ܠܵܐ ܬܼܬܼܒܲܩܸܐ ܝܼܕܲܥܬܼܵܟ 223 ܒܣܲܢ̈ܝܵܬܲܢ ܚܲܬܿܝܼܬܼܵܐܝܼܬܼ . 224 : ܘܠܵܐ ܬܲܥܸܠܲܝܢ ܠܲܒܼܨܵܬܼܵܐ 225 ܒܗܵܘ̇ ܕܝܼܢܵܐ ܕܒܼܵܚܲܪ ܟܠܵܐ . 226 : ܕܟܲܪܝܵܐ ܗ̄ܝܼ ܡܼܠܲܬܼ ܒܵܥܘܼܬܲܢ 227 ܘܠܵܐ ܡ̇ܛ̇ܝܵܐ ܠܪܵܘܡ̇ܐ ܕܲܠܥܸܠ . 228 : ܦܫܘܿܛ ܠܲܢ ܐܝܼܕܼܵܐ ܕܲܚܢܵܢܵܟ 229 ܘܢܸܣܲܩ ܒܵܗ̇ ܠܘܵܬܼ ܫܘܼܒܼܩܵܢܵܐ . 230 : ܕܝܲܩܝܼܪ ܓܸܦܹܗ ܕܪܸܥܝܵܢܲܢ 231 ܘܠܵܐ ܡܨܸܐ ܦܵܪܲܚ ܨܹܝܕܼ ܚܘܼܒܵܟ . 232 : ܒܓܸܦܸ̈ܐ ܕܪ̈ܲܚܡܲܝܟ ܢܸܬܿܕܲܠܸܐ 233 ܡ̣ܢ ܥܘܼܡܩܵܐ ܠܘܵܬܼ ܪܲܒܿܘܼܬܼܵܟ . 234 : ܕܥܲܡܘܼܛ ܢܘܼܗܪܵܐ ܕܝܼܕܲܥܬܲܢ 235 ܡ̣ܢ ܒܘܼܝܵܢܵܐ ܕܘܵܠܝܼܬܼܵܐ . 236 : ܢܸܕܼܢܲܚ ܢܘܼܗܪܵܐ ܕܝܼܕܲܥܬܼܵܟ 237 ܘܢܸܚܘܹܐ ܒܹܗ ܡܘܼܡܹ̈ܐ ܕܢܲܦܫܲܢ . 238 : ܕܥܲܒܼ݂ܕܲܢ ܥܵܘ̣ܠܵܐ ܢܘܼܟܼܪ̈ܵܝܹܐ 239 ܡ̣ܢ ܝܵܪܬܿܘܼܬܼܵܐ ܕܲܒܼܝܵ̈ܐ . 240 : ܒܛܲܟܼܣܵܐ ܕܟܲܠ̈ܒܹܿܐ ܢܸܬܿܬܿܪܣܸܐ 241 ܡ̣ܢ ܦܲܪ݁ܟܿܘܼܟܹܐ ܕܚܢܵܢܵܟ . 242 : ܕܠܵܐ ܛܥܲܢܢܲܢ ܝܘܼܩܪܹܗ ܕܝܵܘܡ̇ܐ 243 ܒܦܘܼܠܚܵܢ ܟܲܪܡ̇ܐ ܕܝܼܕܲܥܬܼܵܟ . 244 : ܠܵܐ ܡܸܬܿܛܲܠܡܵܐ ܬܵܘܕܿܝܼܬܲܢ 245 ܡ̣ܢ ܦܘܼܠܚܵܢܵܐ ܕܲܒܼܛܲܝܒܿܘܼ . 246 : ܟܡܵܐ ܐܸܢ ܪܲܒܵܐ ܣܲܟܼܠܘܼܬܲܢ 247 ܣܲܓܿܝܼ ܙܥܘܿܪܝܵܐ ܠܲܚܢܵܢܵܟ . 248 : ܘܐܸܢ ܠܲܝܬܿ ܦܸܚܡܵܐ ܠܒܼܝܼܫܘܼܬܲܢ 249 ܠܛܲܝܒܿܘܼܬܼܵܟ ܐܲܝܟ ܛܸܠܵܠܵܐ ܗ̄ܝܼ . 250 : ܕܝܼܠܵܟ ܗ̄ܘ̣ ܚܢܵܢܵܐ ܘܪ̈ܲܚܡܹܐ 251 ܘܠܲܝܬܿ ܦܸܚܡܵܐ ܠܥܘܼܬܹܪܹܗ ܕܚܘܼܒܵܟ . 252 : ܘܣܵܗܹ̇ܕܼ ܣܘܿܓܼܐܵܐ ܕܬܼܘܼܩܵܢܲܝ̈ܟ 253 ܕܒܼܪ̈ܲܚܡܹܐ ܬܲܩܸܢܬܿ ܐܸܢܘܿܢ . 254 : ܠܵܐ ܡܸܬܼܡܲܫܚܵܐ ܛܲܝܒܿܘܼܬܼܵܟ 255 ܘܠܵܐ ܡܸܬܿܬܿܟܼܝܼܠ ܓܲܙܵܐ ܕܪ̈ܲܚܡܲܝܟ . 256 : ܕܟܲܕܼ ܣܲܓܿܝܼܐܝܼܬܼ ܢܵܣܘܿܒܼܵܘ̈ܗܝ 257 ܢܵܣ̇ܒܿܝܼܢ ܘܐܝܼܬܼܵܘܗܝ ܐܲܝܟ ܕܐܝܼܬܵܘܗܝ . pb. 154 258 : ܡܸܢܹܗ ܥܵܬ̇ܪܝܼܢ ܪ̈ܘܼܚܵܢܹܐ 259 ܘܩܵܥܹ̇ܝܢ ܚܲܝܠܵܐ ܠܬܸܫܡܸܫܬܹܿܗ . 260 : ܘܒܼܚܹܝܠ ܡܸܠܬܹܗ ܡܸܬܼܚܲܝܠܝܼܢ 261 ܘܓܼܡ̇ܪܝܼܢ ܟܠܗܘܿܢ ܨܸܒܼܝܵܢܵܘ̈ܗܝ . 262 : ܒܹܗ ܡܸܬܼܡܲܠܹܝܢ ܣܘܼܢܩܵܢܹ̈ܐ 263 ܕܡ̇ܝܘܿܬܹ̈ܐ ܠܒܼܝܼܫܲܝ̈ ܦܲܓܼܪܵܐ . 264 : ܘܲܒܼܥܘܼܕܼܪܵܢܹܗ ܡܸܬܼܥܲܠܹܝܢ 265 ܠܥܸܠ ܡ̣ܢ ܚܲܫܹ̈ܐ ܕܒܲܟܼܝܵܢܵܐ . 266 : ܠܟܼܠ ܦܸܢ̈ܝܵܢ ܗܘ̤ ܡܸܬܼܿܦܲܠܲܓܼ 267 ܠܲܫܡܲܝܢܹ̈ܐ ܘܠܲܐܪ̈ܥܵܢܹܐ . 268 : ܘܠܲܡܠܝܼܠܹ̈ܐ ܘܚܲܪ̈ܫܹܐ ܙܵܐܹ̇ܢ 269 ܘܠܵܐ ܡܸܬܼܒܲܨܲܪ ܡ̣ܢ ܕܐܝܼܬܼܵܘܗܝ . 270 : ܠܵܐ ܡ̇ܕܹܝܢ ܬܹܐܚܘܿܕ ܬܲܪܥܵܐ 271 ܕܥܘܼܬܼܪܹܗ ܪܲܒܵܐ ܕܲܚܢܵܢܵܟ . 272 : ܘܠܵܐ ܡܸܬܼܟܲܠܝܵܐ ܒܵܥܘܼܬܹܿܢ 273 ܒܐܲܦܲܝ̈ ܬܲܪܥܵܐ ܕܣܲܟܼܠܘܼܬܲܢ . 274 : ܠܵܐ ܡ̇ܪܝ ܬܲܩܸܨ ܣܘܼܥܪ̈ܵܢܹܐ 275 ܕܒܼܝܼܫܘܼܬܼ ܝܲܨܪܵܐ ܕܟܼܝܵܢܲܢ . 276 : ܕܟܼܡܵܐ ܐܸܢ ܢܸܙܟܸܿܐ ܒܸܣܪܵܐ 277 ܐܵܦ ܟܲܕܼ ܙܵܟܹ̇ܐ ܚܲܝܵܒܼܵܐ ܗ̄ܘ̣ . 278 : ܡܸܕܼܪܵܐ ܗ̄ܘ̣ ܟܠܹܗ ܬܘܼܩܵܢܲܢ 279 ܘܲܒܼܚܲܫܹ̈ܐ ܓܒܼܝܼܠ ܕܲܚܝܼܚܲܢ . 280 : ܘܲܡܢܵܬܼܵܐ ܕܚܵܝܹ̈ܐ ܕܲܩܢܹܐ 281 ܢܲܓܼܕܵܗ̇ ܒܵܬܼܪ ܚܘܼܬܼܚܵܬܼܵܘ̈ܗܝ . 282 : ܡܲܝܵ̈̄ܐ ܕܚܲܫܹ̈ܐ ܡܲܬܼܪܹܝܢ ܠܹܗ 283 ܠܥܲܦܪܹܗ ܕܦܲܓܼܪܵܢ ܡ̇ܝܘܿܬܼܵܐ . 284 : ܘܚܹܐܦܵܐ ܕܥܵܘ̣ܠܵܐ ܓܼܵܪܹܦ ܠܹܗ 285 ܘܡܲܚܸܬܼ ܠܹܗ ܠܘܵܬܼ ܡܘܼܟܵܟܼܵܐ . 286 : ܚܹܝܠ ܚܝܘܼܬܼܵܐ ܕܲܒܼܢܲܦܫܵܐ 287 ܢܵܓܼ̇ܕܵܐ ܠܹܗ ܠܘܵܬܼ ܛܵܒܼܵܬܼ̈ܐ . 288 : ܘܝܲܨܪܵܐ ܕܠܸܒܹܿܗ ܡܬܲܚܬܸܿܐ ܠܹܗ 289 ܠܥܘܼܡܩܵܐ ܪܲܒܵܐ ܕܒܼܝܼ̈ܫܵܬܵܐ . 290 : ܒܲܩܪ̈ܵܒܹܐ ܪܡܸܐ ܥܲܡ ܢܲܦܫܹܗ 291 ܘܡܸܬܼܟܲܬܲܫ ܥܲܡ ܚܘܼܫܵܒܼܵܘ̈ܗܝ . 292 : ܘܲܒܼܩܸܫܬܵܐ ܕܡ̇ܝܘܿܬܼܘܼܬܼܵܐ 293 ܫܵܕܹܐ ܓܹܐܪܹ̈ܐ ܒܗܲܕܵܡܵܘ̈ܗܝ . 294 : ܙܵܟܹ̇ܐ ܘܚܵܐܹ̇ܒܼ ܟܠܥܸܕܵܢ 295 ܘܠܵܐ ܦܵܐܹ̇ܫ ܡ̣ܢ ܬܲܟܼܬܿܘܼܫܵܐ . 296 : ܘܡܲܒܲܣܲܒܲܣ ܟܠܹܗ ܒܟܼܠܹܗ 297 ܡ̣ܢ ܡܲܚ̈ܘܵܬܼܵܐ ܕܲܚܛܗܹ̈ܐ . 298 : ܙܩܝܼܦܵܐ ܠܘܼܩܒܲܠ ܚܲܝܕܬܹܗ 299 ܡ̇ܝܘܿܬܼܘܼܬܼܵܐ ܕܒܲܟܼܝܵܢܹܗ . 300 : ܘܲܡܢܲܓܲܕܼܵܐ ܠܹܗ ܠܪܸܥܝܵܢܹܗ 301 ܚܵܫܘܿܫܼܬܼܵܐ ܕܗܲܕܵܡܵܘ̈ܗܝ . 302 : ܒܗܵܠܹܝܢ ܢܸ̈ܫ̈ܒܹܿܐ ܡܦܲܟܲܪ ܠܹܗ 303 ܝܲܨܪܵܐ ܕܲܛܫܸܐ ܒܗܲܕܵܡ̇ܘ̈ܗܝ . 304 : ܟܲܕܼ ܐܵܣܲܪ̇ ܠܹܗ ܒܫܸܫܠܬܼܵܐ 305 ܕܲܚܫܝܼܠܵܐ ܒܲܪ̈ܓܼܝܼܓܼܵܬܼܵܐ . 306 : ܢܸܫܪܹܝܗ̇ ܡ̇ܪܝ ܠܐܲܣܝܼܪܘܼܬܹܗ 307 ܩܠܝܼܕܼܵܐ ܕܪܸܡܙܹܗ ܕܵܚܢܵܢܵܟ . 308 : ܘܲܬܼܫܝܼܓܼ ܡܸܢܹܗ ܛܲܝܒܿܘܼܬܼܵܟ 309 ܨܵܐܬܼܵܐ ܕܟܲܬܿܡܲܬ̤ ܚܘܼܫܵܒܼܵܘ̈ܗܝ . 310 : ܢܸܦܘܿܩ ܠܲܪܘܲܚܬܼܵܐ ܕܪ̈ܲܚܡܲܝܟ 311 ܚܒܼܝܼܫܵܐ ܕܐܲܣܪܹܗ ܨܼܒܝܵܬܹܗ . 312 : ܘܢܸܬܼܒܲܝܲܐ ܡ̣ܢ ܟܲܪܝܘܼܬܹܗ 313 ܒܣܲܒܼܪܵܐ ܕܪܲܒܿܘܼܬܼ ܡܘܼܠܟܵܢܲܝ̈ܟ . 314 : ܢܸܗܘܸܐ ܚܢܵܢܵܟ ܗܲܕܿܝܼܐܵܐ 315 ܠܐܲܟܼܣ̄ܢܵܝܵܐ ܕܠܵܐ ܝܼܕܲܥܬܼܵܐ . 316 : ܘܢܲܠܦܝܼܘܗܝ ܐܘܼܪܚܵܐ ܕܢܸܪܕܹܿܐ ܒܵܗ̇ 317 ܠܐܵܘܵܢܹ̈ܐ ܕܡܲܠܟܿܘܼܬܼ ܪܵܘܡ̇ܐ . pb. 155 318 : ܢܸܦܩܘܼܢ ܪ̈ܲܚܡܲܝܟ ܒܲܒܼܥܵܬܹܗ 319 ܕܐܲܒܿܝܼܕܼܵܐ ܕܛܥ̣ܵܐ ܢܲܦܫܹܗ . 320 : ܘܢܲܦܢܹܝܘܗܝ ܚܘܼܒܵܟ ܠܲܦܝܵܣܵܐ 321 ܕܝܼܕܲܥܬܼܵܐ ܕܗܲܝܡܵܢܘܼܬܼܵܐ . 322 : ܪܸܡܙܵܟ ܢܸܟܼܠܸܐ ܒܐܸܫܵܬܹܗ 323 ܕܲܟܼܪܝܼܗܵܐ ܕܲܪܡܸܐ ܒܥܵܘ̣ܠܵܐ . 324 : ܘܒܸܐܣܦܘܼܓܵܐ ܕܒܲܣܝܼܡܘܼܬܼܵܟ 325 ܢܸܬܼܟܲܦܪܘܼܢ ܡܘܼܡܹ̈ܐ ܕܢܲܦܫܹܗ . 326 : ܐܸܢ ܥܘܼܕܪܵܢܵܟ ܠܵܐ ܡܲܕܼܪܸܟ 327 ܠܡܵܘܬܵܐ ܩܲܪܝܼܒܼ ܡ̣ܢ ܚܝܹ̈ܐ . 328 : ܘܐܸܢ ܣܲܡܵܟ ܠܵܐ ܡܲܐܣܸܐ ܠܹܗ 329 ܠܲܝܬܿ ܐܵܣܝܘܼܬܼܵܐ ܠܲܡܚܘܿܬܹܗ . 330 : ܦܟ݂ܲܗܘ ܣܲܡܡܵܢܹ̈ܐ ܐ̄ܢܵܫܝܹ̈ܐ 331 ܘܲܥܨܵܒܹ̈ܐ ܦܲܓܼܪܵܢܵܝܹܐ . 332 : ܘܟܹܐܒܹܗ ܕܥܵܘܠܲܢ ܝܘܿܡ ܡ݂ܢ ܝܘܿܡ 333 ܡܸܣܓܵܐ ܣܵܛܹܐ ܘܡܸܬܼܥܲܫܲܢ . 334 ܡܼܪܲܕܼܘ ܟܹܐܒܲܝ̈ܢ ܠܐܘܼܡܵܢܘܼܬܼܵܐ : 335 ܕܐܵܣܵܘܵܬܼܵܐ ܐܲܪ̈ܥܵܢܹܐ . 336 : ܘܲܙܩܲܦܘ̣ ܨܼܒܼܥܵܐ ܡ̣ܢ ܥܵܘ̣ܠܲܢ 337 ܪ̈ܘܚܵܢܹܐ ܘܦܲܓܼܪ̈ܵܢܵܝܹܐ . 338 : ܠܲܝܬܿ ܠܹܗ ܐܵܣܝܵܐ ܠܲܟܼܝܵܢܲܢ 339 ܐܲܝܟ ܣܲܟܵܐ ܕܪ̈ܲܚܡܹܐ ܕܝܼܠܵܟ . 340 : ܘܠܲܝܬܿ ܕܲܡܦܵܣ ܒܵܗ̇ ܒܲܡܚܘܿܬܹܗ 341 ܐܲܝܟ ܝܼܕܲܥܬܼܵܐ ܕܟܲܣܝܘܼܬܼܵܟ . 342 : ܠܵܘ ܐܲܢ̄ܬܿ ܐܲܗܡܝܼܬܿ ܡ̣ܢ ܟܹܐܒܲܢ 343 ܕܥܸܫܬܲܬ̤ ܣܲܓܿܝܼ ܣܲܟܼܠܘܼܬܲܢ . 344 : ܚܢܲܢ ܛܲܫܝܼܢܵܗ̇ ܠܲܡܚܘܿܬܲܢ 345 ܘܐܸܚܕܲܬ̤ ܢܘܿܡܹܐ ܒܗܲܕܵܡܲܝ̈ܢ . 346 : ܠܵܐ ܗ̄ܘ̣ܵܐ ܚܲܝܠܵܐ ܕܲܚܢܵܢܵܟ 347 ܐܸܬܼܦܲܟܲܗ ܡ̣ܢ ܥܘܼܕܪܵܢܵܐ . 348 : ܟܪ̈ܝܼܗܹܐ ܠܵܐ ܨܒܼܵܐ ܕܲܢܛܲܦܘܿܢ 349 ܣܲܡܵܐ ܕܪ̈ܲܚܡܹܐ ܠܫܘܼܚܢܲܝ̈ܗܘܿܢ . 350 : ܠܵܘ ܠܵܟ ܢܸܕܲܬ̤ ܡ̣ܢ ܥܵܘ̣ܠܵܐ 351 ܕܐܸܬܼܒܲܣܒܲܣܢܲܢ ܒܲܚܛܝܼܬܼܵܐ . 352 : ܠܲܢ ܗ̄ܘ̣ ܗܲܢܝܼ ܟܘܼܪܗܵܢܲܢ 353 ܕܠܵܐ ܢܲܨܪܸܦ ܠܲܢ ܣܲܡ ܚܲܝܹ̈ܐ . 354 : ܚܢܲܢ ܗ̄ܘ̣ ܡܚܲܝ̣ܢܲܢ ܠܲܩܢܘܿܡܲܢ 355 ܒܫܘܼ̈ܡܵܬܼܵܐ ܕܓܹܐܪ̈ܲܝ ܦܘܼܡܲܢ . 356 : ܘܲܣܓܼܝܼ ܨܘܼܠܦܵܬܹ̈ܗ ܕܦܲܓܼܪܵܢ 357 ܒܟܹܐܦܹ̈ܐ ܕܲܫܕ݂ܲܝ̈ ܣܸܦ̈ܘܵܬܲܢ . 358 : ܚܢܲܢ ܐܸܫܟܲܚܢܵܗ̇ ܠܝܼܕܲܥܬܼܵܐ 359 ܕܦܵܪܘܿܫܘܼܬܹܗ ܕܲܟܼܝܵܢܲܢ . 360 ܘܦܸܟܼܗܲܬ̤ ܡܼܠܲܬܼ ܒܘܼܝܵܢܢ . 361 ܒܥܸܢܝܵܢܵܐ ܕܙܲܠܝܼܠܘܼܬܼܵܐ . 362 : ܪܲܦܝܘܼܬܲܢ ܦܸܬܼܚܲܬ̤ ܬܲܪܥܵܐ 363 ܕܲܚܙܵܬܵܐ ܘܫܸܡܥܵܐ ܘܡܸܠܬܼܵܐ . 364 : ܘܥ݂ܲܠܘ ܣܵܢܐܸ̈ܐ ܘܚܲܠܸܨܘ ܥܘܼܬܼܪܵܐ 365 ܕܣܝܼ̈ܡܵܬܼܵܐ ܕܡܸܠܲܝ̈ ܪܘܼܚܵܐ . 366 : ܡܲܬܿܝܼܢܘܼܬܼܵܐ ܕܪܸܥܝܵܢܲܢ 367 ܠܵܐ ܐܵܘܓܲܪܬܲܢ ܡ̣ܢ ܨܲܦܪܵܐ . 368 ܘܲܢܦ݂ܲܩ ܝܵܘܡ̇ܐ ܥܲܡ ܫܵܥܵܘ̈ܗܝ . 369 ܘܠܵܐ ܦܠܲܚܢܲܢ ܒܹܗ ܝܘܼܬܼܪܵܢܵܐ . 370 : ܚܲܪܡܘܼܬܲܢ ܠܵܐ ܐܲܪܦܝܵܬܲܢ 371 ܕܢܸܩܢܸܐ ܪ̈ܲܚܡܹܐ ܚܠܵܦ ܡܫܝܼܚܵܐ . 372 : ܘܛܲܦܛܸܦ ܘܲܕܼܥܸܟ ܠܲܡܦܹܝܕܼܵܐ 373 ܕܢܲܗܝܼܪܵܐ ܕܟܲܣܝܘܼܬܼ ܢܲܦܫܲܢ . 374 : ܚܒܸܢܵܢܘܼܬܼܵܐ ܛܲܫܝܵܬܼܵܗ̇ 375 ܠܟܲܪܪܵܐ ܕܡܸܠܲܬܼ ܝܘܼܠܦܵܢܵܐ . 376 : ܘܠܵܐ ܦܲܠܸܓܲܢܵܝܗܝ ܠܲܣܢܝܼܩܹ̈ܐ 377 ܠܟܸܣܦܵܐ ܕܡܸܠܬܹܗ ܕܲܡܫܝܼܚܵܐ . pb. 156 378 : ܒܒܼܝܼܫܘܼܬܲܢ ܠܵܐ ܩܲܒܸܿܠܢܲܢ 379 ܫܘܼܒܼܩܵܢܵܐ ܕܪܲܒܿܘܼܬܼ ܥܵܘ̣ܠܵܐ . 380 : ܕܠܵܐ ܫܒܲܩ̣ܢܲܢ ܠܲܟܼܢܵܘܵܬܲܢ 381 ܚܙ̣ܵܬ̤ ܟܹܐܢܘܼܬܼܵܐ ܘܐܸܬܼܟܲܡܪܲܬ̤ . 382 : ܥܲܠ ܫܘܼܥܵܐ ܕܩܲܫܝܘܼܬܼ ܠܸܒܲܢ 383 ܢܸܦܠܲܬ̤ ܡܸܠܲܬܼ ܝܘܼܠܦܵܢܵܐ . 384 : ܘܟܲܕܼ ܚ݂ܲܡ ܫܸܡܫܵܐ ܕܚܘܼܬܼܚܵܬܹ̈ܐ 385 ܚ̣ܡܵܐ ܘܝܼܒܸܫ̣ ܙܪܥܵܐ ܕܢܲܦܫܲܢ . 386 : ܥܲܠ ܝܲܕܼ ܐܘܼܪܚܵܐ ܕܪܸܥܝܵܢܲܢ 387 ܐܸܙܕܲܪܥܬ̤ ܡܸܠܲܬܼ ܚܲܝܹ̈ܐ . 388 : ܘܣܵܢܐܵܐ ܒܲܕܼܡܘܼܬܼ ܦܵܪܲܚܬܼܵܐ 389 ܚܲܛܦ̣ܵܗ̇ ܡ̣ܢ ܓܵܘ ܚܘܼܫܵܒܲܝ̈ܢ . 390 : ܒܹܝܬܼ ܟܘܼ̈ܒܹܿܐ ܕܲܪ̈ܓܼܝܼܓܼܵܬܿܢ 391 ܫܸܘܚܲܬ̤ ܫܸܒܿܠܵܐ ܕܚܲܝܘܼܬܼܵܐ . 392 : ܘܲܣܠܸܩ̣ ܝܲܥܪܵܐ ܕܣܲܢ̈ܝܵܬܲܢ 393 ܘܚܲܢ̣ܩܹܗ ܠܙܲܪܥܵܐ ܪܘܼܚܵܢܵܐ . 394 : ܚܘܼ̈ܬܼܚܵܬܹܐ ܕܒܲܢ ܠܵܐ ܝܲܗ̣̄ܒܼܘ ܠܲܢ 395 ܕܢܸܪܕܸܿܐ ܒܐܘܼܪܚܵܐ ܕܐܲܠܝܼܨܵܐ . 396 : ܘܲܚܙ݂ܲܩܢܲܢ ܥܲܡ ܣܲܓܿܝܼܐܹܐ 397 ܒܐܘܼܪܚܵܐ ܪܘܝܼܚܵܬܐ ܕܐܲܒܼܕܵܢܵܐ . 398 : ܝܘܼܩܪܵܐ ܕܫܸܢܬܼܵܐ ܕܲܚܛܝܼܬܼܵܐ 399 ܛܲܒܿܥܹܗ ܠܗܵܘܢܲܢ ܩܲܠܝܼܠܵܐ . 400 : ܘܠܵܐ ܐܸܬܿܬܿܥܝܼܪܲܬ̤ ܕܲܡܟܿܘܼܬܲܢ 401 ܕܩܲܒܸܿܠ ܛܘܼܒܼܵܐ ܕܲܡܠܝܼܟ . 402 : ܗܵܠܹܝܢ ܪ̈ܲܦܚܵܗܝ ܠܐܲܣܵܪܵܐ 403 ܕܫܲܝܢܲܢ ܕܲܠܘܵܬܼ ܡ̇ܪܘܼܬܼܵܟ . 404 : ܘܒܼܵܬܲܪ ܕܲܗܘ̤ܵܬܼ ܬܲܪܥܘܼܬܼܵܐ 405 ܐܲܪܓܸܙܬܼܵܟ ܛܵܠܘܡܘܼܬܲܢ . 406 : ܠܵܐ ܡ̇ܪܝ ܢܸܥܫܲܢ ܚܘܼܒܵܠܲܢ 407 ܘܢܸܬܿܛܲܒܲܥ ܒܵܗܿ ܒܲܚܛܝܼܬܼܵܐ . 408 : ܕܠܝܼܢ ܡ̣ܢ ܥܘܼܡܩܵܐ ܕܒܼܝܼ̈ܫܵܬܼܵܐ 409 ܐܲܝܟ ܕܲܠܫܸܡܥܘܿܢ ܡ̣ܢ ܝܲܡܵܐ . 410 : ܒܢܲܝܵ̈ܐ ܘܝܵܪ̈ܬܹܿܐ ܫܲܡܲܗܬܵܢ 411 ܒܥܘܼܬܼܪܵܐ ܕܪܲܒܿܘܼܬܼ ܡܘܼܠܟܵܢܲܝ̈ܟ . 412 ܠܵܐ ܢܸܬܿܕܲܓܿܠܘܼܢ ܫܘܼܘܕܵܝܲܝ̈ܟ . 413 ܘܢܸܗܘܸܐ ܠܥܘܼܬܼܪܵܟ ܘܼܟܼܪ̈ܵܝܹܐ . 414 : ܠܵܐ ܢܸܚܕܹܿܐ ܠܲܢ ܚܲܣܵܡܵܐ 415 ܟܲܕܼ ܫܵܒܲܩܝܼܢܲܢ ܝܵܪܬܿܘܼܬܼܵܟ . 416 : ܘܠܵܐ ܢܸܫܬܲܒܼܗܲܪ ܕܲܒܼܚܲܝܠܹܗ 417 ܒܲܙܹܗ ܠܥܘܼܬܼܪܵܐ ܕܐܲܩܢܝܼܬܵܢ . 418 : ܠܵܐ ܢܸܬܼܪܵܘܪܲܒܼ ܡܲܪܵܚܵܐ 419 ܕܲܒܼܙܲܝܢܹܗ ܙܟܼܵܗ̇ ܠܡܵܘܗܲܒܼܬܼܵܟ . 420 : ܘܠܵܐ ܢܹܐܡܲܪ ܕܲܫܒܹ̇ܝܬܼ ܐܸܢܘܿܢ 421 ܘܠܵܐ ܩܵܡ̣ ܒܐܲܦܲܝ̈ ܝܵܪ̈ܘܿܬܼܵܘܗܝ . 422 : ܠܵܐ ܢܸܚܕܿܘܿܢ ܫܹܐܕܹ̈ܐ ܛܲܡ̈ܐܹܐ 423 ܥܲܠ ܡܘܼܟܵܟܼܵܐ ܕܒܼܝܼܫܵܬܲܢ . 424 : ܠܵܐ ܢܹܐܡܲܪ ܪܹܫܵܐ ܕܐܵܐܲܪ 425 ܕܲܥܕܲܟܲܝܠ ܫܘܼܠܛܵܢܝ ܡܲܡܠܸܟ . 426 : ܢܲܦܢܹܝܢ ܚܘܼܒܵܟ ܠܲܦܝܵܣܵܐ 427 ܘܢܸܒܼܗܲܬܼ ܣܵܢ̇ܐܵܐ ܘܲܠܥܵܠܲܡ . 428 : ܕܠܝܼܠܵܐ ܗ̄ܝܼ ܣܲܓܿܝܼ ܠܲܚܢܵܢܵܟ 429 ܐܵܣܝܘܼܬܼܵܐ ܕܟܹܐܒܹ̈ܐ ܕܥܵܘ̣ܠܲܢ . 430 : ܘܲܦܫܝܼܩ ܗ̄ܘ̣ ܠܵܗ̇ ܠܛܲܝܒܿܘܼܬܵܟ 431 ܠܡܸܥܛܵܐ ܟܘܼܡܹ̈ܐ ܕܲܚܛܵܗܲܝ̈ܢ . 432 : ܠܵܐ ܬܲܩܸܨ ܠܲܢ ܕܲܚܛܲܝܢܲܢ 433 ܕܥܲܕܠܵܐ ܢܸܚܛܸܐ ܝܵ̇ܕܲܥ ܐܢ̄ܬܿ . 434 : ܕܒܸܣܪܵܐ ܘܲܕܼܡ̇ܐ ܠܵܐ ܡܸܫܟܲܚ 435 ܕܢܸܬܿܕܲܟܸܿܐ ܡ̣ܢ ܣܲܢ̈ܝܵܬܼܵܐ . 436 : ܘܐܸܢ ܠܵܐ ܫܵܘ̇ܝܵܐ ܒܵܥܘܼܬܲܢ 437 ܕܢܸܬܼܦܲܢ̈ܝܵܢ ܠܵܗ̇ ܫܹ̈ܐܠܵܬܼܵܗ̇ . 438 : ܐܲܢ̄ܬܿ ܚܘܼܣ ܡܸܛܠ ܕܲܦܪܲܝܬܵܢ 439 ܒܢܲܝܵ̈ܐ ܘܝܵܪ̈ܬܹܿܐ ܕܪܲܒܿܘܼܬܼܵܟ . 440 : ܢܦܝܼܣܵܟ ܚܘܼܒܵܐ ܒܲܣܝܼܡܵܐ 441 ܘܲܢܫܲܝܢܵܟ ܥܲܡ ܒܝܼܫܘܼܬܲܢ . pb. 157 442 : ܘܢܸܗܘܸܐ ܚܢܵܢܵܟ ܡܸܨܥܵܝܵܐ 443 ܘܢܲܝܬܸܿܐ ܠܲܢ ܐܵܬܼܵܐ ܕܫܲܝܢܵܐ . 444 : ܠܵܐ ܝܵ̇ܕܲܥܝܼܢܲܢ ܕܢܨܲܠܸܐ 445 ܐܲܟܼܡܵܐ ܕܘܵܠܹ̇ܐ ܠܫܘܼܒܵܩܵܢܵܐ . 446 : ܬܦܝܼܣ ܛܲܝܒܿܘܼܬܼܵܐ ܥܲܠ ܐܲܦܲܝ̈ܢ 447 ܒܬܲܚܢܲܢܬܵܐ ܐܲܝܟ ܕܲܡܥܵܕܵܐ . 448 : ܢܦܝܼܣܵܟ ܥܲܡܵܗ̇ ܕܛܲܝܒܿܘܼܬܼܵܟ 449 ܐܵܦ ܪܹܫܝܼܬܼܵܐ ܕܡ̣ܢ ܓܸܢܣܲܢ . 450 : ܕܡܸܛܠ ܥܸܠܲܬܼ ܦܘܼܪܩܵܢܲܢ 451 ܐܲܫܘܝܼܬܵܝܗܝ ܥܲܡ ܪܲܒܿܘܼܬܼܵܟ . 452 : ܩܲܒܸܿܠ ܒܐܝܼܕܹܗ ܬܲܟܼܫܲܦܬܲܢ 453 ܕܡܸܨܥܵܝܵܐ ܕܓܲܒ݂ܲܬܿ ܡܸܢܲܢ . 454 : ܘܬܸܬܼܦܲܢܸܐ ܠܲܢ ܒܲܪ̄ܬܼ ܩܵܠܵܐ 455 ܕܬܲܪܥܘܼܬܼܵܐ ܘܲܕܼܫܘܼܒܩܵܢܵܐ . 456 : ܡܸܛܠ ܥܵܘ̣ܠܲܢ ܡܲܟܸܿܕܬܵܝܗܝ 457 ܕܲܒܼܚܲܫܹܗ ܢܪܝܼܡ ܡܘܼܟܵܟܼܢ . 458 : ܘܗܵܫܵܐ ܕܲܣܠܸ݂ܩ ܘܐܸܬܼܪܲܡܪܲܡ 459 ܣܲܒܼ ܒܐܲܦܲܝ̈ܢ ܡܸܛܠܵܬܹܗ . 460 : ܓ̣ܒܲܝܬܵܝܗܝ ܡܸܛܠ ܦܘܼܪܩܵܢܲܢ 461 ܕܬܲܚܸܐ ܒܚܲܝܵܘ̈ܗܝ ܡܝܼܬܼܘܼܬܲܢ . 462 : ܕܲܫܘܸܐ ܥܲܡܵܟ ܒܐܝܼܩܵܪܵܐ 463 ܘܲܒܼܫܘܼܠܛܵܢܵܐ ܕܐܝܼܬܼܿܘܼܬܵܐ . 464 : ܢܲܫܘܹܝܢ ܚܝܠܵܐ ܕܫܘܼܠܛܵܢܹܗ 465 ܕܢܸܣܲܒܼ ܡܲܓܵܢ ܫܘܼܒܼܩܵܢܵܐ . 466 : ܕܲܗܘ̤ܵܐ ܢܵܘܣܵܐ ܠܟܲܣܝܘܼܬܼܵܟ 467 ܠܲܥܡܘܼܪܝܵܐ ܨܸܒܼܝܵܢܵܝܵܐ . 468 ܢܸܣܲܒܼ ܡܲܓܵܢ ܫܘܼܒܼܩܵܢܵܐ . 469 : ܕܲܗܘ̤ܵܐ ܢܵܘܣܵܐ ܠܟܲܣܝܘܼܬܼܵܟ 470 ܠܲܥܡܘܼܪܝܵܐ ܨܸܒܼܝܵܢܵܝܵܐ . 471 : ܢܸܥܡܲܪ ܒܲܢ ܨܼܒܼܝܵܢ ܚܘܼܒܹܿܗ 472 ܘܲܢܕܿܟܹܿܝܢ ܡ̣ܢ ܣܲܢ̈ܝܵܬܼܵܐ . 473 : ܒܐܘܼܟܼܠܵܐ ܕܦܲܓܼܪܹܗ ܢܸܬܼܟܲܦܲܪ 474 ܣܝܵܢܵܐ ܕܥܵܘ̣ܠܵܐ ܡ̣ܢ ܠܸܒܲܢ . 475 : ܘܲܢܫܲܝܸܢ ܫܸܩܝܵܐ ܕܲܕܡܹܗ 476 ܠܲܕܠܝܼܚܘܼܬܹܗ ܕܪܸܥܝܵܢܲܢ . 477 : ܠܥܸܠܲܬܼ ܫܘܼܒܼܩܵܢܵܐ ܝܲܗ̣̄ܒܹܿܗ 478 ܘܲܠܪܲܗܒܼܘܿܢܵܐ ܕܛܵܒܼܬܼ̈ܐ . 479 : ܢܸܫܬܲܪܪ̈ܵܢ ܒܲܢ ܬܲܪ̈ܬܲܝܗܹܝܢ 480 ܫܘܼܒܼܩܵܢܵܐ ܘܪܲܗܒܼܗܘܿܢ ܚܲܝܹ̈ܐ . 481 : ܒܚܲܫܹܗ ܒܲܛܠܵܗ̇ ܠܚܛܝܼܬܼܵܐ 482 ܘܲܒܼܡܵܘܬܹ̇ܗ ܩܲܛ̣ܠܹܗ ܠܡܵܘܬܵܐ . 483 : ܕܠܵܐ ܢܸܬܿܬܿܥܝܼܪܘܢ ܩܵܛܘܿܠܲܝ̈ܢ 484 ܠܩܵܠ ܒܝܼ̈ܫܵܬܼܵܐ ܕܣܘܼܥܪ̈ܵܢܲܝܢ . 485 : ܒܣܲܒܼܪܵܐ ܕܗܵܠܹܝܢ ܡܘܼܠܟܵܢܹ̈ܐ 486 ܐܲܣܝܼܪ ܢܝܼܫܵܐ ܕܒܼܵܥܘܼܬܲܢ . 487 : ܠܵܐ ܢܸܬܿܕܲܓܲܠ ܬܘܼܟܼܠܵܢܲܢ 488 ܘܢܸܚܕܹܿܐ ܒܝܼܫܵܐ ܕܣܵܩܲ݁ܪ ܠܲܢ . 489 : ܬܪܹܝܢ ܥܲܪ݁ܵܒܹܐ ܝܸܗ̄ܒܲܬ̤ ܠܲܢ 490 ܗܲܝܡܵܢܘܼܬܼܵܐ ܕܪܸܥܝܵܢܲܢ . 491 : ܣܲܒܼܪܵܐ ܘܚܘܼܒܵܐ ܕܠܵܐ ܛܵܥܹ̇ܝܢ 492 ܪܵܚ̇ܡܘܼܬܼܵܐ ܕܩܲܪ̈ܝܼܒܲܝܗܘܿܢ . 493 : ܒܚܘܼܒܵܐ ܚܙܝܩܵܐ ܬܵܘܕܿܝܼܬܲܢ 494 ܘܥܲܠ ܣܲܒܼܪܵܐ ܣܝܼܡ ܬܘܼܟܼܠܵܢܲܢ . 495 : ܘܗܲܝܡܵܢܘܼܬܼܵܐ ܥܲܪܵܒܼܵܐ 496 ܕܠܵܐ ܡܸܬܿܕܲܓܿܠܝܼܢ ܫܘܼܘܕܵܝܹܗ . 497 : ܢܹܐܬܼܘܿܢ ܪ̈ܲܚܡܹܐ ܠܐܝܼܠܵܢ 498 ܡܸܛܠ ܗܵܠܹܝܢ ܡܘܼܠܟܵܢܹ̈ܐ . 499 : ܕܕܲܠܡܵܐ ܢܸܫܒܹܿܝܢ ܣܵܪܘܿܚܵܐ 500 ܘܢܸܥܒܸܿܕܼ ܐܢܘܿܢ ܕܲܓܵܠܹ̈ܐ . 501 : ܠܵܐ ܢܸܬܼܗܲܦ̈ܟܵܢ ܛܵܒܼܵܬ̈ܲܢ 502 ܠܒܼܝܼ̈ܫܵܬܼܵܐ ܡܸܛܠ ܕܲܚܛܲܝܢ . 503 : ܐܲܢ̄ܬܿ ܩܵܘܵܐ ܒܒܲܣܝܼܡܘܼܬܼܵܟ 504 ܘܠܲܢ ܐܲܦܢܵܐ ܠܨܸܒܼܝܵܢ ܚܘܼܒܵܟ . 505 ܠܵܐ ܣܢܝܼܩ ܥܘܼܬܼܪܵܐ ܕܝܼܕܲܥܬܼܵܟ : pb. 158 506 ܥܲܠ ܒܵܥܘܼܬܲܢ ܘܲܦܝܵܣܲܢ . 507 : ܕܛܵܒܼܬܼܵܐ ܟܠܵܗ̇ ܕܝܼܠܵܟ ܗ̄ܝ̣ 508 ܚܘܼܢ ܘܲܫܒܼܘܿܩ ܐܲܝܟ ܕܲܡܥܵܕܲܬܿ . 509 : ܠܲܝܬܿ ܠܹܗ ܡܸܕܲܡ ܠܲܥܒܼܝܼܕܼܵܐ 510 ܕܠܵܐ ܡ̣ܢ ܓܲܙܵܐ ܕܥܵܒܼܘܿܕܼܵܐ ܗ̄ܘ̣ . 511 : ܕܐܵܦ ܗܘ̤ ܦܝܵܣܵܐ ܕܲܫܪܸܐ ܕܲܡܩܲܪܸܒܼ 512 ܒܥܘܼܕܪܵܢܵܐ ܕܡܸܢܹܗ ܝܲܠܦܹܗ . 513 : ܕܝܼܠܵܟ ܗ̄ܘ̣ ܚܹܝܠ ܚܸܟܼ̈ܡܵܬܼܵܐ 514 ܕܲܫܪܼܐ ܒܢܲܦܫܵܐ ܕܲܡܠܝܼܠܹ̈ܐ . 515 : ܘܡܸܢܵܟ ܢܲܣܒܿܘܼܗ̇ ܠܡܵܘܗܲܒܼܬܼܵܐ 516 ܕܒܼܘܼܝܵܢܵܐ ܘܦܵܪܘܿܫܘܬܼܵܐ . 517 : ܒܲܓܲܙܵܟ ܥܵܬܲܪܝܼܢ ܚܲܟܿܝܼܡܹ̈ܐ 518 ܘܲܒܼܥܘܼܕܪܵܢܵܟ ܙܲܕܝܼܩܹ̈ܐ . 519 : ܚܢܵܢܵܟ ܡܲܦܢܸܐ ܠܛܵܥܲܝܵ̈ܐ 520 ܘܡܲܣܓܸܿܐ ܣܲܒܼܪܵܐ ܠܐܲܒܼܝܼܕܹ̈ܐ . 521 : ܠܲܝܬܿ ܛܵܒܼܬܼܵܐ ܕܠܵܘ ܕܝܼܠܵܟ ܗ̄ܝܼ 522 ܘܠܵܐ ܡ̇ܘܗܲܒܼܬܵܐ ܕܠܵܐ ܪܸܡܙܵܟ . 523 : ܕܐܵܦ ܗܵܕܹܐ ܕܩܵܪܹܝܢܲܢ ܠܵܟ 524 ܐܲܢ̄ܬܿܘܼ ܩܪ݂ܲܝܬܵܢ ܘܐܲܠܸܦܬܵܢ . 525 : ܦܢܵܘ ܨܹܐܕܲܝ ܘܐܸܦܢܸܐ ܥܠܲܝܟܿܘܿܢ 526 ܬܲܪܓܸܿܡ ܪܘܼܚܵܐ ܒܲܢܒܼܝܹ̈ܐ . 527 : ܠܵܐ ܨܵܒܹ̇ܐ ܐ̄ܢܵܐ ܒܡܵܘܬܲܝ̈ܟܿܘܿܢ 528 ܐܸܠܵܐ ܒܦܘܼܪܩܵܢ ܚܲܝܲܝ̈ܟܿܘܿܢ . 529 : ܠܲܝܬܿ ܠܹܗ ܗܸܪܓܵܐ ܠܡܵܝܘܿܬܼܵܐ 530 ܕܠܵܐ ܪܸܓܿܬܼܵܐ ܕܡ̇ܝܘܿܬܼܘܼܬܼܵܐ ܗ̄ܘ̣ . 531 : ܘܠܵܐ ܡܸܬܼܪܲܥܹܐ ܒܸܣܪܵܢܵܐ 532 : ܚܘܼܫܵܒܹ̈ܐ ܪ̈ܘܼܚܵܢܵܝܹܐ 533 : ܥܸܢܝܵܢ ܚܘܼܒܵܟ ܢܵܓܹ̇ܕ ܠܹܗ 534 ܡ̣ܢ ܚܸܫܟܵܐ ܠܘܵܬܼ ܢܲܗܝܼܪܵܐ . 535 : ܘܫܵܩܹ̇ܠ ܡܸܢܹܗ ܬܲܚܦܝܼܬܼܵܐ 536 ܕܲܦܪܝܼܣܵܐ ܥܲܠ ܪܸܥܝܵܢܹܗ . 537 : ܒܢܘܼܗܪܵܟ ܚܵܙܹ̇ܐ ܢܲܗܝܼܪܵܐ 538 ܘܒܼܝܼܕܲܥܬܼܵܟ ܩܵܢܹ̇ܐ ܚܲܝܹ̈ܐ . 539 : ܡܸܢܵܟ ܝܵܠܹ̇ܦ ܕܲܢܬܿܪܓܸܿܡ 540 ܘܒܼܕܝܼܠܵܟ ܡܲܠܸܦ ܠܲܐ̄ܚܪܹܝܢ . 541 : ܟܠ ܐܸܡܲܬܼܝ ܕܒܼܵܟ ܡܸܬܼܗܲܓܸܿܐ 542 ܥܘܼܬܼܪܹܗ ܣܵܓܹ̇ܐ ܘܡܸܬܼܝܲܬܲܪ . 543 : ܘܐܸܢܗܘ̤ ܕܫܵܒܹ̇ܩ ܥܸܢܝܵܢܸܟ 544 ܬܚܸܝ̣ܒܼ ܘܐܸܬܼܡܲܣܟܲܢ ܣܝܼܡܵܬܹ̈ܗ . 545 : ܐܲܣܝܼܪ ܥܘܼܬܼܪܹܗ ܒܛܲܝܒܿܘܼܬܼܵܟ 546 ܘܡܸܣܟܹܿܢܘܼܬܹܗ ܒܟܹܐܢܘܼܬܼܵܐ . 547 : ܘܐܸܢ ܐܸܙܕܲܕܲܩ ܐܸܬܼܢܲܨܲܚ 548 ܘܐܸܢܗܘ̤ ܕܲܚ̣ܛܵܐ ܐܸܬܼܩܲܦܲܚ . 549 : ܘܟܲܕܼ ܛܵܒܼ ܓܲܠ̈ܝܵܢ ܬܲܪ̈ܬܲܝܗܹܝܢ 550 ܕܲܒܼܕܝܼܠܵܟ ܪܲܒܹܐ ܘܚܵܐܹ̇ܒܼ . 551 : ܠܒܼܝܼܫ ܠܹܗ ܚܘܼܬܼܪܵܐ ܠܡܵܝܘܿܬܼܵܐ 552 ܘܡܸܫܬܲܒܼܗܲܪ ܒܲܕܼܠܵܐ ܕܝܼܠܹܗ . 553 : ܡ̇ܐ ܕܪܲܓܼ ܩܲܠܝܼܠ ܛܵܒܼܵܬܼ̈̄ܐ 554 ܐܵܣܩܹܗ ܚܘܼܬܼܪܹܗ ܠܲܫܡܲܝܵܐ . 555 : ܘܡ̇ܐ ܕܐܸܬܼܩܲܦܲܚ ܒܲܚܛܝܼܬܼܵܐ 556 ܦܲܣܝ̣ܩܹܗ ܠܣܲܒܼܪܹܗ ܒܩܘܼܛܵܥܵܐ . 557 : ܐܸܢܗܘ̤ ܕܩܵܢܹ̇ܐ ܒܘܼܝܵܢܵܐ 558 : ܐܲܫܝܼܛ ܘܐܗܸܠ ܕܲܕܼܘܸܐ ܡ̣ܢ ܐ̄ܢܵܫܵܐ 559 ܐܵܘ ܕܲܒܼܨܝܪ ܐܲܝܟ ܡܘܼܟܵܟܹܗ . 560 : ܕܡ̇ܐ ܕܟܲܢܸܫ ܥܘܼܬܼܪܵܐ ܒܥܲܡܠܵܘ̈ܗܝ 561 : ܒܲܕܿܪܹܗ ܒܪܲܦܝܘܼܬܼ ܪܸܥܝܵܢܹܗ 562 : ܒܣܲܟܼܠܘܼܬܿܢ ܐܸܒܲܕܼ ܥܘܼܬܼܪܲܢ 563 ܘܲܒܼܪܲܦܝܘܼܬܲܢ ܣܝܼ̈ܡܵܬܲܢ . 564 : ܘܐܲܙܥܲܪܢܲܝܗܝ ܠܐܝܼܩܵܪ ܨܲܠܡܲܢ 565 ܒܪܸܓܿܬܼܵܐ ܕܪܸܚܡܲܬܼ ܒܝܼ̈ܫܵܬܼܵܐ . 566 ܐܝܼܬܼܵܘܗܝ ܥܘܼܬܼܪܲܢ ܒܲܫܡܲܝܵܐ : pb. 159 567 ܘܪ̈ܵܢܹܝܢܲܢ ܒܐܲܪ̈ܥܵܢܝܵܬܼܵܐ . 568 : ܩܪܹܝܢܲܢ ܠܲܚܠܘܿܠ ܚܲܕ̈ܘܵܬܼܵܐ 569 ܘܦܵܗܹ̇ܠ ܒܥܲܦܪܵܐ ܪܸܥܝܵܢܲܢ . 570 : ܟܠܹܗ ܥܲܡܠܲܢ ܒܲܚܛܝܼܬܼܵܐ ܗ̄ܘ̣ 571 ܘܲܥܢܹܝܢܲܢ ܒܲܣܪ̈ܝܼܩܵܬܼܵܐ . 572 : ܘܠܵܐ ܣܵܦ̇ܩܵܐ ܠܹܗ ܠܲܬܼܥܵܫܲܢ 573 ܫܵܥܹ̈ܐ ܕܠܸܠܝܵܐ ܘܕܼܐܝܼܡܵܡܵܐ . 574 : ܐܲܡܝܼܢ ܦܵܠܲ݁ܚ ܒܲܪܢܵܫܲܢ 575 ܒܚܲܩܠܵܐ ܟܵܡܲܬܼ ܥܲܠ ܦܹܐܪܹ̈ܐ . 576 : ܘܟܲܕܼ ܛܵܠ̇ܡܵܐ ܠܹܗ ܥܲܠ̈ܠܵܬܼܵܐ 577 ܠܵܐ ܦܵܐܹ̇ܫ ܡ̣ܢ ܦܘܼܠܵܚܵܢܹܗ . 578 : ܟܕܹܝܢ ܦܲܓܼܪܵܐ ܘܙܵܘܥܲܝ̈ ܢܲܦܫܵܐ 579 ܒܢܝܼܪܵܐ ܩܲܫܝܵܐ ܕܲܚܛܝܼܬܼܵܐ . 580 : ܘܗܲܢܝܼ ܥܲܡܠܵܐ ܠܲܬܼܪ̈ܲܝܗܘܿܢ 581 ܘܠܵܐ ܪܓܼܝܼܫܝܼܢ ܕܟܼܡܵܐ ܫܚܝܼܩܝܼܢ . 582 : ܠܲܝܬܿ ܗܲܕܼܡ̇ܐ ܒܲܛܝܼܠܵܐ 583 ܕܠܵܐ ܟܲܫܝܼܪ ܠܲܪ̈ܓܼܝܼܓܼܵܬܵܐ . 584 : ܐܵܦܠܵܐ ܙܵܘܥܵܐ ܡܲܬܼܝܼܢܵܐ 585 ܕܠܵܐ ܪܵܗܹ̇ܛ ܨܹܝܕܼ ܚܘܼܬܼܚܵܬܹ̈ܐ . 586 : ܡ̇ܕܹܝܢ ܟܠܹܗ ܒܲܪܢܵܫܵܐ 587 ܡܲܩܪܸܒܼ ܟܠܫܵܥ ܥܲܡ ܢܲܦܫܹܗ . 588 : ܘܦܲܠܝܼܓܼ ܟܠܹܗ ܥܲܠ ܟܠܹܗ 589 ܘܫܵܕܹ̇ܐ ܓܹܐܪܹ̈ܐ ܒܲܩܢܘܿܡܹܗ . 590 : ܦܠܝܼܓܼ ܠܸܒܵܐ ܥܲܠ ܗܲܕܿܡܹ̈ܐ 591 ܘܗܲܕܵܡܹ̈ܐ ܥܲܠ ܪܹܥܝܵܢܵܐ . 592 : ܘܲܡܟܼܣܹܝܢ ܣܘܼܥܪ݁ܵܢܲܝܗܘܿܢ 593 ܚܲܕܼ ܡ̣ܢ ܚܲܕܼ ܟܲܕܒܼܵܐܝܼܬܼ . 594 : ܕܠܵܐ ܛܲܟܼܣܵܐ ܪܵܕܹܝܢ ܟܠܫܵܥ 595 ܗܲܕܵܡܹ̈ܐ ܘܙܵܘܥܲܝ̈ ܢܲܦܫܵܐ . 596 : ܟܲܕܼ ܪܵܗ̇ܛܝܼܢ ܒܐܸܣܛܵܕܼܝܼܘܿܢ 597 ܕܠܵܐ ܦܘܼܪܥܵܢܵܐ ܘܲܟܼܠܝܼܠܵܐ . 598 : ܚܝܵܪܵܐ ܕܥܲܝܢܲܝ̈ܢ ܙܲܠܝܼܠܵܐ ܗ̄ܘ̣ 599 ܘܫܸܡܥܵܐ ܕܐܸܕܢܲܝ̈ܢ ܟܲܕܵܒܼܵܐ ܗ̄ܘ̣ . 600 : ܕܕܲܓܵܠ ܡܲܡܠܠܵܐ ܕܣܦ̈ܘܵܬܲܢ 601 ܘܠܵܐ ܫܲܪܝܼܪܝܼܢ ܦܸܬܼܓܼܵܡܲܝ̈ܢ . 602 : ܒܠܸܒܵܐ ܘܲܒܼܠܸܒܵܐ ܡܡܲܠܸܠ 603 ܕܲܝܵܢܵܐ ܥܲܡܟ ܩܲܪ̈ܝܼܒܼܵܘܗܝ . 604 : ܘܠܵܐ ܫܵܠ̈ܡܵܢ ܓܵܘܵܬܼ̈ܐ 605 ܒܲܥܒܼܵܕܹ̈ܐ ܠܒܲܪ̈ܵܝܵܬܼܵܐ . 606 : ܫܠܵܡܵܐ ܡܝܲܒܸܿܠ ܠܸܫܵܢܲܢ 607 ܘܟܲܡܝܼܢ ܙܹܐܦܵܐ ܒܪܸܥܝܵܢܲܢ . 608 : ܢܘܼܫ̈ܩܵܬܼܵܐ ܒܪܹܫ ܣܸܦ̈ܘܵܬܲܢ 609 ܘܣܲܝܦܵܐ ܠܛܝܼܫܵܐ ܒܚܘܼܫܵܒܲܝ̈ܢ . 610 : ܥܵܐܹ̇ܠ ܫܸܡܥܵܐ ܟܲܕܵܒܼܵܐ 611 ܘܡܲܦܸܩ ܐܝܼܙܓܲܕܐ ܕܚܸܡܬܼܵܐ . 612 : ܘܲܡܚܲܝܸܒܼ ܠܹܗ ܠܙܲܟܵܝܵܐ 613 ܘܡܲܙܲܟܸܿܐ ܠܹܗ ܠܚܲܝܵܒܼܵܐ . 614 : ܡܫܲܕܼܪ̈ܢ ܥܲܝܢܹ̈ܐ ܨܲܝܵܪ̈ܵܐ 615 ܒܵܬܼܵܪ ܨܲܝܕܼܵܐ ܕܨܲܚܢܘܼܬܼܵܐ . 616 : ܘܡܸܬܿܬܿܪܣܸܐ ܦܲܓܼܪܵܐ ܝܲܥܢܵܐ 617 ܒܲܥܠܘܼܒܼܝܵܐ ܕܲܟܼܢܘܬܹ̈ܗ . 618 : ܒܲܩܠܘܼܒܼܝܵܐ ܕܥܲܝܢܵܐ ܪܦܝܼܬܼܵܐ 619 ܣܝܼܡ ܝܲܨܪܵܐ ܐܲܝܟ ܦܵܪܲܚܬܼܵܐ . 620 : ܘܲܚܠܵܦ ܩܵܠܵܐ ܒܓܲܕܼ ܪܸܡܙܵܐ 621 ܡܫܲܓܸܿܫ ܠܹܗ ܠܝܲܨܪܵܐ ܪܲܦܝܵܐ . 622 : ܟܲܡܝܼܢ ܝܲܨܪܵܐ ܕܨܲܚܢܘܼܬܼܵܐ 623 ܠܓܼܵܘ ܡ̣ܢ ܕܲܦܵܐ ܕܒܼܵܒܼܵܬܼ̈ܐ . 624 : ܘܲܡܫܲܚܠܸܦ ܩܵܠܹ̈ܐ ܒܪܸܡܙܵܐ 625 ܕܡܸܬܼܥܲܪܩܲܠ ܨܲܝܕܼܵܐ ܒܢܸܫܒܵܘ̈ܗܝ . pb. 160 626 : ܐܘܿ ܥܲܝܢܵܐ ܠܲܡܦܹܝܕܼ ܢܘܼܗܪܵܐ 627 ܫܪܵܓܼܵܐ ܕܪ̈ܓܼܫܹܐ ܒܲܪ̈ܵܝܹܐ . 628 : ܕܲܗܘ̤ܵܬܼ ܥܸܠܲܬܼ ܬܘܼܩ̈ܠܵܬܼܵܐ 629 ܠܪܸ̈ܥܝܵܢܹܐ ܘܲܠܗܲܕܵܡܹ̈ܐ . 630 ܪܵܡܹ̇ܙ ܠܸܒܵܐ ܠܠܸܫܵܢܵܐ . 631 ܕܲܢܡܸܠܸܠ ܟܲܕܵܒܼܐܝܼܬܼ . 632 : ܘܟܲܕܼ ܠܵܐ ܐܝܼܬܼܵܘܗܝ ܣܘܼܥܪܵܢܵܐ 633 ܡܬܲܪܓܸܿܡ ܠܹܗ ܐܲܝܟ ܗܵܘ ܕܐܝܼܬܼܵܘܗܝ . 634 : ܒܟܸܢܵܪܵܐ ܕܦܘܼܡ̇ܐ ܢܵܩܹ̇ܫ 635 ܠܸܒܵܐ ܒܨܸܒܼܥܵܐ ܕܠܸܫܵܢܵܐ . 636 : ܘܠܵܐ ܫܵܠܹ̇ܡ ܩܵܠܵܐ ܕܡܸܢܹ̈ܐ 637 ܠܪܸܡܙܵܐ ܕܨܸܒܼܥܹܗ ܕܐܘܼܡ̇ܢܵܐ . 638 : ܙܵܡܲܪ ܒܹܗ ܐܲܝܟ ܐܲܒܿܘܼܒܼܵܐ 639 ܢܸܥ̈ܡܬܼܵܐ ܒܲܣܝܼ̈ܡܵܬܼܵܐ . 640 : ܘܗܲܢܝܼ ܫܸܡܥܵܐ ܩܲܕܼܡ̇ܝܵܐ 641 ܘܒܼܝܼܫܵܐ ܚܲܪܬܹܗ ܕܦܸܬܼܓܼܵܡܵܐ . 642 : ܐܵܦ ܦܘܼܡ̇ܐ ܬܲܦܵܐ ܪܲܓܼܝܵܐ 643 ܕܡܲܪܕܹܿܐ ܫܸܩܝܵܐ ܡܲܠܵܠܐ . 644 : ܕܗܸܦܟܲܬ̤ ܚܲܠܝܘܼܬܼ ܫܵܩܘܼܬܹܗ 645 ܘܲܗܘ̤ܵܬܼ ܡܸܪܲܬܼ ܒܝܼ̈ܫܬܼܵܐ . 646 : ܐܘܿ ܣܢܹܐܓܼܪܵܐ ܕܲܥܠܝܼܒܼܘܼܬܼܵܐ 647 ܕܲܗܦ݂ܲܟ ܘܲܗܘ̤ܵܐ ܥܵܠܘܿܒܼܵܐ . 648 : ܘܙܲܒܿܢܵܗ̇ ܠܚܹܐܪܘܼܬܼ ܫܘܼܠܛܵܢܹܗ 649 ܠܥܲܒܼܕܿܘܼܬܵܐ ܕܥܵܠܘܿܒܼܘܼܬܼܵܐ . 650 : ܐܘܿ ܠܸܫܵܢܵܐ ܐܝܼܙܓܲܕܵܐ 651 ܕܲܡܗܲܝܡܲܢ ܠܲܬܼܪܹܝܢ ܡܲܠ̈ܟܹܿܐ . 652 : ܕܐܲܪܡܝܼ ܗܸܪܬܼܵܐ ܠܗܲܕܵܡܹ̈ܐ 653 ܘܦܲܠܸܓܼ ܥܲܠ ܢܲܦܫܵܐ . 654 : ܐܘܿ ܟܸܢܵܪܵܐ ܡܲܠܵܠܵܐ 655 ܕܐܸܬܿܕܵܘܲܕܼ ܩܵܠ ܢܸܥ̈ܡܵܬܹܗ . 656 : ܐܘܿ ܡܛܲܟܿܣܵܢܵܐ ܕܚܲܪܫܘܼܬܼܵܐ 657 ܕܲܚܪܸ݂ܫ ܘܲܛܥ̣ܵ̄ܗ̇ ܠܘܵܠܝܼܬܼܵܐ . 658 : ܠܦܝܼܓܼܵܐ ܢܲܦܫܵܐ ܥܲܠ ܦܲܓܼܪܵܐ 659 ܘܦܲܓܼܪܵܐ ܠܵܐ ܫܘܵܐ ܥܲܡ ܢܲܦܫܵܐ . 660 : ܕܲܒܼܢܲܦܸܫܵܐ ܚܲܕܼ ܚܘܼܫܵܒܼܵܐ 661 ܘܦܘܼܡ̇ܐ ܡܬܲܪܓܸܿܡ ܕܲܠܩܘܼܒܼܠܵܐ . 662 : ܕܵܫ̣ܬܹܗ ܪܲܦܝܘܼܬܼ ܨܸܒܼܝܵܢܲܢ 663 ܠܲܟܼܝܵܢܵܐ ܘܲܠܢܵܡܘܿܣܵܐ . 664 : ܘܲܗܘ̤ܵܐ ܟܝܵܢܵܐ ܘܲܟܼܬܼܵܒܼܵܐ 665 ܝܲܬܿܝܼܪܵܐ ܠܡܲܪܵܚܘܼܬܿܢ . 666 : ܒܲܛܝܼܠ ܪܲܗܛܹܗ ܕܲܟܼܝܵܢܵܐ 667 : ܘܲܒܼ̈ܢܵܬܼ ܩܵܠܵܘ̈ܗܝ ܕܲܟܼܬܼܵܒܼܵܐ 668 : ܘܠܵܐ ܟܝܵܢܵܐ ܪܵܕܹܐ ܒܛܲܟܼܣܹܗ 669 ܘܠܵܐ ܒܦܘܼܩܕܵܢ̈ܘ̈ܗܝ ܕܲܟܼܬܼܵܒܼܵܐ . 670 : ܒܩܸܢܝܵܢܵܐ ܥܵܠܘܿܒܼܘܼܬܼܵܐ 671 ܘܲܒܼܙܘܼܘܵܓܼܵܐ ܫܘܼܚܵܛܵܐ . 672 : ܒܡܹܐܟܼܘܼܠܬܵܐ ܐܵܣܘܿܛܘܼܬܼܵܐ 673 ܘܲܒܼܫܸܩܝܵܐ ܪܵܘܝܘܼܬܼܵܐ . 674 : ܒܲܚܝܵܪܵܐ ܙܲܠܝܼܠܘܼܬܼܵܐ 675 ܘܲܒܼܫܸܡܥܵܐ ܟܲܕܼܒܼܘܼܬܼܵܐ . 676 : ܡܹܐܟܲܠܩܲܪܨܵܐ ܒܣܸܦ̈ܘܵܬܼܵܐ 677 ܘܣܲܡ ܡ̇ܘܬܵܐ ܒܪܹܫ ܠܸܫܵܢܵܐ . 678 : ܬܲܟܼܬܿܘܼܫܵܐ ܒܪܸܚܡܲܬܼ ܟܸܣܦܵܐ 679 ܘܩܹܐܪܣܵܐ ܒܟܼܘܼܢܵܫ ܡ̇ܡܘܢܵܐ . 680 : ܟܲܕܼ ܡܲܩܠܹܝܢ ܚܲܕܼ ܥܲܠ ܚܲܒܼܪܹܗ 681 ܕܐܲܝܢܵܐ ܢܸܥܠܘܿܒܼ ܝܲܬܿܝܼܪܵܐ . 682 : ܢܵܚ̇ܬܿܝܼܢ ܟܠܢܵܫ ܡ̇ܝܘܿܬܹ̈ܐ 683 ܠܐܵܓܼܘܿܢܵܐ ܕܪܸܚܡܲܬܼ ܫܘܼܒܼܚܵܐ . 684 : ܘܡ̇ܐ ܕܲܣܒ݂ܲܪܘ ܕܲܙܟܼܵܘܼ ܘܲܣܠܸܩܘ 685 ܪܗܸܛ ܫܘܼܒܼܚܵܐ ܘܚܲܝܸܒܼ ܐܢܘܿܢ . pb. 161 686 : ܠܵܐ ܠܬܲܟܼܬܿܘܼܫܗܘܿܢ ܙܵܟܼܘܼܬܼܵܐ 687 ܘܠܵܐ ܠܥܲܡܠܲܝ̈ܗܘܿܢ ܦܘܼܪܥܵܢܵܐ . 688 : ܕܠܵܐ ܚܵܢܹ̇ܝܢ ܠܘܼܩܒܲܠ ܢܝܼܫܵܐ 689 ܕܚܲܙܵܝܵܐ ܕܐܲܬܼܠܹܝܛܘܼܬܵܐ . 690 : ܛܠܝܼܡ ܨܵܘܡ̇ܐ ܒܝܲܕܼ ܫܘܼܒܼܗܵܪܵܐ 691 ܘܲܨܠܘܿܬܼܵܐ ܒܝܲܕܼ ܩܘܼܠܵܣܵܐ . 692 : ܘܒܲܛܝܼܠ ܦܘܼܠܚܵܢ ܙܸܕܩܵܬܼ̈ܐ 693 ܘܠܲܝܬܿ ܦܹܐܪܹ̈ܐ ܕܫܘܼܒܼܩܵܢ ܥܵܘ̣ܠܵܐ . 694 : ܟܪܝܼܗ ܦܲܓܼܪܵܐ ܒܪܸܓܲܬܼ ܒܸܣܪܵܐ 695 ܘܢܲܦܫܵܐ ܒܪܸܚܡܲܬܼ ܬܸܫܒܿܘܿܚܬܵܐ . 696 : ܘܣܲܡܝܵܐ ܥܲܝܢܵܐ ܕܬܲܪܥܝܼܬܼܵܐ 697 ܘܠܵܐ ܡܸܬܼܒܲܩܝܵܐ ܒܲܫܪܵܪܵܐ . 698 : ܡܚܝܼܠܝܼܢ ܪܸܓܼܫܹܐ ܒܲܪ̈ܵܝܹܐ 699 ܘܲܢܣܝܼܣܝܼܢ ܙܵܘܥܹ̈ܐ ܕܲܠܓܼܵܘ . 700 : ܘܒܲܛܝܼܠ ܪܲܗܛܵܐ ܕܲܬܼܪ̈ܲܝܗܘܿܢ 701 ܡ̣ܢ ܡܲܪܕܿܝܼܬܼܵܐ ܕܟܹܐܢܘܼܬܼܵܐ . 702 : ܒܐܸܫܵܬܼܵܐ ܕܥܵܘ̣ܠܵܐ ܩܲܫܝܵܐ 703 ܪܡܹܝܢ ܗܲܕܿܡܹ̈ܐ ܘܚܘܼܫܵܒܹ̈ܐ . 704 : ܘܛܲܒܝܼܥܵܐ ܢܲܦܫܵܐ ܘܦܲܓܼܪܵܐ 705 ܒܝܘܩܪܵܐ ܕܪܸܚܡܲܬܼ ܒܝܼ̈ܫܵܬܼܵܐ . 706 : ܐܘܿ ܒܲܪܢܵܫܵܐ ܡܠܸܐ ܚܲܫܹ̈ܐ 707 ܡܢ̣ܘ ܢܦܲܨܝܟ ܡ̣ܢ ܚܲܫܹ̈ܐ . 708 : ܒܥܝܼ ܘܐܸܬܼܟܲܫܲܦ ܐܸܢ ܡܲܨܝܵܐ 709 ܕܢܹܐܬܼܘܿܢ ܪ̈ܲܚܡܹܐ ܠܐܝܼܵܠܵܟ . 710 : ܐܸܢ ܪ̈ܲܚܡܹܐ ܠܵܐ ܡܲܐܣܹܝܢ ܠܵܟ 711 ܠܲܝܬܿ ܐܵܣܝܘܼܬܼܵܐ ܠܲܬܼܒܼܵܪܵܟ . 712 : ܘܐܸܢ ܠܵܐ ܩܵܝ̇ܡܵܐ ܛܲܝܒܿܘܼܬܼܵܐ 713 ܦܣܝܼܩ ܣܲܒܼܪܵܟ ܡ̣ܢ ܟܹܐܢܘܼܬܼܵܐ . 714 : ܛܵܒܼܵܐ ܕܓܲܒܼ݂ܠܹܗ ܠܲܟܼܝܵܢܲܢ 715 ܘܟܲܢܹܝܗ ܒܨܲܠܡܹܗ ܘܲܕܼܡܘܼܬܹܗ . 716 : ܦܪܘܿܩ ܨܲܠܡܵܟ ܘܲܥܒܼܵܕܼ ܐܝܼܕܲܝ̈ܟ 717 ܘܠܵܐ ܢܸܬܼܚܲܒܲܠ ܬܘܼܩܵܢܵܟ . 718 : ܒܲܫܡܵܐ ܕܨܲܠܡܵܟ ܝܲܩܲܪܵܢ 719 ܣܲܒܼ ܒܐܲܦܲܝ̈ܢ ܡܸܛܠ ܨܲܠܡܵܟ . 720 : ܒܢܲܝܵ̈ܐ ܩܪ̣ܵܝܬܵܢ ܠܵܐ ܢܸܗܘܸܐ 721 ܢܘܼܟܼܪ̈ܵܝܹܐ ܠܒܲܝܬܵܝܘܼܬܼܵܟ . 722 : ܒܨܝܼܪ ܗ̄ܘ̣ ܟܝܵܢܲܢ ܡ̣ܢ ܗܵܕܹܐ 723 ܘܠܵܐ ܫܵܘܹ̇ܐ ܠܲܫܡܵܐ ܕܨܲܠܡܵܟ . 724 : ܒܵܟ ܢܸܫܬܲܡܠܸܐ ܦܘܼܪܩܵܢܲܢ 725 ܐܲܝܟ ܬܘܼܩܵܢܲܢ ܩܲܕܡ̇ܝܵܐ . 726 : ܦܫܝܼܩ ܗ̄ܘ̣ ܠܪܸܡܙܵܡܟ ܩܲܠܝܼܠܵܐ 727 ܚܘܕܵܬܼܵܐ ܐܲܝܟ ܬܘܼܩܵܢܵܐ . 728 : ܘܠܵܐ ܡܸܬܼܥܵܘܲܟ ܨܸܒܼܝܵܢܵܟ 729 ܡܸܛܠ ܒܝܼܫܘܼܬܼ ܚܘܼܒܵܠܲܢ . 730 : ܒܪ̈ܲܚܡܹܐ ܘܚܘܼܒܵܐ ܬܲܩܸܢܬܵܢ 731 ܕܠܵܐ ܒܵܥܘܼܬܼܵܐ ܘܲܦܝܵܣܵܐ . 732 : ܐܵܦ ܗܵܫܵܐ ܒܪ̈ܲܚܡܹܐ ܘܚܘܼܒܵܐ 733 ܚܲܕܸܿܬܼ ܘܐܲܚܵܐ ܘܚܘܼܢ ܘܲܫܒܼܘܿܩ . 734 : ܠܵܐ ܓܹܝܪ ܫܵܘ̇ܝܵܐ ܒܵܥܘܼܬܲܢ 735 ܕܲܬܼܦܝܼܣ ܡܸܛܠ ܫܘܼܒܼܩܵܢܵܐ . 736 : ܪ̈ܲܚܡܹܐ ܘܚܘܼܒܵܐ ܢܸܬܼܢܲܨܚܘܼܢ 737 ܒܚܘܼܕܵܬܲܢ ܐܲܝܟ ܕܲܡܥܵܕܹܝܢ . 738 : ܠܵܐ ܡܸܬܼܒܲܥܝܵܐ ܒܵܥܘܼܬܼܵܐ 739 ܠܝܵܗܘܿܒܼܵܐ ܕܠܵܐ ܡܸܬܼܡܲܣܟܲܢ . 740 : ܐܵܦܠܵܐ ܦܝܵܣܵܐ ܚܵܫܲ݁ܚ ܠܹܗ 741 ܠܗܵܘ̇ ܕܲܩܕܼܵܡ ܟܠ ܝܵ̇ܕܲܥ ܠܹܗ . 742 : ܫܡܝܼܥ ܗ̄ܘ̣ ܠܹܗ ܩܵܠ ܒܵܥܘܼܬܲܢ 743 ܥܲܕܼܠܵܐ ܢܹܐܬܸܐ ܠܲܗܘܵܝܵܐ . 744 : ܘܲܕܼܢܝܼܚ ܗ̄ܘ̣ ܩܕܼܵܡ ܝܼܕܲܥܬܹܗ 745 : ܦܝܵܣܵܐ ܥܲܕܼܠܵܐ ܢܸܬܿܬܲܩܲܢ 746 : ܒܲܢ ܚܵܐ̇ܲܪ ܗ̄ܘ̣ܵܐ ܡܬܼܘܿܡ̇ܐܝܼܬܼ 747 ܘܡܸܬܼܒܲܩܸܐ ܗ̄ܘ̣ܵܐ ܒܟܼܠܥܸܕܵܢ . 748 : ܘܕܼܝܼܠܲܢ ܘܲܕܼܟܼܠ ܓܲܠ̈ܝܵܢ ܗ̣̄ܘܲܝ̈ 749 ܠܟܲܣܝܘܼܬܼܵܐ ܕܐܲܠܵܗܘܼܬܹܗ . pb. 162 750 : ܠܵܘ ܒܵܥܘܼܬܼܵܐ ܡܦܝܼܣܵܐ ܠܹܗ 751 ܠܚܲܝܠܵܐ ܕܗܵܠܹܝܢ ܚܸܟܼܡܵܬܹ̈ܗ . 752 : ܠܲܢ ܗ̄ܘ̣ ܒܵܥܹ̇ܐ ܕܲܢܚܵܘܸܐ 753 ܕܨܸܒܼܝܵܢܵܐ ܗ̄ܘ̣ ܚܵܛܹ̇ܐ ܘܬܼܵܐܹ̇ܒܼ . 754 : ܒܝܲܕܼ ܒܵܥܘܼܬܼܵܐ ܡܲܠܸܦ ܠܲܢ 755 ܕܠܵܐ ܗ̄ܘ̣ܵܐ ܩܛܝܪܵܐ ܡܲܚܛܸܐ ܠܲܢ . 756 : ܕܐܲܝܟ ܕܲܦܪ݂ܵܫܢܲܢ ܕܢܲܨܠܸܐ 757 ܦܫܝܼܩ ܗ̄ܘ̣ ܠܲܢ ܕܐܵܦܠܵܐ ܢܸܚܛܸܐ . 758 : ܗܵܘ̇ ܝܲܨܪܵܐ ܕܐܲܪܫܲܥ ܘܲܚ̣ܛܵܐ 759 ܗܘ̤ܝܘܼ ܕܲܦܪ݂ܵܫ ܘܐܸܙܕܲܕܲܩ . 760 : ܘܕܼܝܼܠܹܗ ܗ̄ܝܼ ܚܲܝܵܒܼܘܼܬܼܵܐ 761 ܘܙܵܟܼܘܼܬܼܵܐ ܕܲܬܼܘܵܬܼ ܢܲܦܫܵܐ . 762 : ܗܵܐ ܝܘܼܠܦܵܢܵܐ ܕܡܲܣܪܵܚ ܠܲܢ 763 ܒܵܪܘܿܝܵܐ ܒܝܲܕܼ ܒܵܥܘܼܬܼܵܐ . 764 : ܕܠܵܐ ܢܸܬܼܥܲܕܲܠ ܨܸܒܼܝܵܢܲܢ 765 ܒܬܼܘܼܩܵܢܲܢ ܐܲܝܟ ܕܲܒܼܒܼܝܼܫܵܐ . 766 : ܘܟܲܕܼ ܛܵܒܼ ܝܵ̇ܕܲܥ ܠܲܟܼܝܵܢܲܢ 767 ܕܕܝܼܠܹܗ ܐܸܢܹܝܢ ܬܲܪ̈ܬܲܝܗܹܝܢ . 768 : ܠܵܐ ܡܲܗܡܸܐ ܡ̣ܢ ܬܘܼܪܵܨܲܝܢ 769 ܡܸܛܠ ܚܘܼܒܹܿܗ ܕܲܠܘܵܬܲܢ . 770 : ܠܝܲܨܪܲܢ ܝܲܗ̣̄ܒܵܗ̇ ܠܙܵܟܼܘܼܬܼܵܐ 771 ܡܸܛܠ ܨܸܒܼܝܵܢ ܚܹܐܪܘܼܬܲܢ . 772 : ܘܟܲܕܼ ܗܘ̤ ܝܲܨܪܲܢ ܒܲܪ ܚܹܐܪܹ̈ܐ ܗ̄ܘ̣ 773 ܘܡܲܠܸܦ ܠܲܢ ܕܐܲܝܟܲܢ ܢܸܙܟܸܿܐ . 774 : ܐܲܢ̄ܬܿ ܡܵܪܝ ܐܲܫܪܝܼܬܿ ܒܲܟܼܝܵܢܲܢ 775 ܝܼܕܲܥܬܼܵܐ ܕܗܵܠܹܝܢ ܢܸܪܢܹܐ . 776 : ܐܲܢ̄ܬܿ ܐܲܠܸܦܬܵܢ ܕܐܲܝܟܲܢܵܐ 777 ܡܫܲܠܲܛ ܝܲܨܪܲܢ ܥܲܠ ܢܲܦܫܲܢ . 778 : ܘܐܵܘܕܲܥܬܵܢ ܐܲܝܟ ܝܵܕܲܘܿܥܵܐ 779 ܘܚܲܟܸܿܡܬܵܢ ܐܲܝܟ ܒܲܣܝܼܡܵܐ . 780 : ܩܲܒܸܿܠ ܡ̇ܕܹܝܢ ܒܵܥܘܼܬܲܢ 781 ܕܲܪܫܝܼܡ ܒܵܗ̇ ܨܠܸܡ ܚܸܟܼ̈ܡܵܬܼܵܟ . 782 : ܠܵܟ ܝܵܗ̇ܒܿܝܼܢܲܢ ܡ̣ܢ ܕܝܼܠܵܟ 783 ܩܲܒܸܿܠ ܒܐܝܼܕܲܢ ܡ̇ܘܗܲܒܼܬܼܟ . 784 : ܣܲܒܼ ܕܝܼܠܵܟ ܘܗܲܒܼ ܠܲܢ ܕܝܼܠܵܟ 785 ܕܠܵܟ ܦܐܹܐ ܠܡܸܬܲܠ ܡ̣ܢ ܕܝܼܠܵܟ . 786 : ܒܥܘܼܬܼܵܐ ܕܟܲܣܝܘܼܬܼ ܪܲܒܿܘܼܬܼܵܟ 787 ܚܵܪܲܬ̤ ܡܸܠܲܬܼ ܚܲܠܵܫܘܼܬܼܝ . 788 : ܘܐܸܬܼܪܲܓܼܪܓܲܬ̤ ܕܲܟܼܒܲܪ ܬܸܫܘܸܐ 789 ܠܢܸܬܼܪܵܐ ܙܥܘܿܪܵܐ ܕܡ̇ܘܗܲܒܼܬܼܵܟ . 790 : ܒܲܫܦܝܼܥܘܼܬܼ ܚܘܼܒܵܟ ܐܲܩܸܬܼ 791 ܚܝܪܵܐ ܕܪܸܥܝܵܢܝ ܡܸܣܟܹܿܢܵܐ . 792 : ܘܲܪܢܹ̇ܝܬܼ ܕܐܸܒܼܥܸܐ ܐܸܢ ܡܲܨܝܵܐ 793 ܠܡܸܣܲܒܼ ܡܲܓܵܢ ܫܘܼܒܼܩܵܢܵܐ . 794 : ܥܲܠ ܢܘܼܟܼܠܵܢܵܐ ܕܲܚܢܵܢܵܟ 795 ܚܸܙܩܲܬܼ ܒܲܠܘܝܼܬܼ ܝܘܼܠܦܵܢܵܐ . 796 : ܚܵܘܵܢܝ ܐܘܼܪܚܵܐ ܕܐܹܙܲܠ ܒܵܗ̇ 797 ܠܐܵܘܵܢܹ̈ܐ ܕܲܓܼܡܝܼܪܘܼܬܼܵܐ . 798 : ܦܫܘܿܛ ܠܹܗ ܐܝܼܕܼܵܐ ܠܛܲܒܿܝܼܥܵܐ 799 ܕܨܵܒܹ̇ܐ ܕܢܼܣܲܩ ܡ̣ܢ ܥܵܘ̣ܠܹܗ . 800 : ܒܚܹܝܠ ܥܘܼܕܼܪܵܢܵܟ ܢܸܬܼܚܲܝܲܠ 801 ܫܲܒܼܪܵܐ ܕܫܲܪܝܼ ܕܲܢܠܲܓܼܠܸܓܼ . 802 : ܪܸܓܲܬܼ ܚܘܼܒܵܐ ܡܥܝܼܪܵܐ ܠܝܼ 803 ܐܲܝܟ ܕܲܠܕܲܡܟܵܐ ܡ̣ܢ ܫܸܢܬܼܵܐ . 804 : ܒܨܲܦܪܵܐ ܕܪܸܡܙܵܟ ܬܸܬܼܪܕܸܦ 805 ܫܸܢܬܼܵܐ ܕܥܵܘ̣ܠܵܐ ܡ̣ܢ ܪܸܥܝܵܢܝ . 806 : ܠܘܼܩܒܲܠ ܢܘܼܗܪܵܐ ܕܝܼܕܲܥܬܼܵܟ 807 ܣܵܘ̇ܚܝܼܢ ܙܵܘܥܹ̈ܐ ܕܚܘܼܫܵܒܲܝ̈ . 808 : ܓܠܝܼ ܬܲܚܦܝܼܬܼܵܐ ܕܥܲܡܛܵܢܵܐ 809 ܕܲܦܪܝܼܣܵܐ ܠܥܸܠ ܡ̣ܢ ܬܲܪܥܝܼܬܼܝ . 810 : ܢܵܡܘܿܣܵܐ ܪܘܼܚܵܢܵܝܵܐ 811 ܬܪܲܨ ܠܝܼ ܢܝܼܫܵܐ ܕܙܵܟܼܘܼܬܼܵܐ . pb. 163 812 : ܢܸܚܢܘܿܢ ܙܵܘܥܝ̈ ܥܲܡ ܡܸܠܲܝ̈ 813 ܠܘܵܬܼ ܩܘܼܫܬܵܐ ܢܝܼܫܵܐ ܕܚܲܝܹ̈ܐ . 814 : ܒܢܸܒܼܥܵܐ ܕܡܸܠܲܬܼ ܝܘܼܠܦܵܢܵܐ 815 ܒܥܹ̇ܝܬܼ ܕܐܲܦܝܼܓܼ ܨܲܗܹܝܗ ܕܪܸܥܝܵܢܝ . 816 : ܒܫܸܩܝܵܐ ܕܪܘܼܚܵܐ ܬܸܬܼܪܲܓܸܐ 817 : ܝܲܒܿܝܼܫܘܼܬܼܵܐ ܕܚܘܿܫܵܒܲܝ̈ 818 : ܒܟܸܣܦܵܐ ܕܡܸܠܬܼܵܟ ܨܵܒܹ̇ܐ ܐ̄ܢܵܐ 819 ܕܐܸܬܿܬܿܓܲܪ ܐܸܢ ܡܸܫܟܲܚܢܵܐ . 820 : ܒܫܵܥܹ̈ܐ ܚܕܲܥܣܲܪ ܡ̇ܘܓܲܪ ܐ̄ܢܵܐ 821 ܒܬܸܢܘܲܝ ܕܐܸܣܲܒܼ ܕܹܝܵܢܵܪܵܐ . 822 : ܕܠܵܐ ܛܸܥ̇ܢܹܬܼ ܝܘܼܩܪܹܗ ܕܝܵܘܡ̇ܐ 823 ܢܢܝܼܚܲܢܝ ܦܢܵܝܵܐ ܕܲܚܢܵܢܵܟ . 824 : ܕܲܒܼܣܘܼܥܪ݁ܵܢܹܐ ܠܵܐ ܚܸܫܹ̇ܬܼ 825 ܐܸܫܘܸܐ ܠܐܲܓܼܪܵܐ ܒܝܲܕܼ ܡܸܠܹ̈ܐ . 826 : ܒܗܸܪܓܵܐ ܕܡܸܠܹ̈ܐ ܨܵܒܹ̇ܐ ܐ̄ܢܵܐ 827 ܕܐܸܩܪܸܐ ܦܵܥܵܠܹ̈ܐ ܠܦܘܼܠܚܵܢܵܟ . 828 : ܫܡܲܥ ܡܸܠܲܝ̈ ܐܵܦܸܢ ܫܝܼ̈ܛܵܐ 829 ܕܐܸܗܘܸܐ ܒܟܲܪܡ̇ܟ ܦܲܠܵܚܵܐ . 830 : ܠܲܙܡܝܼܢܹ̈ܐ ܒܥܹ̇ܝܬܼ ܕܐܹܟܲܢܸܫ 831 ܠܲܚܠܘܿܠܵܐ ܪܘܼܚܵܢܵܝܵܐ . 832 : ܢܟܲܣܘܿܢ ܪ̈ܲܚܡܹܐ ܠܗ݂ܲܕܵܡܲܝ̈ 833 ܕܲܫܠܝܼܚܝܼܢ ܡ̣ܢ ܢܟܼܦܘܼܬܼܵܐ . 834 : ܢܸܦܘܿܩ ܚܘܼܒܵܟ ܥܲܡ ܡܸܠܲܝ̈ 835 ܒܵܬܲܪ ܥܸܪ݁ܒܹܿܐ ܐܲܒܿܝܼܕܹ̈ܐ . 836 : ܘܢܸܬܼܟܲܢܫܘܼܢ ܡ̣ܢ ܟܠ ܦܸܢ̈ܝܵܢ 837 ܠܲܛܝܵܪܵܐ ܦܲܐܝܵܐ ܕܪ̈ܲܚܡܲܝܟ . 838 : ܣܥܘܿܪ ܒܐܝܼܕܲܝ̈ ܐܲܝܟ ܕܲܡܥܵܕܲܬܿ 839 ܠܡܸܣܥܲܪ ܒܐܝܼܕܼܵܐ ܕܚܲܛܵܝܹ̈ܐ . 840 : ܘܐܸܢܗܘܸܐ ܥܸܠܲܬܼ ܝܘܼܬܼܪܵܢܵܐ 841 ܠܲܩܢܘܿܡܝ ܘܲܠܫܲܦܠܹ̈ܐ ܕܐܲܟܼܘܵܬܼܝ . 842 : ܚܲܓܼܠܵܐ ܩܵܪܹ̇ܐ ܠܘܵܬܼ ܡ̇ܘܬܵܐ 843 ܘܨܵܐܹ̇ܕܼ ܚܲܒܼܪ̈ܵܘܗܝ ܠܐܲܒܼܕܵܢܵܐ . 844 : ܒܲܩܪܵܝܬܵܐ ܕܡܸܠܲܝ̈ ܢܸܚܘܿܢ 845 ܡܝܼ̈ܬܹܐ ܕܡܝܼܬܼܘ ܒܲܚܛܵܗܲܝ̈ܗܘܿܢ . 846 : ܠܩܵܠ ܦܸܬܼܓܼܵܡܲܝ̈ ܢܸܬܿܬܿܥܝܼܪܘܼܢ 847 ܕܲܡ̈ܟܹܿܐ ܕܲܛܲܒܲܥܘ̣ ܒܲܚܛܝܼܬܼܵܐ . 848 : ܘܢܸܦܨܘܼܢ ܝܘܼܩܪܵܐ ܕܚܵܘܒܲܝ̈ܗܘܿܢ 849 ܒܫܸܡܥܵܐ ܨܲܦܪܵܐ ܬܪܲܝܵܢܵܐ . 850 : ܢܦܝܼܣܵܟ ܚܠܵܦܲܝ ܨܸܒܼܝܵܢܵܟ 851 ܕܠܵܐ ܣܵܦܹ̇̄ܩ ܐ̄ܢܵܐ ܠܲܦܝܵܣܵܟ . 852 : ܢܫܲܝܢܵܟ ܚܘܼܒܵܟ ܥܲܡ ܚܵܘܒܲܝ̈ 853 ܕܐܸܫܡܲܥ ܩܵܠܵܐ ܕܬܲܪܥܘܼܬܼܵܐ . 854 : ܢܹܐܬܼܐ ܠܲܢ ܛܲܠܵܐ ܕܪ̈ܲܚܡܲܟ 855 ܘܲܪ̈ܣܝܼܣܹܐ ܕܙܲܕܿܝܼܩܘܼܬܼܵܐ . 856 : ܘܢܲܦܪܲܥ ܢܘܼܪܒܵܐ ܕܲܬܘܵܬܼܵܐ 857 ܒܓܼܵܘ ܥܸܩܵܪܹ̈ܐ ܕܪܸܥܝܵܢܲܢ . 858 : ܢܵܘܥܹܐ ܙܲܪܥܵܐ ܪܘܼܚܵܢܵܐ 859 ܒܢܲܦܫܲܢ ܐܲܪܥܵܐ ܒܲܝܵܪܬܵܐ . 860 : ܘܢܸܛܥܲܢ ܦܹܐܪܹ̈ܐ ܕܚܲܕܼ̈ܘܵܬܼܵܐ 861 ܠܸܒܲܢ ܝܵܗܹ̇ܒܼ ܚܲܪ̈ܘܼܒܹܐ . 862 : ܢܸܬܼܪܲܓܸܿܐ ܒܩܵܠ ܦܘܼܩܕܵܢܲܝ̈ܟ 863 ܫܸܡܥܵܐ ܥܲܛܠܵܐ ܕܬܲܪܥܝܼܬܲܢ . 864 : ܘܬܸܗܘܸܐ ܐܘܼܪܚܵܐ ܡܲܫܡܲܥܬܲܢ 865 ܠܩܵܠܵܐ ܕܡܲܥܸܠ ܒܘܼܝܵܢܵܐ . pb. 164 866 : ܒܲܚܝܵܪܵܐ ܕܙܲܠܝܼܠܘܼܬܼܵܐ 867 ܚ̣ܫܸܟ ܠܲܡܦܹܝܕܼܵܐ ܕܪܸܥܝܵܢܲܢ . 868 : ܢܸܗܘܸܐ ܫܪܵܪܵܟ ܡܲܚܙܝܼܬܼܵܐ 869 ܘܢܸܡܪܘܿܩ ܒܵܗ̇ ܣܲܢܝܘܼܬܼ ܢܲܦܫܲܢ . 870 : ܦܘܼܡ̇ܐ ܕܲܗܘ̤ܵܐ ܡܲܥܒܲܪܬܵܐ 871 ܘܓܲܫܪܵܐ ܠܩܵܠܹ̈ܐ ܙܲܠܝܼܠܹ̈ܐ . 872 : ܢܸܙܡܲܪ ܒܹܗ ܩܵܠ ܨܸܒܼܝܵܢܵܟ 873 ܬܵܘܕܿܝܼܬܼܵܐ ܕܠܵܐ ܦܘܼܠܵܓܼܵܐ . 874 : ܢܸܬܼܩܲܕܲܫ ܗܲܝܟܲܠ ܦܲܓܼܪܲܢ 875 ܘܢܸܬܿܕܲܟܿܘܿܢ ܙܲܘܥܹ̈ܐ ܕܢܲܦܫܲܢ . 876 : ܘܢܸܥܡܲܪ ܒܲܢ ܣܲܒܼܪܵܐ ܘܚܘܼܒܵܐ 877 ܒܫܲܠܡܘܼܬܼܵܐ ܕܗܲܝܡܵܢܘܼܬܼܵܐ . 878 : ܢܹܐܡܲܪ ܕܝܼܢܵܐ ܒܲܪܢܵܫܲܢ 879 ܦܲܓܼܪܵܐ ܘܢܲܦܫܵܐ ܚܲܕܼ ܥܲܡ ܚܲܕܼ . 880 : ܘܒܲܓܼܙܵܪ ܕܝܼܢܵܐ ܕܟܹܐܢܘܼܬܼܵܐ 881 ܢܸܬܼܚܲܝܲܒܼ ܝܲܨܪܵܐ ܕܡܲܥܘܸܠ . 882 : ܢܙܲܕܸܿܩ ܠܵܗ̇ ܠܦܵܪܘܿܫܘܼܬܲܢ 883 ܙܵܟܼܘܼܬܼܵܐ ܐܸܢ ܡܸܬܼܢܨܚܐ . 884 : ܘܢܸܬܼܩܲܛܪܲܓܼ ܐܲܝܟ ܚܲܝܵܒܼܵܐ 885 ܚܘܼܬܼܚܵܬܼܵܐ ܪܦܸܐ ܒܐܵܓܼܘܿܢܵܐ . 886 : ܢܹܐܬܸܐ ܠܲܢ ܩܵܠ ܠܘܼܒܵܒܼܵܐ 887 ܕܲܡܚܲܝܸܠ ܡܲܫܪܝܼܬܼ ܦܲܓܼܪܲܢ . 888 : ܘܢܸܩܢܘܿܢ ܚܲܝܠܵܐ ܗܲܕܵܡܲܝ̈ܢ 889 ܒܬܲܟܬܿܘܼܫܵܐ ܕܠܘܼܩܒܲܠ ܚܲܫܹ̈ܐ . 890 : ܕܲܡܚܝܼܠ ܙܲܝܢܵܐ ܕܪܸܥܝܵܢܲܢ 891 ܩܕܼܵܡ ܚܘܼܬܼܚܵܬܹ̈̄ܐ ܕܲܒܼܟܲܛܝܵܢܲܢ . 892 : ܒܗܲܝܡܵܢܘܼܬܼܵܐ ܡܸܙܕܲܝܲܢ 893 ܣܲܟܿܪܵܐ ܡܩܲܒܿܠܲܬܼ ܥܲܣ̈ܩܵܬܼܵܐ . 894 : ܒܚܹܝܠ ܥܘܼܕܼܪܵܢܵܟ ܢܸܬܼܚܲܝܲܒܼ 895 ܛܪܘܼܢܵܐ ܝܲܨܪܵܐ ܣܵܪܘܿܚܵܐ . 896 : ܕܡܸܬܼܟܲܬܲܫ ܠܘܼܩܒܲܠ ܢܲܦܫܲܢ 897 ܒܙܲܝܢܵܐ ܕܚܹܐܪܘܼܬܼ ܨܸܒܼܝܵܢܲܢ . 898 : ܢܲܦܢܹܝܢ ܡ̇ܪܝ ܠܲܛܝܪܵ ܚܲܝܹ̈ܐ 899 ܚܢܵܢܵܟ ܒܵܥܹ̇ܐ ܠܐܲܒܿܝܼܪܹ̈ܐ . 900 : ܘܲܢܚܘܼܪܘܼܢ ܒܵܗܿ ܒܬܲܩܢܘܼܬܲܢ 901 ܥܝܼܪܹ̈ܐ ܡܫܲܡܫܲܝ̈ ܨܸܒܼܝܵܢܵܟ . 902 : ܢܸܩܪܹܝܢ ܩܵܠܵܟ ܒܲܣܝܼܡܵܐ 903 ܕܬܼܘܼܒܼܘܼܢ ܒܢܲܝ̈ܐ ܬܲܝܵܒܹ̈ܐ . 904 : ܘܫܠܲܚ ܘܥܵܘ̣ܠܵܐ ܕܐܲܣܢܝܼܟܿܘܿܢ 905 ܘܲܠܒܲܫܘ ܢܲܚܬܵܐ ܕܟܹܐܢܘܼܬܼܵܐ . 906 : ܥܵܘ̣ܠܲܢ ܐܲܫܠܲܚ ܢܲܟܼܦܘܼܬܲܢ 907 ܘܐܲܙܥܲܪ ܠܲܫܡܵܐ ܕܐܝܼܩܵܪܲܢ . 908 : ܒܢܲܚܬܵܐ ܕܪ̈ܲܚܡܲܝܟ ܢܸܬܼܟܲܣܸܐ 909 ܘܢܹܐܪܲܒܼ ܒܲܫܡܵܟ ܡܘܼܟܵܟܲܢ . 910 : ܚܛܝܼܬܼܵܐ ܩ̣ܛܲܠܬܹܗ ܠܲܟܼܝܵܢܲܢ 911 ܘܟܲܣܝܲܬ̤ ܒܐܲܦܲܝ̈ ܚܹܐܪܘܬܲܢ . 912 : ܒܪܸܡܙܵܐ ܚܲܝܠܵܟ ܢܸܬܼܢܲܚܲܡ 913 ܡ̣ܢ ܥܵܘ̣ܠܵܐ ܩܲܒܼܪܵܐ ܕܲܬܼܪܹܝܢ . 914 : ܒܲܚܛܵܗܲܝ̈ܢ ܐܸܙܕܲܒܲܢܢܲܢ 915 ܠܲܒܼܕܿܘܼܬܼܵܐ ܕܡܵܝܘܿܬܼܘܼܬܼܵܐ . 916 : ܒܟܸܣܦܵܐ ܕܚܘܼܒܵܟ ܢܸܬܼܚܲܪܲܪ 917 ܡ̣ܢ ܫܘܼܥܒܵܕܼܵܐ ܕܲܚܛܝܼܬܼܵܐ . 918 : ܣܲܢ̈ܝܵܬܲܢ ܐܲܣܢܝܼ ܫܘܼܦܪܵܐ 919 ܕܦܲܐܝܘܼܬܼܵܐ ܕܪܵܘܡ̇ܐ ܘܥܘܼܡܩܵܐ . 920 : ܘܲܒܼܒܼܝ̈ܫܵܬܲܢ ܐܸܬܼܝܲܒܲܫܘ 921 ܫܡܲܝܵܐ ܘܐܲܪܥܵܐ ܡ̣ܢ ܦܹܐܪܹ̈ܐ . 922 : ܒܩܲܫܝܘܼܬܼ ܥܵܘ̣ܠܲܢ ܐܸܫܬܲܚܠܲܦܘ 923 ܐܸܣܛܘܼܟܼܣܹ̈ܐ ܠܚܲܒܿܝܼܫܘܼܬܼܵܐ . 924 : ܕܝܼܒܸܫ̣ ܦܘܼܡܲܢ ܡ̣ܢ ܫܘܼܒܼܚܵܐ 925 ܝܼܒܸܫ̣ ܙܲܪܥܵܐ ܥܲܡ ܦܹܐܪܹ̈ܐ . 926 : ܕܲܗܘ̤ܵܐ ܥܲܩܪܵܐ ܪܸܥܝܵܢܲܢ 927 ܡ̣ܢ ܦܹܐܪܹ̈ܐ ܕܙܲܕܲܝܩܘܼܬܼܵܐ . 928 : ܟܵܡܲܬ̤ ܐܲܪܥܵܐ ܥܲܠ ܦܹܐܪܹ̈ܐ 929 ܘܠܵܐ ܝܵܠ̇ܕܵܐ ܠܲܢ ܬܘܼܪܣܵܝܵܐ . 930 : ܕܚܲܠܸܦܢ ܩܘܼܫܬܵܐ ܒܙܹܐܦܵܐ 931 ܘܠܵܐ ܡܩܵܘܹܝܢܲܢ ܒܲܫܪܵܪܵܐ . 932 : ܠܒܲܪ ܡ̣ܢ ܛܲܟܸܣܵܐ ܗܵܐ ܪܵܕܹܝܢ 933 ܫܘܼܚܠܵܦܹ̈ܐ ܕܩܲܝܛܵܐ ܘܣܲܬܼܘܵܐ . pb. 165 934 : ܟܡܝܼܪ ܣܲܬܼܘܵܐ ܠܒܲܪ ܡ̣ܢ ܛܲܟܼܣܵܐ 935 ܘܩܲܝܛܵܐ ܠܒܲܪ ܡ̣ܢ ܘܵܠܝܼܬܼܵܐ . 936 : ܟܲܕܼ ܪܵܕܹܝܢ ܠܵܗ̇ ܠܒܼܝܼܫܘܼܬܲܢ 937 ܒܥܲܪܝܵܐ ܘܚܘܼܡ̇ܐ ܕܠܵܐ ܛܲܟܼܣܵܐ . 938 : ܟܲܦܢܵܐ ܘܨܲܗܝܵܐ ܡܢܲܓܸܿܕܼ ܠܵܗ̇ 939 ܠܡܲܪܵܚܘܼܬܹܗ ܕܪܸܥܝܵܢܲܢ . 940 : ܘܠܵܐ ܪܓܼܝܼܫ ܠܸܒܲܢ ܛܲܒܿܝܼܥܵܐ 941 ܒܢܸܓܼܕܵܐ ܕܒܼܵܠܲܥ ܪܸܥܝܵܢܢ . 942 : ܐܲܣܝܼܪ ܦܲܓܼܪܲܢ ܒܟܼܠܥܸܕܵܢ 943 ܒܫܸܫܠܬܼܵܐ ܕܚܲܫܹ̈ܐ ܘܟܹܐܒܹ̈ܐ . 944 : ܘܲܪܗܝܼܒܼܵܐܝܼܬܼ ܕܵܒܼܪ ܠܲܢ 945 ܡ̇ܘܬܵܐ ܝܲܥܢܵܐ ܠܒܹܝܬܼ ܡܝܼ̈ܬܹܐ . 946 : ܙܩܝܼܦ ܫܲܒܼܛܵܐ ܕܪܹܫܵܢܘܼܬܼܵܐ 947 ܘܲܡܩܲܦܲܚܠܲܢ ܒܲܬܼܥܵܫܵܐ . 948 : ܟܲܕܼ ܬܵܒܲܥ̇ ܠܲܢ ܝܲܥܢܵܐܝܼܬܼ 949 ܟܣܸܦ ܪܹܫܵܐ ܘܫܸܩܠܹ̈ܐ ܚܲܕܼ̈ܬܹܐ . 950 : ܡܲܠ̈ܟܹܿܐ ܦܵܩ̇ܕܲܝܢ ܚܲܕܼܬܼܵܐܝܼܬܼ 951 ܘܪܹ̈ܫܵܢܹܐ ܕܠܵܐ ܚܵܘܣܵܢܵܐ . 952 : ܘܥܲܡ ܟܘܼܢܵܫܵܐ ܕܡ̇ܡܘܿܢܵܐ 953 ܣܵܓܹ̇ܐ ܥܵܘ̣ܠܵܐ ܘܡܸܬܼܥܲܫܲܢ . 954 : ܘܐܸܠܘܼܠܵܐ ܫܦܝܼܥܘܼܬܼ ܚܘܼܒܵܟ 955 ܘܥܘܼܬܼܪܵܐ ܕܪ̈ܲܚܡܲܝܟ ܣܲܓܵܝܼܐܹܐ . 956 : ܡܫܝܼܓܼ ܗ̄ܘ̣ܵܐ ܥܵܠܡܵܐ ܡ̣ܢ ܟܲܕܿܘܼ 957 ܒܡܵܡܘܿܠܵܐ ܕܩܲܫܝܘܼܬܼ ܥܵܘ̣ܠܲܢ . 958 : ܚܘܼܒܵܟ ܙܵܟܹ̇ܐ ܒܟܼܠܥܸܕܵܢ 959 ܠܣܲܓܿܝܐܘܼܬܼܵܐ ܕܒܼܝܼ̈ܫܵܬܲܢ . 960 : ܘܡܸܬܼܟܲܣܝܵܐ ܙܲܠܝܼܠܘܼܬܲܢ 961 ܒܢܲܚܬܵܐ ܦܲܐܝܵܐ ܕܥܘܼܕܼܪܵܢܵܟ . 962 : ܠܵܟ ܡܵܪܝ ܦܲܐܝܵܐ ܕܲܬܼܣܲܝܒܲܪ 963 ܥܲܣܩܘܼܬܼܵܐ ܕܒܼܝܼܫܘܼܬܼ ܝܲܨܪܲܢ . 964 : ܕܠܵܐ ܡܸܬܿܬܿܟܼܝܼܠ ܓܲܙܵܐ ܕܪ̈ܲܚܡܲܝܟ 965 : ܘܠܵܐ ܡܸܬܼܡܲܫܚܵܐ ܛܲܝܒܿܘܼܬܵܟ 966 : ܒܹܝܬܼ ܓܵܘܣܲܢ ܐܲܢ̄ܬܿ ܥܲܫܝܼܢܵܐ 967 ܘܲܡܥܲܕܿܪܵܢܵܐ ܕܲܟܼܝܵܢܲܢ . 968 : ܘܠܲܝܬܿ ܙܲܒܼܢܵܐ ܕܚܵܝܼܒܼ ܒܹܗ ܓܸܢܣܲܢ 969 ܕܠܵܘ ܥܘܼܕܪܵܢܵܟ ܙܲܟܿܝ ܠܲܢ . 970 : ܒܟܼܠܕܵܪ̈ܝܼܢ ܥܲܡ ܪ̈ܲܗܛܲܝܗܘܿܢ 971 ܪܵܕܹܐ ܚܢܵܢܵܟ ܒܲܣܝܼܡܵܐ . 972 : ܘܡܸܬܼܪܲܒܸܿܐ ܠܦܘܼܬܼ ܡܘܼܫܚܵܬܼ̈ܐ 973 ܕܲܥܠܲܝܡܘܼܬܼܵܐ ܘܣܲܝܒܿܘܼܬܼܵܐ . 974 : ܥܲܡܲܢ ܚܵܙ̇ܩܵܐ ܛܲܝܒܿܘܬܵܟ 975 ܘܠܵܐ ܦܵܝ̇ܫܵܐ ܡ̣ܢ ܟܲܪ ܕܐܝܼܬܿܝܼܢ . 976 : ܟܲܕܼ ܪܵܕܼܦܵܐ ܒܵܬܲܪ ܥܵܘ̣ܠܲܢ 977 ܕܠܵܐ ܢܸܦܢܸܐ ܘܢܸܥܡܲܪ ܥܲܡܲܢ . 978 : ܡܲܢ̣ܘܼ ܐܝܼܬܼ ܠܲܢ ܐܲܟܼܘܵܬܼܵܟ 979 ܚܲܢܵܢܵܐ ܪܵܚܹ̇ܡ ܓܸܢܣܲܢ . 980 : ܡܲܢ̣ܘܼ ܕܛܵܥܹ̇ܢ ܥܲܣ̈ܩܵܬܲܢ 981 ܒܲܕܼܡܘܼܬܼ ܚܘܼܒܵܟ ܒܲܣܝܼܡܵܐ . 982 : ܡ̣ܢ ܡܲܢ ܡܸܫܟܲܚ ܡܸܬܼܡܲܠܸܐ 983 ܣܘܼܢܩܵܢܲܢ ܐܲܝܟ ܒܹܝܬܼ ܓܲܙܵܟ . 984 : ܕܟܲܕܼ ܠܵܐ ܦܪܲܥ̣ܢܲܢ ܩܲܕܼܡ̇ܝܵܐ 985 ܫܦܝܼܥܵܐ ܒܪ̈ܲܚܡܹܐ ܡ̇ܘܗܲܒܼܬܼܵܟ . 986 : ܒܢܝܼܫܵܐ ܕܚܘܼܒܵܟ ܕܠܘܵܬܲܢ 987 ܚܵܝ̇ܪܵܐ ܡܸܠܬܼܵܐ ܕܒܼܵܥܘܼܬܲܢ . 988 : ܕܲܟܼܡܵܐ ܪܓܼܝܼܓܼ ܐܲܢ̄ܬܿ ܕܲܬܼܩܲܒܸܿܠ 989 ܦܝܵܣܵܐ ܕܚܠܵܦ ܚܲܛܝܹ̈ܐ . 990 ܕܲܡܟ̇ܝܢ ܘܲܫܠܹܝܢ ܒܲܥܵܝܹ̈ܐ : pb. 166 991 ܡ̣ܢ ܣܘܼܢܩܵܢܵܐ ܕܚܲܝܲܝ̈ܗܘܿܢ . 992 : ܘܩܵܥܹܐ ܚܢܵܢܵܟ ܐܲܝܟ ܪܲܥܡܐ 993 ܕܩܘܼܡܘ ܫܲܦܠܹ̈ܐ ܘܲܥܬܿܪܘ ܡܲܓܼܵܢ . 994 : ܠܵܘ ܨܸܒܼܝܵܢܲܢ ܚܵܛܹ̇ܦ ܠܲܢ 995 ܠܡܲܚܨܵܦܘܼ ܥܲܠ ܫܘܼܒܼܩܵܢܵܐ . 996 : ܐܲܢ̄ܬܿ ܓܲܪܸܓܼܬܵܢ ܕܲܢܩܲܪܸܒܼ 997 ܐܵܦܸܢ ܡܸܠܹ̈ܐ ܚܠܵܦ ܥܲܡܠܹ̈ܐ . 998 : ܢܸܬܼܡܲܠ̈ܠܵܢ ܐܲܝܟ ܨܸܒܼܝܵܢܵܟ 999 ܡܸܠܲܝ̈ ܦܘܼܡܲܢ ܕܲܠܘܵܬܼܵܟ . 1000 : ܘܕܲܫܠܝܼ̈ܚܵܢ ܡ̣ܢ ܣܘܼܥܪ̈ܵܢܹܐ 1001 ܐܲܠܒܸܿܫ ܐܸܢܹܝܢ ܥܘܼܕܪܵܢܵܟ . 1002 : ܡܲܢ̣ܘܼ ܡܸܫܟܲܚ ܡܸܣܬܲܟܲܠ 1003 ܒܫܲܪ̈ܥܵܬܵܐ ܕܡ̇ܝܘܿܬܼܘܼܬܼܵܐ . 1004 : ܘܡܲܢ̣ܘܼ ܕܲܡܨܸܐ ܕܢܸܙܕܲܕܲܩ 1005 ܡ̣ܢ ܛܲܫ̈ܝܵܬܼܵܐ ܕܠܵܐ ܓܲܠ̈ܝܵܢ . 1006 : ܐܲܢ̄ܬܿ ܐܲܫܪܵܐ ܒܲܢ ܒܘܼܝܵܢܵܐ 1007 ܕܢܸܬܼܚܲܟܲܡ ܒܲܣܬܼܝܼܪ̈ܵܬܲܢ . 1008 : ܐܲܢ̄ܬܿ ܐܲܠܸܦܲܝܢ ܕܐܲܝܟܲܢܵܐ 1009 ܢܡܲܕܸܿܟ ܣܲܡܵܐ ܠܟܼܘܼܪܗܵܢܲܢ . 1010 : ܣܲܝܲܥܹܝܗ̇ ܠܲܡܚܝܼܠܘܼܬܲܢ 1011 ܕܠܲܝܬܹܿܝܗ̇ ܒܸܠܥܵܕܼ ܥܘܼܕܪܵܢܵܟ . 1012 : ܠܵܐ ܬܲܗܡܸܐ ܡ̣ܢ ܥܘܼܕܼܪܵܢܲܢ 1013 ܕܲܠܡܵܐ ܢܹܐܒܲܕܼ ܘܲܠܥܵܠܲܡ . 1014 : ܒܩܲܝ̣ܢܵܗ̇ ܠܢܲܦܫܲܢ ܒܐܵܓܼܘܿܢܹ̈ܐ 1015 ܕܥܲܡܠܹ̈ܐ ܕܲܚܠܵܦ ܟܹܐܢܘܼܬܼܵܐ . 1016 : ܘܲܒܼܟܼܠ ܕܵܪܵܐ ܕܐܸܚܲܕܼܢܲܢ 1017 ܒܫܘܼ̈ܡܵܬܼܵܐ ܒܠܲܥ̣ܘ ܗܲܕܵܡܲܝ̈ܢ . 1018 : ܘܐܸܢܗܘ̤ ܕܐܝܼܬܼ ܗ̄ܘ̣ ܒܲܟܼܝܵܢܲܢ 1019 ܗܲܕܵܡܹ̈ܐ ܕܠܵܐ ܐܸܬܼܒܲܣܒܲܣܘ . 1020 : ܥܘܼܕܼܪܵܢܵܟ ܩ̣ܵܡ ܒܐܲܦܲܝ̈ܗܘܿܢ 1021 ܘܠܵܐ ܒܠܲܥ̣ܘ ܓܹܐܪܹ̈ܐ ܡ̣ܢ ܒܝܼܫܵܐ . 1022 : ܠܵܟ ܚܲܝܵܒܼܝܼܢ ܛܲܝܒܿܘܼܬܼܵܐ 1023 ܛܵܒܹ̈ܐ ܘܒܼܝܼܫܹ̈ܐ ܫܲܘܝܵܐܝܼܬܼ . 1024 : ܕܐܸܢ ܡܸܙܕܲܕܲܩܝܼܢ ܕܝܼܠܵܟ ܗ̄ܝܼ 1025 : ܘܐܸܢ ܚܵܛ̇ܝܼܢ ܒܵܟ ܡܸܬܼܚܣܹܝܢ 1026 : ܕܝܼܠܵܟ ܗ̄ܝܼ ܠܡܸܫܒܲܩ ܥܵܘ̣ܠܵܐ 1027 ܘܲܠܡܸܓܼܡܲܪ ܙܲܕܿܝܼܩܘܼܬܼܵܐ . 1028 : ܒܚܲܝܠܵܟ ܢܸܪܕܿܘܿܢ ܙܲܕܿܝܼܩܹ̈ܐ 1029 : ܘܲܒܼܥܘܼܕܪܸܵܢܵܟ ܚܲܛܵܝܹ̈ܐ 1030 : ܠܵܐ ܬܲܩܸܨ ܠܵܗ̇ ܠܫܲܒܼܪܘܼܬܲܢ 1031 ܫܲܪ̈ܥܵܬܼܵܐ ܕܠܵܐ ܝܼܕܲܥܬܼܵܐ . 1032 : ܟܲܕܼ ܛܵܒܼ ܝܲܨܪܲܢ ܡܲܚܛܸܐ ܠܲܢ 1033 ܚܵܛܹ̇ܐ ܘܠܵܐ ܪܓܼܝܼܫ ܟܲܕܼ ܚܵܛܹ̇ܐ . 1034 : ܠܵܐ ܬܸܚܫܘܿܒܼ ܥܲܡ ܪܲܦܝܘܼܬܲܢ 1035 ܛܠܘܼܡܝܵܐ ܕܲܥܒܼܵܪ ܦܘܼܩܕܵܢܲܝ̈ܟ . 1036 : ܕܐܸܢ ܦܘܪܥܵܢܵܐ ܬܵܒܲܥ̇ ܐܲܢ̄ܬܿ 1037 : ܠܵܐ ܡܨܸܐ ܐ̄ܢܵܫܵܐ ܕܠܵܐ ܢܸܚܛܸܐ 1038 ܘܠܵܐ ܡܸܙܕܲܕܲܩ ܡ̇ܝܘܿܬܼܵܐ . 1039 : ܕܓܼܒܼܝܼܠܬܹܿܗ ܡ̣ܢ ܕܲܚܝܼܵܐ ܗ̄ܝܼ 1040 ܘܕܲܚܝܼܝܵܐ ܠܕܝܼܠܹܗ ܪܵܚ̇ܡ . 1041 : ܒܥܲܦܪܹܗ ܪܵܢܹ̇ܐ ܥܲܦܪܵܢܵܐ 1042 ܘܲܠܥܲܦܪܹܗ ܗܵܦܹ̇ܟ ܟܠܝܘܿܡ . 1043 : ܘܛܵܠ̇ܩܝܼܢ ܚܲܝܵܘ̈ܗܝ ܐܲܝܟ ܗܸܒܼܠܵܐ 1044 ܘܠܵܐ ܡܸܬܼܒܲܩܸܐ ܒܫܘܼܠܵܡܵܐ . 1045 : ܡܲܟܿܣܵܐ ܠܹܗ ܡ̇ܝܘܿܬܼܘܼܬܼܵܐ 1046 ܕܠܵܐ ܢܸܠܐܹܐ ܒܐܲܪ̈ܥܢܝܵܬܵܐ . 1047 : ܘܪܵܕܹܝܢ ܠܹܗ ܚܲܫܹ̈̄ܐ ܘܟܹܐܒܹ̈ܐ 1048 ܘܗܲܢܝܼܐܵܐ ܠܹܗ ܐܸܫܵܬܹܗ . 1049 : ܚܢܵܢܵܟ ܢܸܪܕܲܘܿܦ ܟܘܼܪܗܵܢܹܐ 1050 ܕܲܟܼܝܵܢܲܢ ܪܵܚܹ̇ܡ ܟܹܐܒܹ̈ܐ . 1051 : ܘܬܸܬܼܡܲܕܸܿܟ ܦܲܟܿܝܼܗܘܼܬܹܗ 1052 ܒܛܲܥܡܵܐ ܚܲܠܝܵܐ ܕܦܘܼܩܕܵܢܲܝ̈ܟ . pb. 167 1053 : ܪܸܡܙ̇ܟ ܢܸܦܬܲܚ ܠܹܗ ܬܲܪܥܵܐ 1054 ܕܐܸܚܕܲܬ̤ ܒܐܲܦܵܘ̈ܗܝ ܪܲܦܝܼܘܼܬܹܗ . 1055 : ܘܢܸܫܪܸܐ ܡܸܢܹܗ ܫܸܫܠܬܼܵܐ 1056 ܕܐܲܪܡܝܼ ܥܵܘ̣ܠܵܐ ܒܲܩܕܵܠܹܿܗ . 1057 : ܢܥܝܼܪܝܼܘܗܝ ܩܵܠܵܟ ܒܲܣܝܼܡܵܐ 1058 ܠܕܲܡܟܵܐ ܕܲܛܒ݂ܲܥ ܒܲܚܛܝܼܬܼܵܐ . 1059 : ܘܲܢܝܲܒܸܿܒܼ ܥܲܡ ܪ̈ܘܼܵܢܹܐ 1060 ܫܘܼܒܼܚܵܐ ܠܚܵܐܹ̇ܝܢ ܚܲܛܝܹ̈ܐ ܀ ܥܲܠ ܡܲܟܿܣܵܢܘܼܬܼܵܐ ܥܲܠ ܡܲܟܿܣܵܢܘܼܬܼܵܐ