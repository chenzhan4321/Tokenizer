ܦܘܼܫܩܐ ܣܘܼܥܪܢܝܐ ܕܫܡܘܐܝܠ
                    ܢܒܝܐ ܬܘܒ ܦܘܼܫܩܐ ܣܘܼܥܪܢܝܐ ܕܫܡܘܐܝܠ ܢܒܝܐ ܫܡܘܐܝܠ ܠܘ ܡܼܢ ܟܗ̈ܢܐ ܘܫܪ̈ܒܬܗܘܿܢ ܐܝܼܬܘܗܝ : ܐܠܐ ܡܼܢ ܫܪܒܬܐ ܕܩܘܪܚ ܐܝܼܬ̄ܘ ܘܡܼܢ ܓܢܣܐ ܕܠܘܝܼ : ܩܕܝܼܫ ܗܼܘ ܡܘܫܐ ܘܐܗܪܘܢ ܒܟܘܼܡܪ̈ܘܗܝ ܘܫܡܘܐܝܠ ܒܩܪ̈ܝܝ ܫܡܗ ܀ ܪܡܬܐ ܕܕܘܩܐ ܆ ܥܠ ܕܐܝܬ ܪ̈ܡܬܐ ܐܚܪ̈ܢܝܬܐ ܀ ܗ̣ܿܘܬ ܛܘܼܪ ܕܐܦܪܝܡ ܀ ܚܢܐ ܘܦܢܢ : ܚܢܐ ܗ̄ ܚܝܘܼܣܬܢܝܼܬܐ ܆ ܘܦܢܢܐ ܗ̄ ܡܪܙܢܝܼܬܐ ܀ ܛܘܼܦܣܐ ܕܥܕܬܐ ܘܟܘܼܫܬܐ : ܘܥܩܪܬܐ ܗܼܘܬ݀ ܥܕܬܐ ܡܼܢ ܩܕܝܼܡ ܘܦܢܢܐ ܐܘܿܟܝܼܬ ܟܢܘܼܫܬܐ . ܘܥܩܪܬܐ ܗܼܘܬ݀ ܥܕܬܐ ܡܼܢ ܩܕܝܡ : ܣܓܝܐܬ ܝܠ̈ܕܐ ܀ ܒܪܡ ܣܓܝܼܘ ܒܢ̈ܝܗܿ ܕܥܩܪܬܐ ܥܕܬܐ : ܝܬܝܼܪ ܡܼܢ ܗܿܢܘܿܢ ܕܟܢܘܼܫܬܐ ܀ ܥܠܼܬܐ ܕܥܩܪܘܼܬܐ ܕܚܢܐ ܆ ܠܘ ܕܟܝܢܐ ܗܼܘܬ ܇ ܐܠܐ ܡܼܢ ܡܪܝܐ ܐܝܟ ܣܪܐ ܘܪܦܩܐ ܀ ܘܥܠܼܬܐ ܗܕܐ ܗܿܝ : ܕܒܝܕ ܨܠܘܿܬܐ ܬܒܼܛܢܝ : ܘܢܬܼܢܙܪ ܫܡܘܐܝܠ ܆ ܘܟܕ ܢܬܢܙܪ ܢܗܼܘܐ ܐܡܝܼܢ ܒܬܫܡܼܫܬܐ ܕܐܠܗܐ : ܡܛ݀ܠ ܕܒܢ̈ܝ ܥܠܝ ܘܟ݀ܠܗ ܥܡܐ ܚܼܛܘ : ܘܠܝܬ ܗܼܘܐ ܐܢܫ ܕܫܿܘܐ ܕܢܨܡܚ ܥܠܘܗܝ ܕܢܚܼܐ ܕܢܒܝܘܼܬܐ ܇ ܒܝܕ ܡܨܥܝܘܼܬܐ ܕܚܢܐ ܆ ܓܒܼܐ ܠܗ ܢܒܝܐ ܆ ܘܠܐܘܼܠܐ ܕܢܕܪܐ ܘܬܪܒܝܼܬܐ ܕܒܗܝܟܠܐ ܘܝܼܗܝܼܒܘܼܬܗ ܕܠܡܪܝܐ ܕܡܼܢ ܛܠܝܘܼܬܗ ܇ ܐܢ ܥܡ ܐܚ̈ܘܗܝ ܥܿܡܪ ܗܼܘܐ ܀ ܡܼܢ ܥܝܕ̈ܝܗܘܿܢ ܝ݀ܠܦ ܗܼܘܐ ܀ ܘܡܛ݀ܠ ܛܒܘܼܬܗܿ ܕܚܢܐ ܗܿܘ ܥܝ̈ܕܝܗܘܿܢ ܝ݀ܠܦ ܗܼܘܐ ܀ ܘܡܛ݀ܠ ܛܒܘܼܬܗܿ ܕܚܢܐ ܗܿܘ ܕܡܢܗܿ ܡܬܝܼܕܠ ܗܼܘܐ : ܝܗܼܒ ܐܠܗܐ ܢܒܝܘܼܬܐ ܒܨܠܘܿܬܗܿ ܘܒܬܫܒܘ̄ ܕܫܒܚܼܬ݀ ܀ ܥܫܢ ܠܒܝ ܒܡܪܝܐ ܗ̄ ܚܢܐ ܘܥܕܬܐ ܐ݀ܡܪܐ ܀ ܥܩܪܬܐ ܝܠܼܕܬ݀ ܗ̄ ܚܢܐ ܘܥܕܬܐ ܀ ܘܣܓܝܐܬ ܒܢ̈ܝ ܨܕܝܬ݀ ܗ̄ ܦܢܢܐ ܘܟܢܘܼܫܬܐ ܀ ܬܘܼܒ ܣܓܐܝܐܬ ܒ̈ܢܝܐ ܨܕܝܬ݀ ܗ̄ ܡܛ݀ܠ ܕܟ݀ܠ pb. 278 ܟܡܐ ܕܝܠܕܬ݀ ܚܢܐ : ܩܒܼܪܬ݀ ܦܢܢܐ ܠܒܢ̈ܝܗܿ ܘܨܕܝܬ݀ ܡܼܢ ܝܠ̈ܕܝܗܿ ܀ ܡܪܝܐ ܢܕܘܢܼ ܥܒܪ̈ܝܗܿ ܕܐܪܥܐ ܗ̄ ܠܝܘܕ̈ܝܐ ܀ ܘܢܬܠ ܥܘܼܫܢܐ ܠܡܠܟܗ ܗ̄ ܠܡܫܝܼܚܐ ܇ ܘܢܪܝܼܡ ܠܩܪܢܐ ܕܡܫܝܼܚܗ ܗ̄ ܕܐܬܡܫܚ ܒܐܢܫܘܼـܐ ܀ ܐܦܝ̈ܗܿ ܠܐ ܙܥܼܘ ܠܗܿ ܗ̄ ܕܬܘܼܒ ܠܐ ܗܼܘܬ݀ ܠܗܿ ܐܘܪܚܐ ܕܢܫ̈ܐ ܠܚܢܐ ܀ ܐܟܼܣ ܡܪܝܐ ܠܥܠܝ ܇ ܒܝܕ ܓܒܪܐ ܕܡܪܝܐ ܆ ܕܐܝܼܬܘܗܝ ܡܠܐܟܐ ܇ ܘܐܠܐ ܡܬܼܥܗܕ ܗܼܘܐ ܠܫܡܗ ܀ ܥܠܝܼ ܠܘ ܬܪܝܼܨܐܝܬ ܟܿܐܐ ܗܼܘܐ ܒܒܢ̈ܘܗܝ : ܐܠܐ ܪܦܝܐܝܬ ܘܢܫܝܼܫܐܝܬ ܀ ܬܘܼܒ ܡܛ݀ܠ ܕܢܙܝܼܥܝܼܘܗܝ ܘܠܥܠܝܼ ܒܓܙ̈ܡܐ ܕܢـ [] ـܐ ܘܢܟܣ ܐܝܟ ܕܝܿܐܝܿܐ ܠܪܝܫ ܟܗܢ̈ܐ ܆ ܘܐܝܟ ܕܢܗܼ ، ܐ ܕܠܐ ܡܦܩ ܒܪܘܼܚܐ ܇ ܘܕܢܓܼܕ ܐܢܘܿܢ ܠܬܫܒܘ̄ : ܥܠܗ݀ܝ ܐܡܼܪ ܕܡܐܼܡܪ ܐܡܿܪܬ ܆ ܕܒܝܬܟ ܘܒܝܬ ܐܒܘܼܟ ܢܫܡܫܘܢܼ ܩܕܡܝ ܆ ܘܐܦܢ ܝ݀ܕܥ ܗܼ ، ܐ ܐܠܗܐ ܠܗ݀ܝ ܕܥܬܝܼܕܐ ܆ ܐܠܐ ܐܢ ܬܒܼܘ ܫܿܪܐ ܗܼܘܐ ܠܓܙܪ ܕܝܼܢܗ ܇ ܐܝܟ ܗ݀ܝ ܕܬܐܼܡܪ ܥܠ ܥܡܐ ܐܘܿ ܥܠ ܡܠܟܘܼܬܐ ܀ ܐܬܢܩܡ ܡܼܢ ܥܠܝ ܟܗܢ ܘܥܡܐ : ܘܥܠ ܕܠܐ ܐܦܩܼܘ ܠܒܢ̈ܝ ܥܠܝܼ ܐܝܟ ܢܡܘܿܣܐ ܘܪܓܼܡ ܐܢܘܿܢ ܡܛ݀ܠ ܚܛܝܼܬܗܘܿܢ ܀ ܡܼܢ ܫܡܘܐܝܠ ܠܐ ܐܬܢܩܡ ܟܕ ܚܼܛܘ ܒܢ̈ܘܗܝ ܥܠ ܕܕܟܿܐܼ ܗܼܘܐ ܡܼܢ ܥܿܠܘܿܒܘܼܬܐ ܘܚܛܝܼܬܐ ܀ ܐܫܬܼܠܡܬ݀ ܩܒܘܼـܐ ܠ̈ܦܠܫܬܝܐ : ܡܛ݀ܠ ܕܛܥܢܘܼܗܿ ܟܗ̈ܢܐ ܛܡ̈ܐܐ ܘܦܼܪܥܬ݀ ܐܢܘܿܢ ܩܼܛܠܐ ܘܚܒܼܬ݀ ܟܕ ܠܐ ܡܼܙܕܟܝܐ ܘܫܦܼܠܬ݀ ܠܐܠ̈ܗܐ ܕܦܠ̈ܫܬܝܐ ܀ ܘܩܼܪܐ ܡܪܝܐ ܠܫܡܘܐܝܠ ܗ̄ ܒܕܡܘܼܬ ܩܠܐ ܕܥܠܝܼ ܩܪܝܗܝ ܡܛ݀ܠ ܕܢܐܙܠ ܠܘܬ ܥܠܝܼ ܘܢܪܓܫ ܕܐܫܬܘܝܼ ܫܡܘܐܝܠ ܠܢܒܝܘܼܬܐ ܇ ܘܒܿܬܪܟܢ ܢܓܼܠܐ ܠܥܠܝܼ ܡܕܡ ܕܐܡܼܪ ܠܗ ܡܪܝܐ ܡܛ݀ܠ ܕܡܬܼܟܚܕ ܗܼ ، ܐ ܫܡܘܐܝܠ ܕܢܓܼܠܐ ܡܕܡ ܕܫܡܼܥ ܇ ܐܦ ܕܢܬܓܼܠܐ ܠܫܡܘܐܝܠ ܒܝܕ ܥܠܝ ܠܥܡܐ : ܕܗܘܼܐ ܢܒܝܐ ܀ ܒܢ̈ܝ ܥܠܝܼ ܒܢ̈ܝ ܚܼܛܐ ܗ̄ ܚܛܗ̈ܝܗܘܿܢ ܇ ܪܓܬܐ ܆ ܝܥܢܘܼܬܐ ܇ ܛܥܝܘܼܬܐ ܆ ܠܐ ܝܼܕܥܬܐ ܕܐܠܗܐ ܆ ܙܢܝܘܼܬܐ ܇ ܡܫܬܥܠܝܢܘܼܬܐ ܕܐܟܫܼܠܘ ܠܥܡܐ ܆ ܘܠܐ ܡܫܬܡܥܢܘܼܬܐ ܕܠܐܒܘܗܘܿܢ ܇ ܘܗܘܼܘ ܥܠܼܬܐ ܕܐܬܟܠܝܼܘ ܥܡ̈ܡܐ ܠܡܦܠܼܚ ܠܐܠܗܐ ܆ ܘܥܠܗ݀ܝ ܪܓܼܙ ܡܪܝܐ ܀ ܬܘܼܒ ܕܠܐ ܦܪܫܘ ܒܝܬ ܬܫܡܼܫܬܐ ܕܡܪܝܐ ܠܬܫܡܼܫܬܐ ܐ̱ܢܫܝܬܐ : ܘܐܣܼܒܪ ܕܐܢܢܩܝ ܐܝܬܘܗܝ ܙܕܩܐ ܕܝܼܠܗܘܿܢ ܘܒܛܝܼܪܐ ܢ݀ܣܒܝܼܢ ܗܼܘܘ ܠܗ : ܘܥܠܗ݀ܝ ܒܠܥܼܘ ܀ ܘܟܕ ܒܢ̈ܝ ܥܠܝܼ ܚܛܼܘ ܆ ܝܣܪܐܝܠ ܕܝܢ ܒܣܓܕܬ ܦܬܟܪ̈ܐ ܘܥܠ ܗܕܐ ܐܬܬܼܒܪܘ ܟܗ̈ܢܐ ܘܥܡܐ ܘܩܒܘܼـܐ ܐܬܬܒܼܪܬ݀ ܆ ܥܠ ܕܠܝܬ ܗܼܘܐ ܒܝܣܪܐܝܠ ܐܢܫ ܕܫܿܘܐ ܠܡܟܗܢܘܼ ܩܕܡܝܗܿ . ܘܕܢܐܠܦܘܢܼ ܦܠ̈ܫܬܝܐ ܕܐܠܗܐ ܗܿܘ ܕܝܣܪܐܝܠ ܐܠܗܐ ܫܪܝܼܪܐ ܆ ܘܠܘ ܐ̈ܠܗܐ ܐܚܪ̈ܢܐ ܕܥܡ̈ܡܐ ܆ ܫܐܼܠܘ ܒܢ̈ܝ ܝܣܪܐܝܠ ܡܠܟܐ ܇ ܡܛ݀ܠ ܕܢܬܕܡܘܢܿ ܒܥܡ̈ܡܐ ܕܚܕܪ̈ܝܗܘܢܿ : ܘܐܚܪܬܐ ܕܢܗܼܘܐ ܕܠܝܼܠ ܠܗܘܢܿ ܕܢܣܓܕܘܢ ܠܦܬܟܪ̈ܐ ܐܝܟ ܥܡܡ̈ܐ ܇ ܘܡܛ݀ܠ ܕܐܠܝܼܨܝܢ ܗܘܘ ܡܼܢ ܒܥܠ̈ܕܒܒܐ ܇ ܘܡܼܢ ܥܠܬ ܒܝܼܫ̈ܬܐ ܣܒܼܠܘ ܡܼܢ ܒܢ̈ܝ ܥܠܝܼ : ܘܪ̈ܝܫܝܗܘܢܿ ܫܐܼܠܘ ܗܕܐ ܒܕܟܿܠ ܚܕ ܡܢܗܘܿܢ pb. 279 ܣܿܒܪ ܗܼܘܐ ܕܗܼܘ ܡܬܓܼܒܐ ܕܢܡܠܼܟ ܀ ܠܘ ܠܟ ܐܣܠܝܼܘ ܐܦ ܠܝܼ ܗ̄ ܥܠ ܕܠܐ ܫܐܼܠܘ ܠܗܘܿܢ ܢܒܝܐ ܡܠܦܢܐ ܀ ܘܡܛ݀ܠ ܕܡ̈ܠܟܐ ܕܥܡ̈ܡܐ ܚ̈ܛܝܐ ܗܼܘܘ ܀ ܡܛܠܗܕܐ ܝܗܼܒ ܠܗܘܢܿ ܡܠܟܐ ܚܛܝܐ ܇ ܥܠ ܕܐܦܠܐ ܐܝܬ ܗܼܘܐ ܒܥܡܐ ܚܕ ܟܐܢܐ ܀ ܐܒܼ̈ܕܝ ܐܬ̈ܢܐ ( ܕܩܢܝ ܐܒܘܗ̱ܝ ) ܕܫܐܘܠ ܆ ܐܝܟܢܐ ܕܟܕ ܢܦܘܿܩ ܒܒܥܬܗܝܢ ܆ ܢܬܡܼܫܚ ܩܕܡ ܕܬܗܼܘܐ ܓܒܝܼܬܐܕܫܡܘܐܝܠ ܆ ܐܝܟܢܐ ܕܢܕܥ ܫܐܘܠ ܕܡܪܝܐ ܡܫܼܚܗ ܇ ܘܢܙܘܼܥ ܘܢܕܚܠ ܡܢܗ ܘܠܐ ܢܣܼܒܪ ܕܒܦܣܐ ܡܼܛܬ݀ ܠܗ ܆ ܘܒܓܕܐ ܘܨܒܘܼܬ ܢܦܫܐ ܗܼܘܬ݀ ܗܕܐ : ܘܠܘ ܡܼܢ ܡܪܝܐ ܇ ܠܐ ܕܝܢ ܓܼܠܐ ܥܠܗܕܐ ܠܝܼܣܪܐܝܠ ܐܠܐ ܡܿܟܣ ܠܗ ܘܪܡܐ ܦܣܐ : ܡܛ݀ܠ ܕܐܠܘܼ ܓܠܼܐ ܠܐ ܫܿܠܡܝܼܢ ܗܼܘܘ ܠܗ ܆ ܘܠܐ ܡܗܝܡܢܝܼܢ ܕܐܠܗܐ ܓܒܼܝܗܝ ܇ ܘܡܬܦܠܓܝܼܢ ܗܼܘܘ ܥܠ ܫܡܘܐܝܠ ܆ ܕܒܡܣܒ ܒܐܦ̈ܐ ܐܡܠܼܟܗ ܇ ܘܥܠܗ݀ܝ ܟܢܫ ܠܥܡܐ ܘܝܗܼܒܘ ܫܠܡܘܼܬܐ ܠܦܣܐ ܕܐܢ ܐܝܬ ܐܢܫ ܕܠܐ ܫܿܠܡ ܠܗܿܘ ܕܡܬܼܓܒܐ ܇ ܢܕܚܼܠ ܡܼܢ ܥܡܐ ܘܡܗ ܕܗܘܿ ܕܡܿܡܠܟ ܀ ܫܐܘܠ ܐܘܡܝܼ ܠܥܡܐ ܕܠܐ ܢܛܥܡܘܢܼ ܡܕܡ ܥܕܡܐ ܠܪܡܫܐ ܗ̄ ܕܐܟܡܿܢ ܕܒܝܕ ܨܡܐ ܢ݀ܙܟܐ ܠܒܥ̈ܠܕܒܒܐ : ܐܟܿܠܩܪܨܐ ܐܬܦܼܪܣ ܕܢܫܪܐ ܠܡܘܡ̈ܬܐ ܒܝܕ ܝܘܢܬܢ ܡܛ݀ܠ ܕܒܥܕܢ ܡܘܡ̈ܬܐ ܠܐ ܐܝܼܬܘܗܝ ܗܼܘܐ ܬܡܢ : ܘܗܼܘ ܓܪܓܗ ܕܒܪܝܫ ܚܘܼܛܪܐ ܢܛܥܡ ܠܕܒܫܐ ܐܝܟ ܕܢܘܼܗܪܐ ܚܕܬܐ ܆ ܡܼܛܐ ܠܥܝܢ̈ܘܗܝܗܕܐ ܣܥܼܪ ܣܛܢܐ ܒܫܪܝܐ ܕܡܘܡ̈ܬܐ ܇ ܐܝܟܢܐ ܕܢܪܡܐ ܒܝܬ ܡܠܟܐ ܘܠܥܡܐ ܘܠܒܪ ܡܠܟܐ ܇ ܡܛ݀ܠ ܕܐܪܓܫ ܕܡܙܼܕܟܝܢ ܦܠ̈ܫܬܝܐ ܀ ܕܟܼܝܪ ܐܢܼܐ ܡܕܡ ܕܥܒܼܕ ܥܡܠܝܩ ܠܝܣܪܐܝܠ ܗ̄ ܐܠܗܐ ܒܕܠܐ ܢܿܛܪ ܐܟܬܐ : ܥܠܡܢܐ ܦܩܼܕ ܕܢܚܪܘܿܒ ܠܫܐܘܠ ܠܥܡܠ̈ܝܩܝܐ ܘܐ݀ܡܪܝܼܢܢ ܕܠܐܝܠܝܢ ܕܠܐ ܪܕܝܢ ܒܚܛܗ̈ܐ ܕܐܒܗ̈ܝܗܘܢ : ܠܐ ܐܚܿܕ ܠܗܘܢܿ ܒܚܛ̈ܗܝܗܘܿܢ ܕܐܒ̈ܗܐ ܆ ܠܗܿܢܘܿܢ ܕܪܕܝܢ ܒܥܩܒ̈ܬܐ ܕܐܒ̈ܗܝܗܘܿܢ ܘܣܿܓܕܝܢ ܠܦܬܟܪ̈ܐ ܡܥܝܼܩ ܠܗܘܢܿ ܐܝܟܢܐ ܕܠܚܛܝܼܬܐ ܢܫܚܘܿܩ ܇ ܡܛ݀ܠ ܕܥܬܝܼܕܝܼܢ ܗܼܘܘ ܥܡܠ̈ܝܩܝܐ ܕܢܚܛܘܿܢ ܘܢܒܐܫܘܢܼ ܠܥܡܐ ܐܠܘܼ ܐܫܬܼܒܩܘ ܦܩܼܕ ܕܢܬܚܪܒܘܢܼ ܀ ܘܚܣܼ ܫܐܘܠ ܥܠ ܐܓܓ ܘܥܠ ܥܢ̈ܐ ܗ̄ ܥܠ ܗܕܐ ܕܠܐ ܢܼܛܪ ܦܘܼܩܕܢܐ ܕܐܠܗܐ ܇ ܐܡܼܪ ܠܫܡܘܐܝܠ ܐܬܬܘܝܿܬ ܕܐܡܿܠܟܬ ܠܫܐܘܠ ܗ̄ ܠܘ ܐܝܟ ܠܐ ܝܕܘܥܐ ܕܗ݀ܝ ܕܥܬܝܼܕܐ ܐܡܼܪ ܐܠܗܐ ܠܗܕܐ : ܐܠܐ ܥܠ ܕܠܐ ܫܡܼܥ ܒܩܠܗ ܇ ܐܠܗܐ ܒܟܝܢܗ ܡܥܠܝ ܡܼܢ ܬܘܬܐ : ܘܗܕܐ ܐܡܼܪ ܕܐܬܬܘܿܝܬ ܆ ܕܟܕ ܢܫܡܼܥ ܫܐܘܠ ܢܬܼܬܘܐ ܘܢܬܼܦܢܐ ܀ ܐܚܪܢܝܐܝܬ ܀ ܡܛ݀ܠ ܕܗܝܼ ܠܐ ܡܫܬܡܥܢܘܼܬܐ ܡܙܡܢܐ ܡܬܬܘܝܢܘܼܬܐ ܒܝܬ ܒܢܝ̈ܢܫܐ ܥܠ ܣܘܼܥܪ̈ܢܐ ܐܝܠܝܢ ܕܗܼܘ ܆ ܘܡܛ݀ܠ ܗܿܕܐ ܥܠ ܐܠܗܐ ܐܬܐܡܼܪܬ݀ ܗܕܐ ܐܫܝܼܠܐܝܬ ܆ ܥܠ ܕܠܐ ܫܡܼܥܗ ܫܐܘܠ ܀ ܙܠ ܡܫܘܿܚ ܠܚܕ ܡܼܢ ܒܢܘ̈ܗܝ ܕܐܝܫܝ ܗ̄ ܠܐ ܓܠܼܐ ܥܠ ܕܘܝܕ ܐܝܟܢ ܕܠܐ ܬܣܬܼܒܪܝ ܓܒܝܼܬܐ ܕܡܼܢ ܫܡܘܐܝܠ ܐܝܬܝܗܿ ܘܠܘ ܡܼܢ ܡܪܝܐ ܇ pb. 280 ܘܕܠܐ ܢܣܼܬܢܐ ܘܢܣܼܬܩܪ ܡܼܢ ܐܚ̈ܘ̄ ܡܛܠܗܕܐ ܀ ܘܥܡܐ ܐܟܿܠܝܼܢ ܥܠ ܕܡܐ ܗ̄ ܡܛ݀ܠ ܕܠܐ ܡܼܢ ܬܪܒܗ ܘܡܼܢ ܕܡܗ : ܘܥܠ ܡܕܒܚܐ ܀ ܘܫܐܘܠ ܫܐܼܠ ܠܚܡܐ ܘܒܢܒ̈ܝܐ ܘܒܢܘܼܪܐ ܘܠܐ ܥܢܼܝܗܝ ܡܪܝܐ ܗ̄ ܒܚܠܡܐ ܡܿܢ ܘܒܢܒ̈ܝܐ : ܡܼܢ ܗܿܢܘܿܢ ܕܝܼܕܝܼܥܝܼܢ ܗܼܘܘ ܒܙܒܢ ܠܝܣܪܐܝܠ ܕܗܘܼܬ݀ ܥܠܝܗܘܿܢ ܪܘܼܚܐ ܕܡܪܝܐ ܙܒܢ̱ܬܐ ܘܬܪܬܝܢ ܘܐܬܢܒܝܼܘ ܘܫܐܼܠܘ ܡܢܗܘܿܢ ܇ ܐܟܡܿܢ ܕܒܝܕ ܨܠܘܿܬܐ ܢܒܥܘܿܢ ܡܼܢ ܐܠܗܐ ܕܢܓܼܠܐ ܠܗܘܢܿ ܗ݀ܝ ܕܦ݀ܩܚܐ ܀ ܘܟܕ ܚܓܼ ؛ ܐ ܠܐܠܝܒ ܐܡܼܪ ܐܟܘܬܗ ܕܡܪܝܐ ܗ̄ ܡܛ݀ܠ ܕܟܕ ܡܼܫܚ ܠܫܐܘܠ ܚܼܙܝܗܝ ܕܪܡ ܡܼܢ ܟ݀ܠܗ ܥܡܐ : ܐܣܼܒܪ ܕܐܦ ܐܠܝܒ ܡܛ݀ܠ ܫܘܼܦܪܗ ܘܩܘܡܬܗ ܇ ܐܦ ܗܼܘ ܚܿܫܚ ܠܡܠܟܘܼܬܐ . ܘܥܠܗܿܝ ܐܟܣܼܗ ܡܪܝܐ ܀ ܘܪܘܼܚܐ ܒܝܼܫܬܐ ܡܕܝܼܒܐ ܗܼܘܬ݀ ܠܫܐܘܠ ܗ̄ ܐܫܬܼܠܛܘ ܒܗ ܫ̈ܐܕܐ ܟܕ ܡܫܬܢܕܝܼܢ ܒܗ ܆ ܘܝܬܝܪܐܝܬ ܡܫܢܩܝܼܢ ܗܼܘܘ ܠܗ : ܥܠ ܕܐܥܒܪ ܠܥܘܪ̈ܐ ܘܝܕܘ̈ܥܐ ܇ ܐܝܟܢܐ ܕܟܕ ܗܘܼ ܡܠܟܐ ܢܗܦܘܿܟ ܡܼܢ ܐܘܪܚܐ ܕܐܠܗܐ ܘܒܗܿܠܝܢ ܢܬܓܘܣܘܢ ܆ ܟ݀ܠܗ ܝܣܪܐܝܠ ܢܛܼܥܐ : ܘܡܛܠܗܕܐ ܒܒܛܝܼܠܘܼܬܐ ܕܐܠܗܐ ܐܬܬܝܬܝܼ ܕܘܝܼܕ ܒܩܝܼܬܪܗ ܢܪܘܚ ܠܗ ܡܼܢ ܬܫܢܝܼܩܗ ܆ ܘܐܦ ܕܢܗܼܘܐ ܥܿܐܠ ܘܢ݀ܦܩ ܩܕܡ ܡܠܟܐ ܆ ܕܟܕ ܢܡܛܐ ܠܩܘܡܬܐ ܡܫܡܠܝܬܐ : ܢܐܚܘܿܕ ܠܡܠܟܘܼܬܐ ܗ݀ܝ ܕܒܗܿ ܘܡܛܠܬܗܿ ܐܬܡܼܫܚ ܀ ܠܚܡ ܐܦ̈ܐ ܆ ܡܼܢ ܫܒܬܐ ܣܿܝܡܝܼܢ ܠܗ : ܥܕܡܐ ܕܡܿܦܛܪ ܠܗ ܠܚܡܐ ܐܚܪܢܐ ܠܫܒܬܐ ܐܚܪܬܐ ܆ ܫܕܪ ܫܐܘܠ ܐܝܙܓ̈ܕܐ ܒܿܬܪ ܕܘܝܕ ܆ ܘܐܢܒܝܼܘ ܗ̄ ܟܕ ܡܨܠܚܐ ܗܼܘܬ݀ ܪܘܼܚܐ ܕܢܒܝܘܼܬܐ ܥܠܝܗܘܢܿ ܇ ܡܿܒܛܠܐ ܗܼܘܬ݀ ܠܡܚܫ̈ܒܬܐ ܒܝܼܫ̈ܬܐ ܇ ܘܒܗ ܒܥܕܢܐ ܗܿܘܐ ܗܼܘܐ ܐܬܪܐ ܠܕܘܝܕ ܠܡܥܼܪܩ ܆ ܗܿܟܘܬ ܟܕ ܐܙܼܠ ܫܐܘܠ ܐܬܢܒܝܼ ܇ ܘܝܼܕܥ ܕܠܐ ܣܠܼܩܬ݀ ܡܫܚܒܬܗ ܠܪܝܫ ܆ ܐܠܗ ܒܛܠ ܠܗ݀ܝ ܕܐܬܪܥܝܼ ܫܐܘܠ . ܐܝܟܢܐ ܕܢܬܼܬܗܐ ܡܼܢ ܒܥܬܐ ܕܩܼܛܠܐ ܕܕܘܝܕ ܀ ܩܪܒ ܠܝܼ ܦܕܬܐ ܗ̄ ܢܠܒܫ ܟܗܢܐ ܢܗܝܼܪܐ ܘܫܠܡܐ ܇ ܘܢܡܠܠ ܝܼܕܥܬܐ ܕܩܘܼܫܬܐ ܗ̄ ܕܫܪܪ ܀ ܫܐܠ ܫܐܘܠ ܒܐܠܗܐ ܘܠܐ ܥܢܝܗܝ ܘܒܢܒ̈ܝܐ ܘܒܢܘܼܪܐ ܗ̄ ܠܐ ܥܢܝܗܝ : ܡܛ݀ܠ ܕܙ݀ܕܩ ܗܼܘܐ ܕܢܩܪܒ ܬܝܿܒܘܼܬܐ ܘܢܪܥܐ ܠܐܠܗܐ : ܠܐ ܕܝܢ ܐܬܥܢܝܼ ܡܛܠ ܕܠܘ ܕܢܬܘܼܒ ܚܦܝܼܛ ܗܼܘܐ ܀ ܘܠܐ ܒܢܘܼܪܐ ܗ̄ ܒܝܩ̈ܕܐ ܕܥܠܬܐ ܒܕܡܘܼܬ ܒܠܥܡ ܐܝܟ ܡܪܚܘܼܬܐ ܩܕܡܝܬܐ : ܕܐܣܼܩ ܕܒܚܐ ܟܕ ܠܐ ܫܠܝܼܛ ܀ ܘܐܫܬܠܚ ܫܐܘܠ ܡܼܢ ܢܚ̈ܬܘܗܝ : ܘܐܙܼܠ ܠܘܬ ܐܢܬܬܐ ܗ̄ ܐܝܠܠܼܬ݀ ܐܢܬܬܐ ܩܕܡܐܝܬ : ܡܛ݀ܠ ܕܝܕܥܼܬ݀ ܕܫܐܘܠ ܐܝܼܬ̄ܘ ܇ ܘܐܟܡܿܢ ܕܬܪܡܐ ܥܠܘܗܝ ܬܡܼܗܐ ܘܬܘܪܒܝܘܗܝ ܠܚܼܙܘܐ ܘܬܼܛܥܐ ܒܗ ܇ ܫܐܘܠ ܥܠ ܫܡܘܐܝܠ ܫܐܼܠ ܆ ܘܗܝܼ ܐ̈ܠܗܐ ܚܙܼܬ݀ ܕܣܿܠܩܝܼܢ ܡܼܢ ܐܪܥܐ ܇ ܗ݀ܝܕܝܢ ܓܝܪ ܠܒܼܫ ܚܕ ܡܼܢ ܫ̈ܐܕܐ ܕܡܘܼܬܗ ܕܫܡܘܐܝܠ ܆ ܡܛ݀ܠ ܕܠܐ ܡܿܨܐܼ ܫܐܕܐ ܕܢܢܚܼܡ ܠܐܢܫ ܇ ܘܐܦܠܐ ܢܝܬܐ ܠܢܦܫܐ ܡܼܢ ܐܘܢܗܿ ܇ ܡܿܕܝܢ ܦܢܛܣܝܐ pb. 281 ܚܘܝܼ ܡܼܢ ܫ̈ܐܕܐ : ܐܟܡܐ ܕܥܒܼܕܘ ܚܪ̈ܫܐ ܆ ܒܡܨܪܝܢ ܀ ܠܡܚܪ ܐܢܬ ܘܒܢ̈ܝܟ ܘܫܪܟܐ ܗ̄ ܕܓܼܠ ܫܐܕܐ ܬܢܢ ܡܛ݀ܠ ܕܠܘ ܒܬܪܗ ܕܝܘܡܐ ܐܬܩܼܛܠ ܫܐܘܠ ܘܒܢܘܗ̈ܝ ܐܝܟ ܡܠܬܗ . ܘܡܼܢ ܗܕܐ ܝܼܕܝܥܐ ܕܠܐ ܝܿܕܥܝܼܢ ܥܬܝܼܕ̈ܬܐ . ܗܿܝܕܝܢ ܢܬܼܩܛܠ ܫܐܘܠ ܝܼܕܥܘ ܫ̈ܕܐ ܡܼܢ ܢܒܝܘܼܬܐ ܕܫܡܘܐܝܠ ܕܦܣܼܩ ܥܠ ܫܐܘܠ . ܕܥܒܼܪ ܠܡ ܡܪܝܐ ܡܢܟ ܘܗܼܘܐ ܥܡ ܕܘܝܕ : ܘܡܼܢ ܗ݀ܝ ܕܚܙܼܘ ܕܥܫܼܢܘ ܦܠ̈ܫܬܝܐ ܇ ܘܕܠܐ ܐܬܼܐ ܕܘܝܕ ܥܡܗܘܢܿ ܡܛ݀ܠ ܕܟܠܝܗܝ ܡܪܝܐ ܇ ܐܟܡܿܢ ܕܠܐ ܢܥܕܪ ܠܫܐܘܠ ܀ ܘܝܼܕܥܘ ܬܘܼܒ ܇ ܡܼܢ ܗ݀ܝ ܕܠܐ ܥܢܼܐ ܡܪܝܐ ܠܫܐܘܠ ܒܢܒ̈ܝܐ : ܟܕ ܚܼܙܘܐ ܗܼܘܐ ܕܓܠܐ ܇ ܥܠܡܢܐ ܠܐ ܓܠܼܗܿ ܡܟܬܒܢܐ ܐܠܐ ܥܠ ܫܡܘܐܝܠ ܟܬܒܼܗܿ ܘܐ݀ܡܪܝܼܢܢ ܕܡܟܬܒܢܐ ܠܘ ܕܢܦܫܩ ܒܛܝܼܠ ܗܼܘܐ ܠܗ : ܐܠܐ ܕܢܟܬܘܿܒ ܠܣܘܼܥܪ̈ܢܐ ܐܝܟ ܕܗܘܼܘ ܇ ܐܠܘܼ ܫܪܪܐ ܕܨܒܘ̈ܬܐ ܡܿܟܬܒ ܗܼ ، ܐ ܘܦܘܼܫܩܗܝܢ ܟ݀ܠܗܝܢ ܐܝܠܝܢ ܕܙܕܩ ܕܢܬܼܦ̈ܫܩܢ ܡܿܦܫܩ ܗܼܘܐ ܀ ܒܚ̈ܝܐ ܕܫܡܘܐܝܠ ܐܥܒܪ ܫܐܘܠ ܠܙܟܘܪ̈ܐ ܐܟܡܿܢ ܕܢܫܼܬܦܪ ܠܗ ܀ ܡܩܕܡܘܼـ ܝܼܕܥܬܐ ܐܘܿ ܡܼܢ ܢܣܝܼܢܐ ܗܿܘܝܐ ܇ ܐܘܿ ܡܼܢ ܟܝܿܢܐ : ܐܝܟ ܗ݀ܝ ܕܐܡܼܪ ܡܪܝܢ ܕܦܪܨܘܦܐ ܕܫܡܝܐ ܘܐܪܥܐ ܝ݀ܕܥܝܼܢ ܐܢܬܘܢܿ ܇ ܐܝܟ ܨܒܘܼܬܐ ܕܐܫܬܚܠܼܦܬ݀ ܡܼܢ ܢܣܝܿܢܐ ܀ ܫ̈ܐܕܐ ܠܘ ܡܼܢ ܟܝܿܢܐ ܝܼܕܥܘ ܠܡܘܬܐ ܕܫܐܘܠ : ܐܠܐ ܡܼܢ ܢܣܝܿܢܐ : ܬܘܼܒ ܐܬܢܒܝܼ ܫܐܕܐ ܩܛܠܐ ܠܫܐܘܠ : ܐܝܟܢ ܕܢܬܬܥܝܼܩ ܆ ܐܠܗܐ ܕܝܢ ܫܒܼܩ ܕܬܗܼܘܐ ܗܕܐ : ܐܝܟܢ ܕܢܬܘܼܒ ܫܐܘܠ ܘܢܬܼܥܕܪ ܀ ܗܐ ܟܬܝܼܒ ܒܣܦܪ ܐܫܝܼܪ ܗ̄ ܣܦܪܐ ܗܢܐ ܫܪܝܼܪܐ ܀ ܛܒܝܐ ܕܝܣܪܐܝܠ ܗ̄ ܪܡܿܙ ܥܠ ܩܠܝܼܠܘܼܬܐ ܀ ܝܘܢܝܐ ܣܟܪܗ ܕܫܐܘܠ ܠܐ ܐܬܡܫܼܚܬ݀ ܗ̄ ܡܛ݀ܠ ܕܩܿܛܠ ܗܼ ، ܐ ܐܢܫ ܠܚܒܪܗ : ܒܕܡܗ ܡܿܫܚ ܗܼܘܐ ܠܣܟܪܗ ܆ ܠܐ ܠܡ ܗܿܟܝܼܠ ܐܬܡܫܼܚܬ݀ ܗܫܐ ܒܥܝܕܗܿ ܕܐܬܼܩܛܠ ܠܗ ܀ ܡܿܠܒܫ ܗܼܘܐ ܠܟܝܢ ܙܚܘܪ̈ܝܬܐ ܗ̄ ܟܕ ܩܼܛܠ ܕܘܝܕ ܠܓܘܠܝܕ ܇ ܡܥܢ̈ܝܢ ܗܼܘ̈ܝ ܒܬܘܼܠ̈ܬܐ ܕܩܼܛܠ ܫܐܘܠ ܒܐ̈ܠܦܐ ܘܕܘܝܕ ܒܪ̈ܒܘܬܐ : ܘܐܬܒܼܐܫ ܫܐܘܠ ܕܠܕܘܝܕ ܝܗܼܒ̈ܝ ܪ̈ܒܘܬܐ : ܘܫܪܝܼ ܡܿܫܓܫ ܠܗܝܢ ܒܠܒܘܼ̈ܫܐ ܐܟܡܿܢ ܕܢܩ̈ܠܼܣܢܝܗܝ ܝܬܝܼܪ ܡܼܢ ܕܘܝܕ ܀ ܘܐܘܫܛ ܥܙܐ ܐܝܕܗ ܠܩܒܘܬܐ ܘܡܝܼـ ܗ̄ ܚܕܐ ܡܿܢ ܥܠ ܕܠܘ ܕܝܼܠܗ ܗܼܘܬ݀ ܕܢܩܪܘܒ ܠܩܒܘܬܐܐܘܿ ܚܛܝܼܬܐ ܣܥܼܪ ܆ ܘܒܥܼܐ ܡܪܝܐ ܕܢܦܪܥܝܼܘܗܝ ܘܐܚܪܬܐ ܥܠ ܟܬܦ̈ܬܐ ܦܩܝܼܕ ܗܼ ، ܐ ܕܢܛܥܢܘܼܢܗܿ ܇ ܘܥܠ ܕܣܼܡܗܿ ܥܠ ܬܘܪ̈ܐ ܘܒܥܼܐ ܥܙܐ ܕܢܣܡܟܝܗܿ ܒܠܼܥ ܇ ܝܥܩܘܿܒ ܐܘܪܗܝܐ ܐܡܼܪ . ܕܐܒܗ̈ܬܐ ܒܗܿܝ ܚܩܠܐ ܩܒܝܼܪܝܼܢ ܗܼܘܘ ܆ ܘܩܒܘܬܐ ܕܨܿܝܪܐ ܗܼܘܬ݀ ܠܡܫܝܼܚܐ ܇ ܟܕ ܐܬܼܐ ܠܬܡܢ ܨܒܼܐ ܕܢܚܘܿܬ ܢܣܥܘܿܪ ܠܪ̈ܚܡܘܗܝ : ܥܙܐ ܕܝܢ ܟܕ pb. 282 ܠܐ ܫܒܼܩ ܕܢܚܘܿܬ ܡܪܝܐ : ܕܢܚܘܿܬ ܡܪܝܐ : ܨܝܕ ܥܒ̈ܕܘܗܝ ܐܬܡܚܝܼ ܀ ܢܬܢ ܒܨܒܝܢ ܢܦܫܗ ܐܡܼܪ ܠܕܘܝܕ ܕܢܒܼܥܐ ܒܝܬܐ : ܘܡܪܝܐ ܫܠܼܚ ܥܡܗ ܕܐܢܬ ܠܐ ܬܒܼܢܐ ܇ ܐܠܐ ܒܪܟ ܗ̄ ܡܛ݀ܠ ܕܠܐ ܒܝܕ ܝܨܝܼܦܘܼܬܐ ܕܒܝܬܐ ܇ ܢܫܒܘܿܩ ܕܘܝܕ ܠܩܪܒܐ ܘܠܐ ܢܘܒܕ ܠܦܠ̈ܫܬܝܐ ܇ ܒܣܦܪ ܕܒܪܝܡܝܢ ܟܬܝܼܒ ܇ ܡܛ݀ܠ ܕܕܡܐ ܠܡ ܣܓܝܐܐ ܕܐܫܼܕܬ ܐܢܬ ܠܐ ܬܒܼܢܐ ܠܝܼ ܒܝܬܐ : ܣܿܓܝܼ ܠܡ ܐܫܬܚܼܩܬ ܒܩܪ̈ܒܐ ܇ ܠܐ ܙܕܩ ܕܢܿܘܣܦ ܠܟ ܥܡܠܐ ܇ ܗܕܐ ܗܿܝ ܥܠܼܬܐ ܀ ܪܘܪ̈ܒܬܐ ܠܒܥ̈ܠܕܒܒܘܗܝ ܕܡܪܝܐ ܗ̄ ܒܗ݀ܝ ܕܫܠܼܚܬ ܕܐܪܦܘ ܐܬܘܪܝܐ ܘܢܒܼܠܥ ܘܐܢܬܘܢܿ ܗܦܘܿܟܘ ܡܼܢ ܒܬܪܗ ܇ ܘܒܗܕܐ ܝܗܼܒ ܙܟܘܿܬܐ ܘܪܒܘܼܬܐ ܠܒܥ̈ܠܕܒܒܐ .. ܐܘܿ ܕܐܫܬܘܝܼܬ ܥܡ ܒܥ̈ܠܕܒܒܘ̄ ܒܥܒܝܼ̈ܕܬܟ ܀ ܘܡܚܝܗܝ ܠܛܠܝܐ ܕܝܠܼܕܬ݀ ܐܢܬܬܗ ܗ̄ ܡܝܼܬ ܛܠܝܐ ܆ ܕܠܐ ܢܬܼܚܣܕ ܒܗ ܕܘܝܕ ܘܢܓܕܦܘܢܼ ܡܛܠܬܗ ܇ ܘܕܠܐ ܢܩܘܼܡ ܡܠܟܐ ܕܐܝܬܘܗܝ ܡܼܢ ܙܢܝܘܼܬܐ ܘܠܕܐ ܢܥܠܝܼܘܗܝ ܕܘܝܕ ܠܒܝܬܗ ܕܡܪܝܐ ܟܕ ܡܬܼܥܨܐ ܡܼܢ ܒܪܬ ܫܒܥ ܆ ܡܛ݀ܠ ܕܦܿܩܕ ܢܡܘܿܣܐ ܕܠܐ ܢܥܘܿܠ ܒܪ ܓܘܪܐ ܠܟܢܘܼܫܬܗ ܕܡܪܝܐ ܠܥܣܪܐ ܕܪ̈ܝܼܢ ܀ ܡܛ݀ܠ ܕܐܫܬܘܕܝܼ ܗܼܘܐ ܕܘܝܼܕ ܠܒܪܬ ܫܒܥ ܕܒܪܗܿ ܢܡܼܠܟ ܥܠܗܿܝ ܒܝܐܗܿ ܘܥܼܠ ܥܠܝܗܿ ܘܗܘܼܐ ܠܗܿ ܫܠܝܡܘܿܢ ܘܩܼܪܐ ܫܡܗ ܝܕܝܼܕܐ ܗ̄ ܪܚܝܼܡܐ ܀ ܐܦ ܡܪܝܐ ܐܥܒܪ ܣܟܠܘܼܬܟ ܠܐ ܬܡܘܼܬ ܗ̄ ܡܛ݀ܠ ܕܟܬܝܼܒ ܕܓܝܪ̈ܐ ܘܩܛ̈ܘܠܐ ܢܬܩܛܠܘܢܼ : ܘܐܢܬ ܡܛ݀ܠ ܕܐܘܕܝܼܬ ܒܚܛܝܼܬ ܇ ܠܘ ܡܝܼܬܐ ܦܿܐܫ ܐܢܬ : ܐܠܐ ܥܬܝܼܕ ܐܢܬ ܕܬܚܼܐ ܒܝܕ ܬܝܿܒܘܼܬܐ ܇ ܡܛ݀ܠ ܕܬܘܼܒ ܠܐ ܚܼܛܝܬ ܐܠܐ ܐܢ ܒܗܕܐ ܇ ܟܐܢܐ ܕܬܫܼܬܒܩܝ ܠܟ ܘܓܠܝܼܬܐ ܥܿܒܕ ܐܢܼܐ ܠܗܕܐ ܒܝܕ ܟܬܒܐ ܇ ܐܝܟܢܐ ܕܟܕ ܬܬܚܼܣܕ ܇ ܢܫܼܬܟܢ ܠܟ ܫܘܼܒܩܢܐܟ ܇ ܘܬܗܼܘܐ ܚܘܪܐ ܠܚܛ̈ܝܐ ܕܟܕ ܢܚܛܘܢܿ ܇ ܠܐ ܢܦܘܼܫܘܢܼ ܐܠܐ ܢܪܗܛܘܢܼ ܠܘܬ ܬܝܿܒܘܼܬܐ ܀ ܘܐܢ ܫܒܼܩ ܠܗ ܚܛܝܼܬܗ ܐܡܿܪ ܠܗ ܐܢܫ ܀ ܐܝܟܢܐ ܒܝܕ ܢܒܝܐ ܓܿܙܡ ܠܗ ܕܗܐ ܡܩܝܼܡ ܐܢܼܐ ܥܠܝܟ ܒܝܼܫ̈ܬܐ ܡܼܢ ܒܝܬܟ ܀ ܠܘ ܡܼܢ ܨܒܝܢ ܐܠܗܐ ܒܥܼܐ ܐܒܝܫܠܘܡ ܕܢܛܘܿܠ ܠܐܒܘ̄ ܆ ܐܠܐ ܡܼܢ ܪܥܝܢܗ ܇ ܘܥܠܗ݀ܝ ܥܕܝܼܠ : ܘܗ݀ܝ ܕܕܡܝܼܟ ܥܡ ܕܪܘܼܟܬܐ ܠܘ ܕܢܡܠܐ ܠܗ݀ܝ ܕܐܡܼܪ ܢܒܝܐ ܐܝܬ ܗܼܘܐ ܠܗ ܨܒܝܢܐ : ܐܠܐ ܡܛ݀ܠ ܕܦܘܠܓ ܠܥܡܐ ܡܼܢ ܕܘܝܕ : ܐܠܐ ܥܠ ܡܪܝܐ ܡܿܥܠܐ ܠܨܒܘܼܬܐ ܟܬܒܐ : ܥܠ ܕܟܕ ܡܿܨܐܼ ܗܼܘܐ ܕܢܒܛܠ ܠܪܥܝܢܐ ܕܐܒܝܫܠܘܡ ܠܐ [] ܓܪܝܼ ܡܪܝܐ ܠܕܘܝܕ ܕܢܡܢܼܐ [] ܠܐ ܟܠܝܗܝ ܡܼܢ ܗܿܕܐ . ܥܠ ܕܪ݀ܘܐܼ ܗܼ ، ܐ [] ܕܥܠ ܥܡܐ ܒܝܼܫܐ ܇ ܕܟܡܐ [] ܒܝܘ̈ܡܝ ܡ̈ܠܟܐ ܙܕܝܼܩ̈ܐ ܇ ܘܟܡܐ ܙܥܘܪܝܢ ܗܼܘܘ ܒܝܘ̈ܡܝ ܡܠܟܐ ܒܝܼܫܐ ܫܐܠ ܆ ܡܛ݀ܠ ܕܠܐ ܦܨܝܼ ܠܟܗ̈ܢܐ ܕܩܼܛܠ ܀ [] ܕܓܪܝܼ ܡܪܝܐ ܗܕܐ ܗܿܝ ܇ ܕܐܪܫܥ [] ܘܡܛ݀ܠ ܕܚܼܛܐ ܥܡܐ ܘܨܿܒܐ ܗܼܘ ܕܢܪܕܝܘܗܝ ܐܚܼܕܗ ܘܚܒܼܫܗ ܠܕܘܝܕ pb. 283 ܬܚܝܬ ܣܟܠܘܼܬܐ ܇ ܕܠܐ ܢܩܘܼܡ ܘܢܒܼܥܐ ܡܛ݀ܠ ܥܡܐ ܕܠܐ ܫܿܘܐ ܠܪ̈ܚܡܐ ܀ ܐܠܦ ܐ̈ܠܦܝܼܢ ܘܡܐܐ ܐ̈ܠܦܝܼܢ ܫܡ̈ܛܝ ܣܝܦܐ ܘܒܢ̈ܝ ܝܗܘܕܐ ܐܪܒܥܡܐܐ ܐ̈ܠܦܝܼܢ ܘܫܒܥܝܼܢ ܆ ܘܟܗ̈ܢܐ ܘܫܒܛܐ ܕܒܢܝܡܝܿܢ ܠܐ ܐܬܡܢܝܼܘ : ܒܣܦܪ ܕܒܪܝܡܝܢ ܗܿܟܢ ܟܬܝܼܒ ܇ ܘܝܼܕܝܼܥܐ ܕܕܘܐܓ ܗܿܘ ܕܓܪܓ ܠܫܐܘܠ ܥܠ ܩܼܛܠܐ ܕܟܗ̈ܢܐ ܇ ܗܼܘ ܓܪܓ ܠܕܘܝܕ ܕܢܡܼܢܐ ܐܢܘܿܢ : ܘܗܼܘ ܕܘܐܓ ܡܢܼܐ ܠܥܡܐ ܘܗܼܘܐ ܥܠܼܬܐ ܕܢܡܘܼܬܘܢܼ ܀ ܘܩܕܡ ܢܓܪܓ ܕܢܡܼܢܐ ܠܥܡܐ . ܐܘܣܦܼܬ݀ ܗܼܘܬ݀ ܚܡܼܬܗ ܕܡܪܝܐ ܠܬܼܩܦ ܒܥܡܐ . ܡܛ݀ܠ ܫܘܼܚܛܐ ܕܦܘܼܩ̈ܕܢܐ ܘܕܚܼܠܬ ܦܬܟܪ̈ܐ ܘܚܪܫܘܼܬܐ ܕܣܓܼܝܬ݀ ܒܥܡܐ : ܥܡ ܥܠܘܿܒܘܼܬܐ ܘܙܟܘܼܪ̈ܐ ܟܣܝܐܝܬ ܡܫܼܬ̈ܡܫܢ ܗܼܘ̈ܝ ܥܕܟܝܼܠ ܇ ܡܿܕܝܢ ܥܠܬܐ ܗܼܘܬ݀ ܕܢܓܪܓ ܠܕܘܝܕ ܕܢܡܼܢܐ ܠܥܡܐ ܐܝܟܢ ܕܢܘܒܕ ܠܒܝܼܫ̈ܐ ܀ ܕܘܝܕ ܟܕ ܐܬܬܘܝܼ ܥܠܗܿܝ ܕܡܼܢܐ ܠܥܡܐ ܕܥܠܘܗܝ ܡܿܡܠܟ . ܐܘܕܝܼ ܒܣܟܠܘܼܬܗ : ܘܐܬܼܐ ܠܘܬ ܢܒܝܐ ܕܢܓܼܒܐ ܠܗ ܚܕܐ ܡܼܢ ܬܠܬ ܡܪ̈ܕܘܬܐ ܘܐܢ ܕܝܼܠܗ ܗܼܘܬ݀ ܚܛܝܼܬܐ ܙܿܕܩ ܗܼܘܐ ܕܒܗ ܒܒܝܬ ܐܒܘܼܗܝ ܬܫܬܼܠܛܝ ܡܪܕܘܬܐ ܇ ܕܘܝܕ ܓܒܼܐ ܕܢܬܡܼܣܪ ܒܐܝܼܕ̈ܝ ܐܠܗܐ : ܘܠܘ ܒܟܦܢܐ ܘܒܐܝܼܕ̈ܝ ܒܥ̈ܠܕܒܒܐ ܆ ܘܗܘܼܐ ܡܘܬܢܐ ܒܐܝܠܝܢ ܕܚܼܛܘ ܇ ܘܝܼܕܝܼܥܐ ܡܼܢ ܗܿܝ ܕܟܕ ܐܘܫܼܛ ܡܠܐܟܐ ܐܝܼܕܗ ܥܠ ܐܘܪܫܠܡ ܟܠܝܗܝ ܡܪܝܐ ܇ ܘܒܝܕ ܡܠܐܟܐ ܐܚܪܢܐ ܘܦܘܼܩܕܢܐ ܐܬܟܠܝܼ ܗܿܘ ܡܠܐܟܐ ܘܗ݀ܝ ܕܡܼܢ ܨܦܪܐ ܥܕܡܐ ܠܬܠܬܫ̈ܥܝܼܢ ܇ ܐܡܝܼܬ ܡܠܐܟܐ ܫܒܥܝܼܢ ܐ̈ܠܦܝܼܢ ܓܒܪ̈ܐ ܆ ܐܡܿܪܝܼܢ ܐܢܫܝܼ̈ܢ ܕܠܐܐܪ ܟܠܼܐ ܡܢܗܘܿܢ ܕܠܐ ܢܣܩܘܢܼ ܘܡܝܼܬܘ ܆ pb. 278 pb. 279 pb. 280 pb. 281 pb. 282 pb. 283 ܫܠܡ ܦܘܼܫܩܐ ܣܘܼܥܪܢܝܐ ܕܫܡܘܐܝܠ ܢܒܝܐ ܀ ܦܘܼܫܩܐ ܣܘܼܥܪܢܝܐ ܕܫܡܘܐܝܠ ܢܒܝܐ ܦܘܼܫܩܐ ܣܘܼܥܪܢܝܐ ܕܫܡܘܐܝܠ ܢܒܝܐ