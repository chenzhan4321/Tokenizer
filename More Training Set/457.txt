pb. 465 ܐܸܓܲܪܬܵܐ ܕܫܲܕܲܪ ܠܚܲܒܿܝܼܒܹܗ : ܘܡܵܘܕܲܥ ܒܵܗ̇ ܡܸܕܸܡ ܡܸܕܸܡ ܥܲܠ ܐ̄ܪܵܙܵܐ ܕܫܸܠܝܵܐ . ܘܕܲܐܝܟܲܢ ܤܲܓܝܼ̈ܐܹܐ ܡܲܗܡܹܝܢ : ܡܸܛܠ ܕܠܵܐ ܡܦܵܤܝܼܢ ܒܦܘܼܠܚܵܢܵܐ ܗܵܢܵܐ ܬܡܝܼܗܵܐ . ܘܤܘܿܓܼܐܗܘܿܢ ܐܲܝܟܼ ܕܒܲܥܝܵܕܼܐ ܐܲܚܝܼܕܼܝܼܢ ܡܵܘܬܿܒܼܵܐ ܕܩܸܠܵܝܬܼܵܐ : ܡܸܛܠ ܝܘܼܒܵܠܵܐ ܕܪܵܕܹܐ ܒܹܝܬܼ ܕܲܚܪܵܝܹܐ . ܥܲܡ ܟܘܼܢܵܫܵܐ ܕܦܵܤܝܼ̈ܩܵܬܼܵܐ : ܕܚܵܫܲܚ ܠܥܸܢܝܵܢܵܐ ܕܲܒܼܫܸܠܝܵܐ . ܤܘ . pb. 465 ܐܸܓܲܪܬܵܐ ܕܫܲܕܲܪ ܠܚܲܒܿܝܼܒܹܗ : ܘܡܵܘܕܲܥ ܒܵܗ̇ ܡܸܕܸܡ ܡܸܕܸܡ ܥܲܠ ܐ̄ܪܵܙܵܐ ܕܫܸܠܝܵܐ . ܘܕܲܐܝܟܲܢ ܤܲܓܝܼ̈ܐܹܐ ܡܲܗܡܹܝܢ : ܡܸܛܠ ܕܠܵܐ ܡܦܵܤܝܼܢ ܒܦܘܼܠܚܵܢܵܐ ܗܵܢܵܐ ܬܡܝܼܗܵܐ . ܘܤܘܿܓܼܐܗܘܿܢ ܐܲܝܟܼ ܕܒܲܥܝܵܕܼܐ ܐܲܚܝܼܕܼܝܼܢ ܡܵܘܬܿܒܼܵܐ ܕܩܸܠܵܝܬܼܵܐ : ܡܸܛܠ ܝܘܼܒܵܠܵܐ ܕܪܵܕܹܐ ܒܹܝܬܼ ܕܲܚܪܵܝܹܐ . ܥܲܡ ܟܘܼܢܵܫܵܐ ܕܦܵܤܝܼ̈ܩܵܬܼܵܐ : ܕܚܵܫܲܚ ܠܥܸܢܝܵܢܵܐ ܕܲܒܼܫܸܠܝܵܐ . ܤܘ . ܡܸܛܠ ܐܵܚܝ : ܕܐܲܟܸܦܬܲܢܝ ܘܵܠܝܼܬܼܵܐ ܕܐܸܫܠܘܿܚ ܠܵܟܼ ܥܲܠ ܐܲܝܠܹܝܢ ܕܐܵܠ̈ܨܵܢ : ܡܵܘܕܲܥ ܐ̄ܢܵܐ ܠܚܘܼܒܵܟܼ ܒܝܲܕܼ ܟܬܝܼ̈ܒܼܵܬܼܝ : ܐܲܝܟܼ ܫܘܼܘܕܵܝܵܐ ܕܲܗܘ̤ܵܐ ܠܲܢ ܠܘܵܬܼܵܟܼ . ܒܕܸܐܫ̇ܟܲܚܬܵܟܼ ܓܹܝܪ : ܕܒܼܚܲܬܝܼܬܼܘܼܬܼܵܐ ܕܕܼܘܼܒܵܪܹ̈ܐ ܤܝܼܡܵܐ ܠܵܟܼ ܠܡܸܪܕܵܐ ܒܡܵܘܬܿܒܼܵܐ ܕܲܒܼܫܸܠܝܵܐ : ܘܐܵܦ ܐܸܢܵܐ ܐܲܝܠܹܝܢ ܕܫܸܡ̇ܥܹܬܼ ܡ̣ܢ ܦܵܪ̈ܘܿܫܹܐ ܥܲܠ ܦܘܼܠܚܵܢܵܐ ܗܵܢܵܐ : ܟܲܕܼ ܫܵܩܹ̇ܠ ܐ̄ܢܵܐ ܪܸܥܝܵܢܵܐ ܟܢܝܼܫܵܐ ܕܡܸܠܲܝ̈ܗܘܿܢ : ܥܲܡ ܢܸܤ̈ܝܵܢܹܐ ܩܲܪ̈ܝܼܒܹܐ ܕܲܒܼܗܘܿܢ ܒܤܘܼܥܪ̈ܵܢܹܐ : ܠܥܘܼܗܕܵܢܵܟܼ ܪܵܫܹ̇ܡ ܐ̄ܢܵܐ ܒܲܦܫܝܼܛܘܼܬܼܵܐ ܕܡܸܠܬܼܵܐ . ܟܲܕܼ ܐܵܦ ܐܲܢ̄ܬܿ ܡܥܲܕܲܪ ܐܲܢ̄ܬܿ ܩܢܘܿܡܵܟܼ ܡ̣ܢ ܥܸܢܝܵܢܵܗ̇ ܕܐܸܓܲܪܬܵܐ ܒܲܚܦܝܼܛܘܼܬܼܵܐ ܕܲܫܟܼܝܼܚܵܐ ܒܵܟܼ : ܒܗܵܝ̇ ܕܲܒܼܒܼܘܼܝܵܢܵܐ ܕܚܸܟܼܡܬܼܵܐ ܡܸܬܼܩܲܪܲܒܼ ܐܲܢ̄ܬܿ : ܠܩܸܪܝܵܢܵܐ ܕܡܸܠܹ̈ܐ ܡܤܲܝ̈ܟܼܵܬܐ ܕܐܸܓܲܪܬܲܢ ܗܵܕܹܐ : ܠܒܲܪ ܡ̣ܢ ܪܸܕܝܵܐ ܕܲܥܝܵܕܼܵܐ . ܘܐܲܝܟܼ ܢܘܼܗܵܪܵܐ ܡܸܕܸܡ ܫܵܩܹ̇ܠ ܐܲܢ̄ܬܿ ܠܗܹܝܢ : ܠܘܵܬܼ ܫܲܪܟܵܐ ܕܩܸܪܝܵܢܵܐ : ܡܸܛܠ ܤܘܼ̈ܟܵܠܹܐ ܤܒܼܝܼ̈ܤܹܐ ܘܚܲܝܠܵܐ ܕܲܛܡܝܼܪ ܒܗܹܝܢ . ܪܵܘܪܒܼܵܐܝܼܬܼ ܓܹܝܪ : ܡܸܬܼܚܲܝܲܠ ܡܲܕܥܵܐ ܒܩܸܪ̈ܝܵܢܹܐ ܕܐܲܝܟܼ ܗܵܠܹܝܢ . ܘܫܵܩܹ̇ܠ ܡܸܢܗܘܿܢ ܙܲܝܢܵܐ ܠܘܼܩܒܲܠ ܦܸܗܝܵܐ ܕܚܘܼ̈ܫܵܒܹܐ : pb. 466 ܘܠܘܼܩܒܲܠ ܩܘܼܛܵܥܵܐ ܕܲܡܥܵܕܼ ܠܡܸܗܘܵܐ : ܡ̣ܢ ܩܲܫܝܘܼܬܼܵܐ ܕܥܲܡ̈ܠܹܐ : ܘܛܵܘܪܵܐ ܡܬܼܝܼܚܵܐ ܕܲܒܼܫܸܠܝܵܐ . ܘܫܵܕܹܐ ܠܒܸܤܬܿܤܪܹܗ ܠܥܵܠܡܵܐ ܒܨܸܦܬܵܐ ܕܤܘܼܥܪ̈ܵܢܵܘܗܝ : ܒܝܲܕܼܸ ܫܘܼܠܗܵܒܼܵܐ ܕܡܸܬܼܥܲܛܲܦ ܡ̣ܢ ܐܲܝܠܹܝܢ ܕܦܵܓܲܥ ܒܗܹܝܢ : ܐܲܝܟܼ ܢܝܼܫܵܐ ܕܤܝܼܡ ܠܲܢ ܒܐܸܓܲܪܬܵܐ ܗܵܕܹܐ . ܕܡܵܢܵܐ ܐܝܼܬܼܵܘܗܝ ܡܵܘܬܿܒܼܵܐ ܘܦܘܼܠܚܵܢܵܐ ܕܫܸܠܝܵܐ : ܘܐܲܝܠܹܝܢ ܐ̄ܪ̈ܵܙܹܐ ܛܡܝܼܸܪܝܼܢ ܒܹܗ ܒܕܼܘܼܒܵܪܵܐ ܗܵܢܵܐ ܕܡ̣ܢ ܤܲܓܝܼ̈ܐܹܐ ܟܤܹܝܢ : ܘܒܼܵܬܲܪ ܐܲܝܠܹܝܢ ܫܟܼܵܚ̈ܬܼܵܐ ܪܵܗ̇ܛܝܼܢ ܟܲܫܝܼܪܹ̈ܐ ܠܡܲܕܼܪܵܟܼܘܼ ܒܫܸܠܝܵܐ . ܘܡܸܛܠ ܡܵܢܵܐ ܡܲܤܠܹܝܢ ܙܲܕܝܼܩܘܼܬܼܵܐ ܕܒܹܝܬܼ ܒܢܲܝ̈ܢܵܫܵܐ ܡܸܬܼܦܲܠܚܵܐ : ܘܥܵܪܩܝܼܢ ܡ̣ܢ ܚܙܵܬܼܵܐ ܕܥܵܠܡܵܐ : ܘܓܼܵܒܹ̇ܝܢ ܐܘܼ̈ܠܨܵܢܹܐ ܘܐܵܓܼܘܿܢܹ̈ܐ ܕܲܒܼܡܵܘܬܿܒܼܵܐ ܫܲܠܝܵܐ ܘܲܠܚܘܿܕܵܝܵܐ . ܕܡ̣ܢ ܤܘܼܟܵܠܗܹܝܢ ܘܒܲܐܝܠܹܝܢ ܕܦܵܓܼܥ̇ܝܼܢ ܒܐܸܓܲܪܬܵܐ ܗܵܕܹܐ : ܛܘܼܒܼܵܐ ܝܵܗ̇ܒܝܼܢ ܠܝܼܚܝܼ̈ܕܵܝܹܐ : ܐܲܝܠܹܝܢ ܕܡܲܦܩܝܼܢ ܚܲܝܲܝ̈ܗܘܿܢ ܕܗܵܢܵܐ ܥܵܠܡܵܐ ܒܡܵܘܬܿܒܼܵܐ ܟܢܝܼܫܵܐ ܕܥܲܡ ܢܲܦܫܗܘܿܢ . ܕܐܲܝܠܹܝܢ ܕܲܒܼܗܵܠܹܝܢ ܠܵܐ ܐܲܪܓܸܫ̣ܘ : ܝܲܬܝܼܪܬܵܐ ܗ̣̄ܝ ܠܗܘܿܢ ܡܲܪܬܿܝܵܢܘܼܬܼܵܐ ܕܥܲܡ ܙܘܼܗܵܪܹ̈ܐ ܟܠܗܘܿܢ ܥܲܠ ܛܘܼ̈ܟܵܤܹܐ ܕܲܒܼܫܸܠܝܵܐ . ܗܵܪܟܵܐ ܕܹܝܢ : ܐܲܝܟܼ ܕܲܠܘܵܬܼ ܚܲܟܿܝܼ̈ܡܹܐ ܟܵܬܹ̇ܒܼ ܐ̄ܢܵܐ . ܘܡܵܠܹ̇ܟܼ ܐ̄ܢܵܐ : ܒܚܘܼܒܵܐ . ܐܸܢ ܒܵܥܹ̇ܐ ܐܲܢ̄ܬܿ ܠܡܸܫܟܵܚܘܼ ܚܲܝܹ̈ܐ ܠܵܐ ܡܸܬܼܚܲܒܿܠܵܢܹ̈ܐ ܒܲܙܥܘܿܪܘܼܬܼܵܐ ܕܝܵܘ̈ܡܵܬܼܵܟܼ ܐܘܿ ܐܲܚܵܐ : ܡܲܥܲܠܬܵܟܼ ܕܲܠܫܸܠܝܵܐ : ܒܦܘܼܪܫܵܢܵܐ ܬܸܗܘܸܐ . [ ܕ ] ܬܸܫܟܲܚ : ܝܘܼܬܼܪܵܢܵܐ ܕܡܸܤܬܲܟܸܐ ܠܚܲܟܝܼ̈ܡܹܐ ܒܕܼܘܼܒܵܪܹ̈ܐ ܕܫܲܠܝܘܼܬܼܵܐ . ܘܥܲܩܸܒܼ ܥܲܠ ܦܘܼܠܚܵܢܹܗ : ܘܠܵܐ ܬܸܪܗܲܛ ܥܲܠ ܫܡܵܐ . ܘܥܘܿܠ : ܘܥܲܡܸܩ : ܘܐܲܚܨܸܦ : ܘܝܼܠܲܦ : ܘܲܩܢܝܼ : ܘܐܸܬܼܢܲܦܲܩ ܒܟܼܠܗܘܿܢ ܦܘܼܪ̈ܫܵܢܹܐ ܬܡܝܼ̈ܗܹܐ ܘܚܹܐܪ̈ܵܝܹܐ ܕܲܙܢܲܝ̈ ܦܘܼܠܚܵܢܵܐ ܕܲܒܼܫܸܠܝܵܐ . ܕܬܲܕܪܸܟܼ : ܥܲܡ ܟܠܗܘܿܢ ܩܲܕܝܼ̈ܫܹܐ : ܡܵܢܵܘ ܪܵܘܡܵܐ ܘܥܘܼܡܩܵܐ ܘܐܘܼܪܟܵܐ ܘܲܦܬܼܵܝܵܐ pb. 467 ܕܕܼܘܼܒܵܪܵܐ ܗܵܢܵܐ ܠܵܐ ܡܸܤܬܲܝܟܼܵܢܵܐ : ܡܸܛܠ ܠܵܐ ܡܤܲܝܟܼܘܼܬܼܵܐ ܕܥܘܼܬܼܪܵܐ ܗܵܘ̇ ܕܲܠܩܸܢܝܵܢܹܗ ܡܸܬܼܚܲܦܛܝܼܢ ܬܲܓܵܪ̈ܵܘܗܝ . ܘܠܵܐ ܬܢܘܼܚ : ܥܕܲܡܵܐ ܕܬܸܬܼܢܲܦܲܩ ܒܟܼܠܗܘܿܢ ܫܒܼܝܼ̈ܠܹܐ ܕܦܘܼܠܚܵܢܵܘ̈ܗܝ . ܠܟܼܠ ܤܘܼܥܪܵܢ ܕܲܒܼܢܲܝ̈ܢܵܫܵܐ ܠܫܘܼܪܵܝ ܡܸܤܬܲܥܪܵܢܘܼܬܹܗ : ܚܘܼܫܵܚܵܐ ܡܸܕܸܡ ܕܡܸܤܬܲܟܸܐ ܡ̣ܢ ܗܘܵܝܹܗ ܕܤܘܼܥܪܵܢܵܐ : ܡܙܝܼܥ ܠܕܲܥܝܵܢܵܐ ܠܘܵܬܼ ܤܝܵܡܵܐ ܕܫܲܬܼܐܸܤܬܼܵܗ̇ ܕܲܨܒܼܘܼܬܼܵܐ . ܘܢܝܼܫܹܗ ܕܗܵܢܵܐ : ܡܓܲܒܲܪ ܠܪܸܥܝܵܢܵܐ : ܠܡܸܟܥܲܢ ܥܲܤ̈ܩܵܬܼܵܐ ܕܒܹܗ . ܘܒܼܘܼܝܵܐܵܐ ܡܸܕܸܡ ܢܵܤܹ̇ܒܼ ܡܸܢܹܗ ܒܚܵܘܪܵܐ ܕܲܠܘܵܬܹܗ . ܘܐܲܝܟܼ ܐܵܚ̇ܘܿܕܼܵܐ ܡܸܕܸܡ ܐܵܚܹ̇ܕܼ ܠܗܵܘܢܵܐ : ܥܕܲܡܵܐ ܠܫܘܼܟܼܠܵܠܹܐ ܕܤܘܼܥܪܵܢܵܐ . ܗܵܟܲܢܵܐ ܘܐܵܦ ܠܦܘܼܠܚܵܢܵܐ ܝܲܩܝܼܪܵܐ ܕܫܸܠܝܵܐ ܠܡܹܐܢܵܐ ܕܐ̄ܪ̈ܵܙܹܐ : ܐܝܼܬܼ ܠܦܵܪ̈ܘܿܫܹܐ ܢܝܼܫܵܐ : ܕܲܠܘܵܬܹܗ ܚܵܐܲܪ ܪܸܥܝܵܢܵܐ ܡ̣ܢ ܕܟܲܕܼ ܪܵܡܹܐ ܕܘܼ̈ܡܤܹܐ ܩܲܕܼܡܵܝܹ̈ܐ : ܥܕܲܡܵܐ ܠܤܵܟܹܗ ܕܒܸܢܝܵܢܵܐ . ܘܲܒܼܟܼܠܗܘܿܢ ܥܲܡܠܵܘ̈ܗܝ ܢܲܓܝܼܪܹ̈ܐ ܘܥܲܤܩܹ̈ܐ : ܐܲܝܟܼ ܥܲܝ̈ܢܹܐ ܕܩܘܼܒܲܪܢܹܝܛܵܐ ܕܚܵܪ̈ܵܢ ܒܟܼܵܘ̈ܟܿܒܹܐ : ܗܵܟܲܢܵܐ ܡܲܨܸܕܼ ܚܝܵܪܹܗ ܓܵܘܝܵܐ ܕܝܼܚܼܕܼܵܝܵܐ ܒܟܼܠܹܗ ܪܲܗܛܵܐ ܕܡܲܪܕܝܼܬܹܗ : ܒܢܝܼܫܵܐ ܗܵܘ̇ ܕܲܢܤܲܒܼ ܒܪܸܥܝܵܢܹܗ : ܒܝܵܘܡܵܐ ܩܲܕܼܡܵܝܵܐ ܕܝܲܗܼ̄ܒܼ ܢܲܦܫܹܗ ܠܡܸܪܕܵܐ ܒܝܲܡܵܐ ܥܲܤܩܵܐ ܕܫܲܠܝܘܼܬܼܵܐ : ܥܕܲܡܵܐ ܕܢܸܫܟܲܚ ܠܡܲܪܓܵܢܝܼܬܼܵܐ ܗܵܝ̇ ܕܡܸܛܠܵܬܼܵܗ̇ ܫܲܡܲܪ ܢܲܦܫܹܗ ܒܲܬܼܗܘܿܡܵܘ̈ܗܝ ܠܵܐ ܡܸܬܼܓܲܫ̈ܫܵܢܹܐ ܕܝܲܡܵܐ . ܘܚܵܘܪܵܐ ܕܤܘܼܟܵܝܹܗ : ܡܲܩܸܠ ܥܠܵܘܗܝ ܠܟܼܠܹܗ ܝܘܼܩܪܵܐ ܕܦܘܼܪܠܚܵܢܵܐ : ܘܥܘܼܤܵܩܹ̈ܐ ܡܲܠܝܼ̈ܚ ܩܹܘܲܢܕܹܝܢܘܿܣ ܕܒܹܗ ܦܵܓܼܥ̇ܝܼܢ ܒܡܲܪܕܝܼܬܹܗ . ܘܐܲܝܢܵܐ ܕܲܒܼܫܘܼܪܵܝ ܕܲܒܼܫܼܪܵܝ ܡܲܥܲܠܬܹܗ ܕܲܠܫܸܠܝܵܐ : ܢܝܼܫܵܐ ܗܵܢܵܐ ܠܵܐ ܢܤܝܼܡ ܠܹܗ ܠܚܘܼܫܵܚܵܐ ܕܡ̣ܢ ܦܘܼܠܚܵܢܹܗ : ܐܸܠܵܐ ܒܫܸܓܼܡܵܐ ܥܵܡܹ̇ܠ ܐܲܝܟܼ ܐ̄ܢܵܫ ܕܠܵܐܐܲܪ ܟܵܬܹ̇ܫ : ܗܵܢܵܐ : ܠܵܐ ܡܸܡܬܼܘܿܡ ܡܲܡܸܕܼ ܡ̣ܢ ܪܘܼܚܵܐ pb. 468 ܕܩܘܼܛܵܢܵܐ ܒܟܼܠܗܘܿܢ ܚܲܝܵܘ̈ܗܝ . ܘܲܚܕܼܵܐ ܡ̣ܢ ܬܲܪܬܹܝܢ ܓܵܕܼܫܵܐ ܠܹܗ : ܕܐܵܘ ܟܲܕܼ ܠܵܐ ܡܚܲܡܤܸܢ ܠܝܘܼܩܪܵܐ ܠܵܐ ܡܸܤܬܲܝܒܿܪܵܢܵܐ : ܡܸܙܕܟܸܐ ܘܢܵܦܹ̇ܩ ܡ̣ܢ ܫܸܠܝܵܐ ܠܲܓܼܡܵܪ . ܐܵܘ ܐܸܢ ܡܥܲܙܸܐ ܒܹܗ : ܒܹܝܬܼ ܐܲܤܝܼܪܹ̈ܐ ܗܵܘ̇ܝܵܐ ܩܸܠܵܝܬܹܗ ܕܡܸܬܿܛܲܓܲܢ ܒܵܗ̇ : ܕܒܲܕܼܠܵܐ ܝܵܕܲܥ̇ ܕܲܢܤܲܟܸܐ ܠܒܼܘܼܝܵܐܵܐ ܕܡܸܬܼܝܼܠܸܕܼ ܡ̣ܢ ܦܘܼܠܚܵܢܵܐ ܕܲܒܼܫܸܠܝܵܐ : ܒܲܕܼܓܼܘܿܢ ܐܵܦܠܵܐ ܕܢܸܫܐܲܠ ܒܟܹܐܒܼܵܐ ܕܠܸܒܵܐ ܘܢܸܒܼܥܸܐ ܒܚܲܫܵܐ ܕܲܨܠܘܿܬܼܵܐ : ܘܢܸܤܘܲܚ ܠܗܹܝܢ ܡܸܫܟܲܚ : ܠܐܲܝܠܹܝܢ ܕܐܲܒܼ̈ܗܲܝܢ ܡܲܠܝܼܝ̈ ܪ̈ܲܚܡܹܐ ܪ̈ܵܚܡܲܝ ܒܢܲܝ̈ܗܘܿܢ : ܫܒܲܩ̣ܘ ܠܲܢ ܫܘܼܘ̈ܕܵܥܹܐ ܒܲܟܼܬܼܵܒܹ̈ܐ ܠܲܫܟܼܵܚܬܼܵܐ ܕܚܲܝܲܝ̈ܢ ܀ ܚܲܕܼ ܓܹܝܪ ܐܸܡ݂ܲܪ : ܕܐܸܢܵܐ ܝܘܼܬܼܪܵܢܵܐ ܕܡ̣ܢ ܫܸܠܝܵܐ ܗܵܢܵܘ ܠܝܼ : ܕܟܲܕܼ ܐܲܪܚܸܩ ܠܝܼ ܡ̣ܢ ܡܲܫܪܝܼܬܼܵܐ ܕܒܼܵܗ̇ ܡܝܲܬܲܒܼ ܐ̄ܢܵܐ : ܢܸܤܬܲܦܲܩ ܡܲܕܲܥܝ ܡ̣ܢ ܥܘܼܬܵܕܼܵܘ̈ܗܝ ܕܲܩܪܵܒܼܵܐ : ܘܢܸܬܦܢܸܐ ܥܲܠ ܦܘܼܠܚܵܢܵܐ ܕܲܡܝܲܬܲܪ ܀ ܐ̄ܚܪܹܢܵܐ . ܫܸܠܝܵܐ : ܥܸܠ̈ܠܵܬܼܵܐ ܕܲܡܚܲܕ̈ܬܼܵܢ ܚܘܼ̈ܫܵܒܹܐ ܦܵܤܹ̇ܩ . ܘܲܠܓܼܵܘ ܡ̣ܢ ܫܘܼܪ̈ܵܘܗܝ ܡܲܥܬܸܩ ܘܲܡܦܲܟܲܗ ܠܥܘܼ̈ܗܕܵܢܹܐ ܕܡܸܬܼܩܲܕܡܵܢ̈ܘܵܬܼܵܐ . ܘܡܵܐ ܕܲܒܼܠܝܼܘ ܡܠܘܿܐܹ̈ܐ ܥܲܬܿܝܼ̈ܩܹܐ ܡ̣ܢ ܪܸܥܝܵܢܵܐ : ܥܲܠ ܟܝܵܢܵܐ ܗܵܦܹ̇ܟܼ ܗܵܘܢܵܐ ܠܬܼܘܼܪܵܨܹܗ ܀ ܐ̄ܚܪܹܢܵܐ . ܐܸܠܵܐ ܠܫܸܠܝܵܐ ܡܸܛܠܗܵܕܹܐ ܪܵܗܹ̇ܛ ܐ̄ܢܵܐ : ܐܲܝܟܼ ܕܢܸܬܼܚܲܠܘܿܢ ܒܠܹܒܿܝ ܦܸܬܼܓܼܵܡܹ̈ܐ ܕܩܸܪܝܵܢܵܐ ܘܲܨܠܘܿܬܼܵܐ . ܘܟܲܕܼ ܒܗܲܢܝܼܐܘܼܬܼܵܐ ܕܤܘܼ̈ܟܵܠܲܝܗܘܿܢ ܢܸܫܬܲܬܲܩ ܠܸܫܵܢܝ : ܐܲܝܟܼ ܕܲܒܼܫܸܢܬܼܵܐ ܡܸܕܸܡ ܐܸܦܸܠ ܠܝܼ ܒܲܩܦܝܼܤܘܼܬܼܵܐ ܕܪܼ̈ܓܼܫܲܝ ܥܲܡ ܙܵܘ̈ܥܲܝ . ܘܟܲܕܼ ܬܘܼܒܼ ܒܲܢܓܝܼܪܘܼܬܼܵܐ ܕܒܹܗ ܒܫܸܠܝܵܐ : ܢܸܫܬܲܝܲܢ ܠܹܒܿܝ ܡ̣ܢ ܫܓܼܝܼܫܘܼܬܼܵܐ ܕܥܘܼ̈ܗܕܵܢܹܐ : ܢܫܲܡܲܪ ܥܠܲܝ ܒܐܲܡܝܼܢܘܼ ܓܲܠܠ̈ܐ ܕܚܲܕܼܘܼܬܼܵܐ : ܐܲܝܕܵܐ ܕܡ̣ܢ ܢܸܒܼܗܹ̈ܐ ܕܲܠܓܼܵܘ ܕܠܵܐ ܤܘܼܟܵܝ ܓܵܚ̇ܝܼܢ pb. 469 ܡܸܢܫܹܠܝ ܠܒܼܘܼܤܵܡܹܗ ܕܠܹܒܿܝ . ܗܵܠܹܝܢ ܕܟܲܕܼ ܒܲܤܦܝܼܢ̄ܬܵܗ̇ ܕܢܲܦܫܝ ܢܸܬܿܛܪܘܿܢ : ܢܛܲܒܿܥܘܼܢܵܗ̇ ܡ̣ܢ ܪܸ̈ܬܼܡܲܝ ܥܵܠܡܵܐ ܘܡ̣ܢ ܚܲܝܹ̈ܐ ܕܒܸܤܪܵܐ : ܒܲܬܼܗܘܿܡܹ̈ܐ ܬܲܚܬܵܝܹ̈ܐ ܕܫܲܠܝܘܼܬܼܵܐ ܕܒܲܐܠܵܗܵܐ ܀ ܐ̄ܚܪܹܢܵܐ . ܡܘܼ̈ܫܚܵܬܼܵܐ ܕܟܲܤ̈ܝܵܬܼܵܟܼ : ܡ̣ܢ ܦܘܼܪ̈ܫܵܢܹܐ ܕܙܵܘܥܲܝ̈ܟ ܬܸܤܬܲܟܲܠ . ܕܐܲܡܝܼܢܘܼܬܼܵܐ ܐܵܡܲ݁ܪ ܐ̄ܢܵܐ : ܠܵܘ ܠܐܲܝܠܹܝܢ ܕܓܸܕܼܫܵܐ ܡܙܝܼܥ : ܘܥܸܕܵܢܵܐ ܡܲܥܒܲܪ ܠܗܘܿܢ . ܠܲܝܬܿ ܠܒܼܝܼܫ ܒܸܤܪܵܐ : ܕܐܵܪܚܵܐ ܠܵܐ ܥܵܪܹܨ ܒܒܲܝܬܹܗ : ܡ̣ܢ ܬܪ̈ܲܝܗܘܿܢ ܫܘܼܚ̈ܠܵܦܹܐ ܕܛܵܒܼ̈ܬܼܵܐ ܘܲܕܼܒܼܝܼ̈ܫܵܬܼܵܐ . ܐܸܢ ܡܲܢ ܟܲܫܝܼܪܵܐ ܗ̄ܘ̣ : ܒܗܵܠܹܝܢ ܕܲܒܼܨܝܼܪܘܼܬܼܵܐ . ܡܸܛܠ ܟܝܵܢܵܐ ܟܹܝܬܼ : ܐܲܒܼ̈ܗܵܬܼܵܐ ܕܝܲܠܕܹ̈ܐ . ܘܐܸܢ ܬܘܼܒܼ ܡܲܤܡܝܵܢܵܐ ܗ̄ܘ̣ : ܒܗܵܢܹܝܢ ܕܲܡܥܲܠܝܘܼܬܼܵܐ . ܡܸܛܠ ܚܡܝܼܸܪܵܐ ܗܵܘ̇ ܕܛܲܝܒܿܘܼܬܼܵܐ ܕܐܲܪܡܝܼ ܒܲܟܼܝܵܢܲܢ : ܡܸܛܠ ܗܵܘ̇ ܕܐܸܬܿܛܲܗܲܡ ܒܛܘܿܗܡܵܐ ܕܡܲܠܟܘܼܬܼܵܐ ܥܸܠܵܝܬܼܵܐ ܀ ܐ̄ܚܪܹܢܵܐ . ܓܒܼܝܼ ܠܵܟܼ ܦܘܼܠܚܵܢܵܐ ܡܒܲܤܡܵܢܵܐ ܫܲܗܪܵܐ ܐܲܡܝܼܢܵܐ ܕܠܲܝ̈ܠܵܘܵܬܼܵܐ : ܕܒܹܗ ܫܠܲܚ̣ܘ ܟܠܗܘܿܢ ܐܲܒܼ̈ܗܵܬܼܵܐ ܠܒܲܪܢܵܫܵܐ ܗܵܘ̇ ܥܲܬܝܼܩܵܐ : ܘܐܸܫܬܘܝܼܘ ܠܚܘܼܕܵܬܼܵܐ ܕܡܲܕܿܥܵܐ . ܒܗܵܠܹܝܢ ܗ̄ܘ̣ ܥܸܕܵܢܹ̈ܐ ܡܲܪܓܫܵܐ ܢܲܦܫܵܐ ܒܚܲܝܹ̈ܐ ܗܵܢܘܿܢ ܠܵܐ ܡܵܝ̈ܘܿܬܹܐ : ܕܲܒܼܡܲܪܓܫܵܢܘܼܬܼܵܗ̇ ܕܲܒܼܗܘܿܢ : ܫܵܠܚܵܐ ܠܒܼܘܼܫܵܐ ܕܚܸܫܟܵܐ : ܘܗܵܘ̇ܝܵܐ ܡܩܲܒܿܠܵܢܝܼܬܼܵܐ ܕܫܘܼ̈ܟܵܢܹܐ ܕܪܘܼܚ ܀ ܐ̄ܚܪܹܢܵܐ . ܠܵܐ ܡܸܫܟܿܚܵܐ ܕܟܲܕܼ ܚܵܙܹ̇ܐ ܒܲܪܢܵܫܵܐ ܦܲܪ̈ܨܘܿܦܹܐ ܤܲܓܝܼ̈ܐܹܐ : ܘܫܵܡܲܥ̇ ܒܢ̈ܵܬܼ ܩܵܠܹ̈ܐ ܡܫܲܚ̈ܠܦܵܬܼܵܐ ܕܢܘܼܟܼܪ̈ܵܝܵܢ ܠܗܸܪܓܹܗ ܪܘܼܚܵܢܵܐ : ܘܲܢܡܲܠܸܠ ܘܢܸܬܼܥܢܸܐ ܥܲܡ ܕܐܲܝܟܼ ܗܵܠܹܝܢ : ܘܢܸܤܬܦܸܩ ܡܲܕܥܹܗ ܕܲܢܚܘܼܪ ܒܲܩܢܘܿܡܹܗ ܒܟܸܤܝܵܐ : ܘܢܸܬܼܥܗܸܕܼ ܚܛܵܗܵܘ̈ܗܝ ܘܢܸܤܬܿܘܿܪ ܡܲܚܫ̈ܒܼܵܬܹܗ : ܘܢܲܨܸܕܼ ܒܐܲܝܠܹܝܢ ܕܐܵܬܼ̈ܝܵܢ ܘܢܸܬܼܥܢܸܐ ܒܲܨܠܘܿܬܼܵܐ ܟܤܝܼܬܼܵܐ ܀ ܘܬܼܘܼܒܼ . ܕܲܢܟܲܒܸܫ ܐܸܢܘܿܢ pb. 470 ܒܲܪܢܵܫܵܐ ܠܗܵܠܹܝܢ ܪܸ̈ܓܼܫܹܐ ܬܚܹܝܬܼ ܡܫܲܠܛܘܼܬܼܵܐ ܕܢܲܦܫܵܐ : ܒܸܠܥܵܕܼ ܡ̣ܢ ܫܸܠܝܵܐ ܘܢܘܼܟܼܪܵܝܘܼܬܼܵܐ ܕܐ̄ܢܵܫܵܐ : ܠܵܐ ܡܸܫܟܿܚܵܐ . ܡܸܛܠ ܕܲܒܼܗܘܿܢ ܡܚܲܝܕܼܵܐ ܘܲܡܥܲܪܙܠܵܐ ܩܢܘܿܡܵܐܝܼܬܼ ܢܲܦܫܵܐ ܝܼܕܘܼܥܬܼܵܢܝܼܬܼܵܐ : ܘܥܲܡ ܙܵܘܥܲܝ̈ܗܘܿܢ ܡܸܬܼܢܲܬܿܦܵܐ : ܐܸܢ ܠܵܐ ܥܝܼܪܵܐ ܒܲܨܠܘܿܬܼܵܐ ܟܤܝܼܬܼܵܐ . ܘܬܘܼܒܼ . ܕܐܲܝܟܲܢܵܐ ܫܵܗܪܵܐ ܒܥܝܼܪܘܼܬܹܗ ܥܲܡ ܨܠܘܿܬܼܵܐ ܘܩܸܪܝܵܢܵܐ : ܡܒܲܤܸܡ ܘܲܡܚܲܟܸܐ ܘܡܲܪܘܸܙ ܘܲܡܙܲܗܸܐ ܠܵܗ̇ ܠܢܲܦܫܵܐ : ܗܵܢܘܿܢ ܝܲܬܿܝܼܪܵܐܝܼܬܼ ܡܦܵܤܝܼܢ : ܐܲܝܠܹܝܢ ܕܲܒܼܗܘܿܢ ܟ̱ܠܹܗ ܙܲܒܼܢܵܐ ܕܚܲܝܲܝ̈ܗܘܿܢ ܐܸܬܿܕܲܒܲܪܘ ܒܵܗ̇ ܒܥܲܢܘܵܝܘܼܬܼܵܐ ܚܲܬܿܝܼܬܿܬܵܐ ܀ ܐܲܢ̄ܬܿ ܕܹܝܢ ܒܲܪܢܵܫܵܐ ܪܵܚܹ̇ܡ ܫܸܠܝܵܐ : ܠܗܵܠܹܝܢ ܪܸ̈ܡܙܹܐ ܡ̣ܢ ܪܸܥܝܵܢܵܐ ܕܡܸܠܲܝ̈ܗܘܿܢ ܕܐܲܒܼ̈ܗܵܬܼܵܐ ܤܝܼܡ ܠܩܘܼܒܼܠܵܟܼ ܐܲܝܟܼ ܕܲܠܢܝܼܫܵܐ : ܘܲܠܘܲܥܕܵܐ ܕܝܼܠܗܘܿܢ ܬܪܘܿܨ ܪܲܗܛܵܐ ܕܦܘܼܠܚܵܢܵܟܼ . ܘܲܩܕܼܵܡ ܟܠܡܸܕܸܡ ܐܸܬܼܚܲܟܲܡ : ܐܲܝܠܹܝܢ ܐܸܢܹܝܢ ܕܝܲܬܿܝܼܪܵܐܝܼܬܼ ܠܵܚ̈ܡܵܢ ܠܢܝܼܫܵܐ ܕܦܘܼܠܚܵܢܵܟܼ . ܘܒܸܠܥܵܕܲܝܗܹܝܢ ܕܬܸܬܼܥܲܠܲܡ ܒܝܲܕܼܥܲܬܼ ܩܘܼܫܬܼܵܐ ܠܵܐ ܡܸܫܟܲܚ ܐܲܢ̄ܬܿ : ܘܲܒܼܗܹܝܢ ܝܲܬܼܝܼܪ ܐܸܬܼܚܲܦܲܛ ܠܲܡܚܵܘܵܝܘܼ ܚܘܼܡܤܵܢܵܟܼ . ܫܸܬܼܩܵܐ : ܐ̄ܪܵܙܵܐ ܗ̄ܘ̣ ܕܥܵܠܡܵܐ ܕܲܥܬܼܝܼܕܼ . ܡܲܡܠܠܵܐ : ܐܘܿܪܓܵܢܘܿܢ ܐܝܼܬܼܵܘܗܝ ܕܥܵܠܡܵܐ ܗܵܢܵܐ . ܒܲܪܢܵܫܵܐ ܨܲܝܡܵܐ : ܒܲܟܼܝܵܢܵܐ ܕܪ̈ܘܼܚܵܢܹܐ ܡܢܲܤܸܐ ܢܲܦܫܹܗ ܠܲܡܕܲܡܵܝܘܼ . ܡ̣ܢ ܫܸܬܼܩܹܗ ܘܡ̣ܢ ܨܵܘܡܹܗ ܐܲܡܝܼܢܵܐ : ܡܸܬܼܦܪܸܫ ܒܲܪܢܵܫܵܐ ܕܐܲܝܡܝܼܢ ܒܦܘܼܠܚܵܢܵܐ ܐܲܠܵܗܵܝܵܐ ܒܟܲܤܝܘܼܬܹܗ . ܒܗܵܠܹܝܢ ܐ̄ܪܵܙܹܐ ܡܸܫܬܲܡܠܝܵܐ : ܐܵܦ ܡ̣ܢ ܗܵܢܘܿܢ ܚܲܝ̈ܠܵܘܵܬܼܵܐ ܠܵܐ ܡܸܬܼܚܲܙ̈ܝܵܢܹܐ : ܗܵܝ̇ ܬܸܫܡܸܫܬܼܵܐ ܡܲܠܝܲܬܼ ܩܘܼܕܼܫܹ̈ܐ ܕܗܵܝ̇ ܐܝܼܬܼܘܼܬܼܵܐ ܡܵܪܲܬܼ ܥܵܠܡܹ̈ܐ ܀ ܐܵܦ ܐ̄ܢܵܫܝܼܢ ܕܐܸܬܼܦܪܸܫܘ ܒܲܙܒܲܢ ܠܡܸܥܲܠ ܠܓܼܵܘ ܡ̣ܢ ܐ̄ܪ̈ܵܙܹܐ ܐܲܠܵܗܵܝܹ̈ܐ : pb. 471 ܒܗܵܠܹܝܢ ܛܲܒܼ̈ܥܹܐ ܐܸܬܼܪܫܸܡܘ . ܕܡܸܢܗܘܿܢ : ܡܕܲܒܿܪܵܢܘܼܬܼܵܐ ܕܥܲܡܵܐ ܥܲܫܝܼܢܵܐ ܐܸܬܼܗܲܝܡܲܢܘ . ܘܡܸܢܗܘܿܢ : ܐܵܦ ܥܲܠ ܐܸܤܛܘܼ̈ܟܼܤܹܐ ܐܸܫܬܲܠܲܛܘ : ܘܲܒܼܕܼܘܼܡܵܪܵܐ ܪܲܒܵܐ ܟܝܵܢܹ̈ܐ ܕܲܒܼܪܝܼܬܼܵܐ ܠܦܘܼܩܕܵܢܵܐ ܕܡܸܠܲܝ̈ܗܘܿܢ ܐܸܫܬܿܡܲܥܘ . ܡܸܢܗܘܿܢ ܕܹܝܢ : ܟܲܤ̈ܝܵܬܼܵܐ ܕܲܡܤܲܬܿܪ̈ܵܢ ܒܫܸܬܼܩܹܗ ܓܢܝܼܙܵܐ ܕܡܵܪܹܟܠ : ܠܚܘܼܕܵܬܼܵܐ ܕܓܼܵܘܵܐ ܐܸܬܼܗܲܝܡܲܢܘ ܠܲܡܒܲܕܵܩܘܼ . ܐܵܦܠܵܐ ܓܹܝܪ ܦܲܐܝܵܐ ܗ̣̄ܘܲܬܼ : ܕܲܒܼܟܲܪܤܵܐ ܕܡܲܠܝܵܐ ܘܗܵܘܢܵܐ ܦܲܪܝܼܕܼܵܐ ܕܡ̣ܢ ܠܲܥܒܿܘܼܬܼܵܐ : ܢܸܫܬܲܡܫܘܼܢ ܗ̄ܘ̣ܵܘ ܕܐܲܝܟܼ ܗܵܠܹܝܢ ܐ̄ܪ̈ܵܙܹܐ : ܐܵܘ ܕܢܲܡܪܚܘܼܢ ܗ̄ܘ̣ܵܘ ܗܸܢܘܿܢ ܩܲܕܝܼ̈ܫܹܐ ܠܥܸܢܝܵܢܵܐ ܕܲܠܘܵܬܼ ܐܲܠܵܗܵܐ : ܘܨܹܝܕܼ ܟܲܤ̈ܝܵܬܼܵܐ ܕܐ̄ܪ̈ܵܙܵܘܗܝ ܠܡܸܬܼܥܲܠܵܝܘܼ : ܐܸܠܵܐ ܐܸܢ ܒܲܡܚܝܼܠܘܼܬܼܵܐ ܕܗܲܕܵܡܹ̈ܐ ܘܓܼܵܘܢܵܐ ܕܡܵܘܪܸܩ ܡ̣ܢ ܚܲܫܵܐ ܕܟܲܦܢܵܐ : ܘܗܵܢܘܵܐ ܕܲܒܼܗܝܼܠ ܥܲܠ ܛܲܥܡܹܗ ܒܤܘܼܪܵܩܵܐ ܕܡ̣ܢ ܟܠܗܘܿܢ ܚܘܼ̈ܫܵܒܹܐ ܐܲܪ̈ܥܵܢܵܝܹܐ . ܡܵܐ ܓܹܝܪ ܕܲܒܼܢܘܼܓܼܪܹܗ ܕܙܲܒܼܢܵܐ ܕܲܒܼܓܼܵܘ ܟܘܼܪܚܵܟܼ : ܒܝܲܕܼ ܥܲܡ̈ܠܹܐ ܥܡܝܼ̈ܠܹܐ ܘܲܢܛܘܼܪܬܵܐ ܟܤܝܼܬܼܵܐ : ܘܲܪܒܼܝܼܨܘܼܬܼܵܐ ܕܪܸ̈ܓܼܫܲܝܟ ܡ̣ܢ ܟܠ ܦܸܓܥ̈ܝܼܢ : ܡܲܓܸܢ ܥܠܲܝܟ ܚܲܝܠܹܗ ܕܫܸܠܝܵܐ : ܠܘܼܩܕܲܡ ܦܵܓܲܥ̇ ܐܲܢ̄ܬܿ ܒܚܲܕܼܘܼܬܼܵܐ ܗܵܝ̇ ܕܲܕܼܠܵܐ ܥܸܠܬܼܵܐ ܕܒܲܙܒܲܢ ܙܒܲܢ ܡܲܡܠܟܼܵܐ ܒܢܲܦܫܵܟܼ . ܘܗܵܝܕܹܝܢ ܡܸܬܼܦܲܬ̈ܚܵܢ ܥܲܝܢܲܝ̈ܟ ܠܡܸܚܙܵܐ ܚܲܝܠܵܐ ܕܥܵܒܼܘܿܕܼܘܼܬܹܗ ܕܐܲܠܵܗܵܐ : ܘܫܘܼܦܪܵܐ ܕܒܸܪ̈ܝܵܬܼܵܐ : ܠܦܘܼܬܼ ܟܡܵܝܘܼܬܼܵܐ ܕܕܲܟܼܝܘܼܬܼܵܟܼ . ܘܡܵܐ ܕܐܸܬܼܢܓܸܕܼ ܗܵܘܢܵܐ ܒܬܲܗܪܵܐ ܕܲܚܙܵܬܼܵܐ ܗܵܕܹܐ : ܠܸܠܝܵܐ ܡܸܟܹܝܠ ܘܐܝܼܡܵܡܵܐ ܚܲܕܼ ܗܵܘܹ̇ܐ ܠܹܗ : ܒܬܲܗܪܵܐ ܕܲܫܒܼܝܼܚܘܼܬܼ ܥ̇ܒܼܵܕܼܵܘ̈ܗܝ ܕܐܲܠܵܗܵܐ . ܘܡܸܟܵܐ : ܡܸܬܼܓܲܢܒܵܐ ܠܵܗ̇ ܡ̣ܢ ܢܲܦܫܵܐ ܪܓܸܫܬܼܵܐ ܕܚܲܫܹ̈ܐ ܒܗܲܝܢܝܼܐܝܼܬܼ ܚܙܵܬܼܵܐ ܗܵܕܹܐ . ܘܒܼܵܗ̇ ܥܵܐ̇ܠܵܐ ܠܲܬܼܪ̈ܲܝܗܘܿܢ pb. 472 ܕܲܪ̈ܓܹܐ ܕܓܸܠܝܵܢܹ̈ܐ ܡܸܬܼܝܲܕܼ̈ܥܵܢܹܐ : ܕܤܝܼܡܝܼܢ ܒܛܲܟܼܸܤܵܐ ܒܵܬܲܪ ܗܵܢܵܐ : ܡ̣ܢ ܕܲܟܼܝܘܼܬܼܵܐ ܘܲܠܥܸܠ . ܡܸܛܠ ܐܵܚܝ : ܕܐܲܟܸܦܬܲܢܝ ܘܵܠܝܼܬܼܵܐ ܕܐܸܫܠܘܿܚ ܠܵܟܼ ܥܲܠ ܐܲܝܠܹܝܢ ܕܐܵܠ̈ܨܵܢ : ܡܵܘܕܲܥ ܐ̄ܢܵܐ ܠܚܘܼܒܵܟܼ ܒܝܲܕܼ ܟܬܝܼ̈ܒܼܵܬܼܝ : ܐܲܝܟܼ ܫܘܼܘܕܵܝܵܐ ܕܲܗܘ̤ܵܐ ܠܲܢ ܠܘܵܬܼܵܟܼ . ܒܕܸܐܫ̇ܟܲܚܬܵܟܼ ܓܹܝܪ : ܕܒܼܚܲܬܝܼܬܼܘܼܬܼܵܐ ܕܕܼܘܼܒܵܪܹ̈ܐ ܤܝܼܡܵܐ ܠܵܟܼ ܠܡܸܪܕܵܐ ܒܡܵܘܬܿܒܼܵܐ ܕܲܒܼܫܸܠܝܵܐ : ܘܐܵܦ ܐܸܢܵܐ ܐܲܝܠܹܝܢ ܕܫܸܡ̇ܥܹܬܼ ܡ̣ܢ ܦܵܪ̈ܘܿܫܹܐ ܥܲܠ ܦܘܼܠܚܵܢܵܐ ܗܵܢܵܐ : ܟܲܕܼ ܫܵܩܹ̇ܠ ܐ̄ܢܵܐ ܪܸܥܝܵܢܵܐ ܟܢܝܼܫܵܐ ܕܡܸܠܲܝ̈ܗܘܿܢ : ܥܲܡ ܢܸܤ̈ܝܵܢܹܐ ܩܲܪ̈ܝܼܒܹܐ ܕܲܒܼܗܘܿܢ ܒܤܘܼܥܪ̈ܵܢܹܐ : ܠܥܘܼܗܕܵܢܵܟܼ ܪܵܫܹ̇ܡ ܐ̄ܢܵܐ ܒܲܦܫܝܼܛܘܼܬܼܵܐ ܕܡܸܠܬܼܵܐ . ܟܲܕܼ ܐܵܦ ܐܲܢ̄ܬܿ ܡܥܲܕܲܪ ܐܲܢ̄ܬܿ ܩܢܘܿܡܵܟܼ ܡ̣ܢ ܥܸܢܝܵܢܵܗ̇ ܕܐܸܓܲܪܬܵܐ ܒܲܚܦܝܼܛܘܼܬܼܵܐ ܕܲܫܟܼܝܼܚܵܐ ܒܵܟܼ : ܒܗܵܝ̇ ܕܲܒܼܒܼܘܼܝܵܢܵܐ ܕܚܸܟܼܡܬܼܵܐ ܡܸܬܼܩܲܪܲܒܼ ܐܲܢ̄ܬܿ : ܠܩܸܪܝܵܢܵܐ ܕܡܸܠܹ̈ܐ ܡܤܲܝ̈ܟܼܵܬܐ ܕܐܸܓܲܪܬܲܢ ܗܵܕܹܐ : ܠܒܲܪ ܡ̣ܢ ܪܸܕܝܵܐ ܕܲܥܝܵܕܼܵܐ . ܘܐܲܝܟܼ ܢܘܼܗܵܪܵܐ ܡܸܕܸܡ ܫܵܩܹ̇ܠ ܐܲܢ̄ܬܿ ܠܗܹܝܢ : ܠܘܵܬܼ ܫܲܪܟܵܐ ܕܩܸܪܝܵܢܵܐ : ܡܸܛܠ ܤܘܼ̈ܟܵܠܹܐ ܤܒܼܝܼ̈ܤܹܐ ܘܚܲܝܠܵܐ ܕܲܛܡܝܼܪ ܒܗܹܝܢ . ܪܵܘܪܒܼܵܐܝܼܬܼ ܓܹܝܪ : ܡܸܬܼܚܲܝܲܠ ܡܲܕܥܵܐ ܒܩܸܪ̈ܝܵܢܹܐ ܕܐܲܝܟܼ ܗܵܠܹܝܢ . ܘܫܵܩܹ̇ܠ ܡܸܢܗܘܿܢ ܙܲܝܢܵܐ ܠܘܼܩܒܲܠ ܦܸܗܝܵܐ ܕܚܘܼ̈ܫܵܒܹܐ :  pb. 466  ܘܠܘܼܩܒܲܠ ܩܘܼܛܵܥܵܐ ܕܲܡܥܵܕܼ ܠܡܸܗܘܵܐ : ܡ̣ܢ ܩܲܫܝܘܼܬܼܵܐ ܕܥܲܡ̈ܠܹܐ : ܘܛܵܘܪܵܐ ܡܬܼܝܼܚܵܐ ܕܲܒܼܫܸܠܝܵܐ . ܘܫܵܕܹܐ ܠܒܸܤܬܿܤܪܹܗ ܠܥܵܠܡܵܐ ܒܨܸܦܬܵܐ ܕܤܘܼܥܪ̈ܵܢܵܘܗܝ : ܒܝܲܕܼܸ ܫܘܼܠܗܵܒܼܵܐ ܕܡܸܬܼܥܲܛܲܦ ܡ̣ܢ ܐܲܝܠܹܝܢ ܕܦܵܓܲܥ ܒܗܹܝܢ : ܐܲܝܟܼ ܢܝܼܫܵܐ ܕܤܝܼܡ ܠܲܢ ܒܐܸܓܲܪܬܵܐ ܗܵܕܹܐ . ܕܡܵܢܵܐ ܐܝܼܬܼܵܘܗܝ ܡܵܘܬܿܒܼܵܐ ܘܦܘܼܠܚܵܢܵܐ ܕܫܸܠܝܵܐ : ܘܐܲܝܠܹܝܢ ܐ̄ܪ̈ܵܙܹܐ ܛܡܝܼܸܪܝܼܢ ܒܹܗ ܒܕܼܘܼܒܵܪܵܐ ܗܵܢܵܐ ܕܡ̣ܢ ܤܲܓܝܼ̈ܐܹܐ ܟܤܹܝܢ : ܘܒܼܵܬܲܪ ܐܲܝܠܹܝܢ ܫܟܼܵܚ̈ܬܼܵܐ ܪܵܗ̇ܛܝܼܢ ܟܲܫܝܼܪܹ̈ܐ ܠܡܲܕܼܪܵܟܼܘܼ ܒܫܸܠܝܵܐ . ܘܡܸܛܠ ܡܵܢܵܐ ܡܲܤܠܹܝܢ ܙܲܕܝܼܩܘܼܬܼܵܐ ܕܒܹܝܬܼ ܒܢܲܝ̈ܢܵܫܵܐ ܡܸܬܼܦܲܠܚܵܐ : ܘܥܵܪܩܝܼܢ ܡ̣ܢ ܚܙܵܬܼܵܐ ܕܥܵܠܡܵܐ : ܘܓܼܵܒܹ̇ܝܢ ܐܘܼ̈ܠܨܵܢܹܐ ܘܐܵܓܼܘܿܢܹ̈ܐ ܕܲܒܼܡܵܘܬܿܒܼܵܐ ܫܲܠܝܵܐ ܘܲܠܚܘܿܕܵܝܵܐ . ܕܡ̣ܢ ܤܘܼܟܵܠܗܹܝܢ ܘܒܲܐܝܠܹܝܢ ܕܦܵܓܼܥ̇ܝܼܢ ܒܐܸܓܲܪܬܵܐ ܗܵܕܹܐ : ܛܘܼܒܼܵܐ ܝܵܗ̇ܒܝܼܢ ܠܝܼܚܝܼ̈ܕܵܝܹܐ : ܐܲܝܠܹܝܢ ܕܡܲܦܩܝܼܢ ܚܲܝܲܝ̈ܗܘܿܢ ܕܗܵܢܵܐ ܥܵܠܡܵܐ ܒܡܵܘܬܿܒܼܵܐ ܟܢܝܼܫܵܐ ܕܥܲܡ ܢܲܦܫܗܘܿܢ . ܕܐܲܝܠܹܝܢ ܕܲܒܼܗܵܠܹܝܢ ܠܵܐ ܐܲܪܓܸܫ̣ܘ : ܝܲܬܝܼܪܬܵܐ ܗ̣̄ܝ ܠܗܘܿܢ ܡܲܪܬܿܝܵܢܘܼܬܼܵܐ ܕܥܲܡ ܙܘܼܗܵܪܹ̈ܐ ܟܠܗܘܿܢ ܥܲܠ ܛܘܼ̈ܟܵܤܹܐ ܕܲܒܼܫܸܠܝܵܐ . ܗܵܪܟܵܐ ܕܹܝܢ : ܐܲܝܟܼ ܕܲܠܘܵܬܼ ܚܲܟܿܝܼ̈ܡܹܐ ܟܵܬܹ̇ܒܼ ܐ̄ܢܵܐ . ܘܡܵܠܹ̇ܟܼ ܐ̄ܢܵܐ : ܒܚܘܼܒܵܐ . ܐܸܢ ܒܵܥܹ̇ܐ ܐܲܢ̄ܬܿ ܠܡܸܫܟܵܚܘܼ ܚܲܝܹ̈ܐ ܠܵܐ ܡܸܬܼܚܲܒܿܠܵܢܹ̈ܐ ܒܲܙܥܘܿܪܘܼܬܼܵܐ ܕܝܵܘ̈ܡܵܬܼܵܟܼ ܐܘܿ ܐܲܚܵܐ : ܡܲܥܲܠܬܵܟܼ ܕܲܠܫܸܠܝܵܐ : ܒܦܘܼܪܫܵܢܵܐ ܬܸܗܘܸܐ . [ ܕ ] ܬܸܫܟܲܚ : ܝܘܼܬܼܪܵܢܵܐ ܕܡܸܤܬܲܟܸܐ ܠܚܲܟܝܼ̈ܡܹܐ ܒܕܼܘܼܒܵܪܹ̈ܐ ܕܫܲܠܝܘܼܬܼܵܐ . ܘܥܲܩܸܒܼ ܥܲܠ ܦܘܼܠܚܵܢܹܗ : ܘܠܵܐ ܬܸܪܗܲܛ ܥܲܠ ܫܡܵܐ . ܘܥܘܿܠ : ܘܥܲܡܸܩ : ܘܐܲܚܨܸܦ : ܘܝܼܠܲܦ : ܘܲܩܢܝܼ : ܘܐܸܬܼܢܲܦܲܩ ܒܟܼܠܗܘܿܢ ܦܘܼܪ̈ܫܵܢܹܐ ܬܡܝܼ̈ܗܹܐ ܘܚܹܐܪ̈ܵܝܹܐ ܕܲܙܢܲܝ̈ ܦܘܼܠܚܵܢܵܐ ܕܲܒܼܫܸܠܝܵܐ . ܕܬܲܕܪܸܟܼ : ܥܲܡ ܟܠܗܘܿܢ ܩܲܕܝܼ̈ܫܹܐ : ܡܵܢܵܘ ܪܵܘܡܵܐ ܘܥܘܼܡܩܵܐ ܘܐܘܼܪܟܵܐ ܘܲܦܬܼܵܝܵܐ  pb. 467  ܕܕܼܘܼܒܵܪܵܐ ܗܵܢܵܐ ܠܵܐ ܡܸܤܬܲܝܟܼܵܢܵܐ : ܡܸܛܠ ܠܵܐ ܡܤܲܝܟܼܘܼܬܼܵܐ ܕܥܘܼܬܼܪܵܐ ܗܵܘ̇ ܕܲܠܩܸܢܝܵܢܹܗ ܡܸܬܼܚܲܦܛܝܼܢ ܬܲܓܵܪ̈ܵܘܗܝ . ܘܠܵܐ ܬܢܘܼܚ : ܥܕܲܡܵܐ ܕܬܸܬܼܢܲܦܲܩ ܒܟܼܠܗܘܿܢ ܫܒܼܝܼ̈ܠܹܐ ܕܦܘܼܠܚܵܢܵܘ̈ܗܝ . ܠܟܼܠ ܤܘܼܥܪܵܢ ܕܲܒܼܢܲܝ̈ܢܵܫܵܐ ܠܫܘܼܪܵܝ ܡܸܤܬܲܥܪܵܢܘܼܬܹܗ : ܚܘܼܫܵܚܵܐ ܡܸܕܸܡ ܕܡܸܤܬܲܟܸܐ ܡ̣ܢ ܗܘܵܝܹܗ ܕܤܘܼܥܪܵܢܵܐ : ܡܙܝܼܥ ܠܕܲܥܝܵܢܵܐ ܠܘܵܬܼ ܤܝܵܡܵܐ ܕܫܲܬܼܐܸܤܬܼܵܗ̇ ܕܲܨܒܼܘܼܬܼܵܐ . ܘܢܝܼܫܹܗ ܕܗܵܢܵܐ : ܡܓܲܒܲܪ ܠܪܸܥܝܵܢܵܐ : ܠܡܸܟܥܲܢ ܥܲܤ̈ܩܵܬܼܵܐ ܕܒܹܗ . ܘܒܼܘܼܝܵܐܵܐ ܡܸܕܸܡ ܢܵܤܹ̇ܒܼ ܡܸܢܹܗ ܒܚܵܘܪܵܐ ܕܲܠܘܵܬܹܗ . ܘܐܲܝܟܼ ܐܵܚ̇ܘܿܕܼܵܐ ܡܸܕܸܡ ܐܵܚܹ̇ܕܼ ܠܗܵܘܢܵܐ : ܥܕܲܡܵܐ ܠܫܘܼܟܼܠܵܠܹܐ ܕܤܘܼܥܪܵܢܵܐ . ܗܵܟܲܢܵܐ ܘܐܵܦ ܠܦܘܼܠܚܵܢܵܐ ܝܲܩܝܼܪܵܐ ܕܫܸܠܝܵܐ ܠܡܹܐܢܵܐ ܕܐ̄ܪ̈ܵܙܹܐ : ܐܝܼܬܼ ܠܦܵܪ̈ܘܿܫܹܐ ܢܝܼܫܵܐ : ܕܲܠܘܵܬܹܗ ܚܵܐܲܪ ܪܸܥܝܵܢܵܐ ܡ̣ܢ ܕܟܲܕܼ ܪܵܡܹܐ ܕܘܼ̈ܡܤܹܐ ܩܲܕܼܡܵܝܹ̈ܐ : ܥܕܲܡܵܐ ܠܤܵܟܹܗ ܕܒܸܢܝܵܢܵܐ . ܘܲܒܼܟܼܠܗܘܿܢ ܥܲܡܠܵܘ̈ܗܝ ܢܲܓܝܼܪܹ̈ܐ ܘܥܲܤܩܹ̈ܐ : ܐܲܝܟܼ ܥܲܝ̈ܢܹܐ ܕܩܘܼܒܲܪܢܹܝܛܵܐ ܕܚܵܪ̈ܵܢ ܒܟܼܵܘ̈ܟܿܒܹܐ : ܗܵܟܲܢܵܐ ܡܲܨܸܕܼ ܚܝܵܪܹܗ ܓܵܘܝܵܐ ܕܝܼܚܼܕܼܵܝܵܐ ܒܟܼܠܹܗ ܪܲܗܛܵܐ ܕܡܲܪܕܝܼܬܹܗ : ܒܢܝܼܫܵܐ ܗܵܘ̇ ܕܲܢܤܲܒܼ ܒܪܸܥܝܵܢܹܗ : ܒܝܵܘܡܵܐ ܩܲܕܼܡܵܝܵܐ ܕܝܲܗܼ̄ܒܼ ܢܲܦܫܹܗ ܠܡܸܪܕܵܐ ܒܝܲܡܵܐ ܥܲܤܩܵܐ ܕܫܲܠܝܘܼܬܼܵܐ : ܥܕܲܡܵܐ ܕܢܸܫܟܲܚ ܠܡܲܪܓܵܢܝܼܬܼܵܐ ܗܵܝ̇ ܕܡܸܛܠܵܬܼܵܗ̇ ܫܲܡܲܪ ܢܲܦܫܹܗ ܒܲܬܼܗܘܿܡܵܘ̈ܗܝ ܠܵܐ ܡܸܬܼܓܲܫ̈ܫܵܢܹܐ ܕܝܲܡܵܐ . ܘܚܵܘܪܵܐ ܕܤܘܼܟܵܝܹܗ : ܡܲܩܸܠ ܥܠܵܘܗܝ ܠܟܼܠܹܗ ܝܘܼܩܪܵܐ ܕܦܘܼܪܠܚܵܢܵܐ : ܘܥܘܼܤܵܩܹ̈ܐ ܡܲܠܝܼ̈ܚ ܩܹܘܲܢܕܹܝܢܘܿܣ ܕܒܹܗ ܦܵܓܼܥ̇ܝܼܢ ܒܡܲܪܕܝܼܬܹܗ . ܘܐܲܝܢܵܐ ܕܲܒܼܫܘܼܪܵܝ ܕܲܒܼܫܼܪܵܝ ܡܲܥܲܠܬܹܗ ܕܲܠܫܸܠܝܵܐ : ܢܝܼܫܵܐ ܗܵܢܵܐ ܠܵܐ ܢܤܝܼܡ ܠܹܗ ܠܚܘܼܫܵܚܵܐ ܕܡ̣ܢ ܦܘܼܠܚܵܢܹܗ : ܐܸܠܵܐ ܒܫܸܓܼܡܵܐ ܥܵܡܹ̇ܠ ܐܲܝܟܼ ܐ̄ܢܵܫ ܕܠܵܐܐܲܪ ܟܵܬܹ̇ܫ : ܗܵܢܵܐ : ܠܵܐ ܡܸܡܬܼܘܿܡ ܡܲܡܸܕܼ ܡ̣ܢ ܪܘܼܚܵܐ  pb. 468  ܕܩܘܼܛܵܢܵܐ ܒܟܼܠܗܘܿܢ ܚܲܝܵܘ̈ܗܝ . ܘܲܚܕܼܵܐ ܡ̣ܢ ܬܲܪܬܹܝܢ ܓܵܕܼܫܵܐ ܠܹܗ : ܕܐܵܘ ܟܲܕܼ ܠܵܐ ܡܚܲܡܤܸܢ ܠܝܘܼܩܪܵܐ ܠܵܐ ܡܸܤܬܲܝܒܿܪܵܢܵܐ : ܡܸܙܕܟܸܐ ܘܢܵܦܹ̇ܩ ܡ̣ܢ ܫܸܠܝܵܐ ܠܲܓܼܡܵܪ . ܐܵܘ ܐܸܢ ܡܥܲܙܸܐ ܒܹܗ : ܒܹܝܬܼ ܐܲܤܝܼܪܹ̈ܐ ܗܵܘ̇ܝܵܐ ܩܸܠܵܝܬܹܗ ܕܡܸܬܿܛܲܓܲܢ ܒܵܗ̇ : ܕܒܲܕܼܠܵܐ ܝܵܕܲܥ̇ ܕܲܢܤܲܟܸܐ ܠܒܼܘܼܝܵܐܵܐ ܕܡܸܬܼܝܼܠܸܕܼ ܡ̣ܢ ܦܘܼܠܚܵܢܵܐ ܕܲܒܼܫܸܠܝܵܐ : ܒܲܕܼܓܼܘܿܢ ܐܵܦܠܵܐ ܕܢܸܫܐܲܠ ܒܟܹܐܒܼܵܐ ܕܠܸܒܵܐ ܘܢܸܒܼܥܸܐ ܒܚܲܫܵܐ ܕܲܨܠܘܿܬܼܵܐ : ܘܢܸܤܘܲܚ ܠܗܹܝܢ ܡܸܫܟܲܚ : ܠܐܲܝܠܹܝܢ ܕܐܲܒܼ̈ܗܲܝܢ ܡܲܠܝܼܝ̈ ܪ̈ܲܚܡܹܐ ܪ̈ܵܚܡܲܝ ܒܢܲܝ̈ܗܘܿܢ : ܫܒܲܩ̣ܘ ܠܲܢ ܫܘܼܘ̈ܕܵܥܹܐ ܒܲܟܼܬܼܵܒܹ̈ܐ ܠܲܫܟܼܵܚܬܼܵܐ ܕܚܲܝܲܝ̈ܢ ܀ ܚܲܕܼ ܓܹܝܪ ܐܸܡ݂ܲܪ : ܕܐܸܢܵܐ ܝܘܼܬܼܪܵܢܵܐ ܕܡ̣ܢ ܫܸܠܝܵܐ ܗܵܢܵܘ ܠܝܼ : ܕܟܲܕܼ ܐܲܪܚܸܩ ܠܝܼ ܡ̣ܢ ܡܲܫܪܝܼܬܼܵܐ ܕܒܼܵܗ̇ ܡܝܲܬܲܒܼ ܐ̄ܢܵܐ : ܢܸܤܬܲܦܲܩ ܡܲܕܲܥܝ ܡ̣ܢ ܥܘܼܬܵܕܼܵܘ̈ܗܝ ܕܲܩܪܵܒܼܵܐ : ܘܢܸܬܦܢܸܐ ܥܲܠ ܦܘܼܠܚܵܢܵܐ ܕܲܡܝܲܬܲܪ ܀ ܐ̄ܚܪܹܢܵܐ . ܫܸܠܝܵܐ : ܥܸܠ̈ܠܵܬܼܵܐ ܕܲܡܚܲܕ̈ܬܼܵܢ ܚܘܼ̈ܫܵܒܹܐ ܦܵܤܹ̇ܩ . ܘܲܠܓܼܵܘ ܡ̣ܢ ܫܘܼܪ̈ܵܘܗܝ ܡܲܥܬܸܩ ܘܲܡܦܲܟܲܗ ܠܥܘܼ̈ܗܕܵܢܹܐ ܕܡܸܬܼܩܲܕܡܵܢ̈ܘܵܬܼܵܐ . ܘܡܵܐ ܕܲܒܼܠܝܼܘ ܡܠܘܿܐܹ̈ܐ ܥܲܬܿܝܼ̈ܩܹܐ ܡ̣ܢ ܪܸܥܝܵܢܵܐ : ܥܲܠ ܟܝܵܢܵܐ ܗܵܦܹ̇ܟܼ ܗܵܘܢܵܐ ܠܬܼܘܼܪܵܨܹܗ ܀ ܐ̄ܚܪܹܢܵܐ . ܐܸܠܵܐ ܠܫܸܠܝܵܐ ܡܸܛܠܗܵܕܹܐ ܪܵܗܹ̇ܛ ܐ̄ܢܵܐ : ܐܲܝܟܼ ܕܢܸܬܼܚܲܠܘܿܢ ܒܠܹܒܿܝ ܦܸܬܼܓܼܵܡܹ̈ܐ ܕܩܸܪܝܵܢܵܐ ܘܲܨܠܘܿܬܼܵܐ . ܘܟܲܕܼ ܒܗܲܢܝܼܐܘܼܬܼܵܐ ܕܤܘܼ̈ܟܵܠܲܝܗܘܿܢ ܢܸܫܬܲܬܲܩ ܠܸܫܵܢܝ : ܐܲܝܟܼ ܕܲܒܼܫܸܢܬܼܵܐ ܡܸܕܸܡ ܐܸܦܸܠ ܠܝܼ ܒܲܩܦܝܼܤܘܼܬܼܵܐ ܕܪܼ̈ܓܼܫܲܝ ܥܲܡ ܙܵܘ̈ܥܲܝ . ܘܟܲܕܼ ܬܘܼܒܼ ܒܲܢܓܝܼܪܘܼܬܼܵܐ ܕܒܹܗ ܒܫܸܠܝܵܐ : ܢܸܫܬܲܝܲܢ ܠܹܒܿܝ ܡ̣ܢ ܫܓܼܝܼܫܘܼܬܼܵܐ ܕܥܘܼ̈ܗܕܵܢܹܐ : ܢܫܲܡܲܪ ܥܠܲܝ ܒܐܲܡܝܼܢܘܼ ܓܲܠܠ̈ܐ ܕܚܲܕܼܘܼܬܼܵܐ : ܐܲܝܕܵܐ ܕܡ̣ܢ ܢܸܒܼܗܹ̈ܐ ܕܲܠܓܼܵܘ ܕܠܵܐ ܤܘܼܟܵܝ ܓܵܚ̇ܝܼܢ  pb. 469  ܡܸܢܫܹܠܝ ܠܒܼܘܼܤܵܡܹܗ ܕܠܹܒܿܝ . ܗܵܠܹܝܢ ܕܟܲܕܼ ܒܲܤܦܝܼܢ̄ܬܵܗ̇ ܕܢܲܦܫܝ ܢܸܬܿܛܪܘܿܢ : ܢܛܲܒܿܥܘܼܢܵܗ̇ ܡ̣ܢ ܪܸ̈ܬܼܡܲܝ ܥܵܠܡܵܐ ܘܡ̣ܢ ܚܲܝܹ̈ܐ ܕܒܸܤܪܵܐ : ܒܲܬܼܗܘܿܡܹ̈ܐ ܬܲܚܬܵܝܹ̈ܐ ܕܫܲܠܝܘܼܬܼܵܐ ܕܒܲܐܠܵܗܵܐ ܀ ܐ̄ܚܪܹܢܵܐ . ܡܘܼ̈ܫܚܵܬܼܵܐ ܕܟܲܤ̈ܝܵܬܼܵܟܼ : ܡ̣ܢ ܦܘܼܪ̈ܫܵܢܹܐ ܕܙܵܘܥܲܝ̈ܟ ܬܸܤܬܲܟܲܠ . ܕܐܲܡܝܼܢܘܼܬܼܵܐ ܐܵܡܲ݁ܪ ܐ̄ܢܵܐ : ܠܵܘ ܠܐܲܝܠܹܝܢ ܕܓܸܕܼܫܵܐ ܡܙܝܼܥ : ܘܥܸܕܵܢܵܐ ܡܲܥܒܲܪ ܠܗܘܿܢ . ܠܲܝܬܿ ܠܒܼܝܼܫ ܒܸܤܪܵܐ : ܕܐܵܪܚܵܐ ܠܵܐ ܥܵܪܹܨ ܒܒܲܝܬܹܗ : ܡ̣ܢ ܬܪ̈ܲܝܗܘܿܢ ܫܘܼܚ̈ܠܵܦܹܐ ܕܛܵܒܼ̈ܬܼܵܐ ܘܲܕܼܒܼܝܼ̈ܫܵܬܼܵܐ . ܐܸܢ ܡܲܢ ܟܲܫܝܼܪܵܐ ܗ̄ܘ̣ : ܒܗܵܠܹܝܢ ܕܲܒܼܨܝܼܪܘܼܬܼܵܐ . ܡܸܛܠ ܟܝܵܢܵܐ ܟܹܝܬܼ : ܐܲܒܼ̈ܗܵܬܼܵܐ ܕܝܲܠܕܹ̈ܐ . ܘܐܸܢ ܬܘܼܒܼ ܡܲܤܡܝܵܢܵܐ ܗ̄ܘ̣ : ܒܗܵܢܹܝܢ ܕܲܡܥܲܠܝܘܼܬܼܵܐ . ܡܸܛܠ ܚܡܝܼܸܪܵܐ ܗܵܘ̇ ܕܛܲܝܒܿܘܼܬܼܵܐ ܕܐܲܪܡܝܼ ܒܲܟܼܝܵܢܲܢ : ܡܸܛܠ ܗܵܘ̇ ܕܐܸܬܿܛܲܗܲܡ ܒܛܘܿܗܡܵܐ ܕܡܲܠܟܘܼܬܼܵܐ ܥܸܠܵܝܬܼܵܐ ܀ ܐ̄ܚܪܹܢܵܐ . ܓܒܼܝܼ ܠܵܟܼ ܦܘܼܠܚܵܢܵܐ ܡܒܲܤܡܵܢܵܐ ܫܲܗܪܵܐ ܐܲܡܝܼܢܵܐ ܕܠܲܝ̈ܠܵܘܵܬܼܵܐ : ܕܒܹܗ ܫܠܲܚ̣ܘ ܟܠܗܘܿܢ ܐܲܒܼ̈ܗܵܬܼܵܐ ܠܒܲܪܢܵܫܵܐ ܗܵܘ̇ ܥܲܬܝܼܩܵܐ : ܘܐܸܫܬܘܝܼܘ ܠܚܘܼܕܵܬܼܵܐ ܕܡܲܕܿܥܵܐ . ܒܗܵܠܹܝܢ ܗ̄ܘ̣ ܥܸܕܵܢܹ̈ܐ ܡܲܪܓܫܵܐ ܢܲܦܫܵܐ ܒܚܲܝܹ̈ܐ ܗܵܢܘܿܢ ܠܵܐ ܡܵܝ̈ܘܿܬܹܐ : ܕܲܒܼܡܲܪܓܫܵܢܘܼܬܼܵܗ̇ ܕܲܒܼܗܘܿܢ : ܫܵܠܚܵܐ ܠܒܼܘܼܫܵܐ ܕܚܸܫܟܵܐ : ܘܗܵܘ̇ܝܵܐ ܡܩܲܒܿܠܵܢܝܼܬܼܵܐ ܕܫܘܼ̈ܟܵܢܹܐ ܕܪܘܼܚ ܀ ܐ̄ܚܪܹܢܵܐ . ܠܵܐ ܡܸܫܟܿܚܵܐ ܕܟܲܕܼ ܚܵܙܹ̇ܐ ܒܲܪܢܵܫܵܐ ܦܲܪ̈ܨܘܿܦܹܐ ܤܲܓܝܼ̈ܐܹܐ : ܘܫܵܡܲܥ̇ ܒܢ̈ܵܬܼ ܩܵܠܹ̈ܐ ܡܫܲܚ̈ܠܦܵܬܼܵܐ ܕܢܘܼܟܼܪ̈ܵܝܵܢ ܠܗܸܪܓܹܗ ܪܘܼܚܵܢܵܐ : ܘܲܢܡܲܠܸܠ ܘܢܸܬܼܥܢܸܐ ܥܲܡ ܕܐܲܝܟܼ ܗܵܠܹܝܢ : ܘܢܸܤܬܦܸܩ ܡܲܕܥܹܗ ܕܲܢܚܘܼܪ ܒܲܩܢܘܿܡܹܗ ܒܟܸܤܝܵܐ : ܘܢܸܬܼܥܗܸܕܼ ܚܛܵܗܵܘ̈ܗܝ ܘܢܸܤܬܿܘܿܪ ܡܲܚܫ̈ܒܼܵܬܹܗ : ܘܢܲܨܸܕܼ ܒܐܲܝܠܹܝܢ ܕܐܵܬܼ̈ܝܵܢ ܘܢܸܬܼܥܢܸܐ ܒܲܨܠܘܿܬܼܵܐ ܟܤܝܼܬܼܵܐ ܀ ܘܬܼܘܼܒܼ . ܕܲܢܟܲܒܸܫ ܐܸܢܘܿܢ  pb. 470  ܒܲܪܢܵܫܵܐ ܠܗܵܠܹܝܢ ܪܸ̈ܓܼܫܹܐ ܬܚܹܝܬܼ ܡܫܲܠܛܘܼܬܼܵܐ ܕܢܲܦܫܵܐ : ܒܸܠܥܵܕܼ ܡ̣ܢ ܫܸܠܝܵܐ ܘܢܘܼܟܼܪܵܝܘܼܬܼܵܐ ܕܐ̄ܢܵܫܵܐ : ܠܵܐ ܡܸܫܟܿܚܵܐ . ܡܸܛܠ ܕܲܒܼܗܘܿܢ ܡܚܲܝܕܼܵܐ ܘܲܡܥܲܪܙܠܵܐ ܩܢܘܿܡܵܐܝܼܬܼ ܢܲܦܫܵܐ ܝܼܕܘܼܥܬܼܵܢܝܼܬܼܵܐ : ܘܥܲܡ ܙܵܘܥܲܝ̈ܗܘܿܢ ܡܸܬܼܢܲܬܿܦܵܐ : ܐܸܢ ܠܵܐ ܥܝܼܪܵܐ ܒܲܨܠܘܿܬܼܵܐ ܟܤܝܼܬܼܵܐ . ܘܬܘܼܒܼ . ܕܐܲܝܟܲܢܵܐ ܫܵܗܪܵܐ ܒܥܝܼܪܘܼܬܹܗ ܥܲܡ ܨܠܘܿܬܼܵܐ ܘܩܸܪܝܵܢܵܐ : ܡܒܲܤܸܡ ܘܲܡܚܲܟܸܐ ܘܡܲܪܘܸܙ ܘܲܡܙܲܗܸܐ ܠܵܗ̇ ܠܢܲܦܫܵܐ : ܗܵܢܘܿܢ ܝܲܬܿܝܼܪܵܐܝܼܬܼ ܡܦܵܤܝܼܢ : ܐܲܝܠܹܝܢ ܕܲܒܼܗܘܿܢ ܟ̱ܠܹܗ ܙܲܒܼܢܵܐ ܕܚܲܝܲܝ̈ܗܘܿܢ ܐܸܬܿܕܲܒܲܪܘ ܒܵܗ̇ ܒܥܲܢܘܵܝܘܼܬܼܵܐ ܚܲܬܿܝܼܬܿܬܵܐ ܀ ܐܲܢ̄ܬܿ ܕܹܝܢ ܒܲܪܢܵܫܵܐ ܪܵܚܹ̇ܡ ܫܸܠܝܵܐ : ܠܗܵܠܹܝܢ ܪܸ̈ܡܙܹܐ ܡ̣ܢ ܪܸܥܝܵܢܵܐ ܕܡܸܠܲܝ̈ܗܘܿܢ ܕܐܲܒܼ̈ܗܵܬܼܵܐ ܤܝܼܡ ܠܩܘܼܒܼܠܵܟܼ ܐܲܝܟܼ ܕܲܠܢܝܼܫܵܐ : ܘܲܠܘܲܥܕܵܐ ܕܝܼܠܗܘܿܢ ܬܪܘܿܨ ܪܲܗܛܵܐ ܕܦܘܼܠܚܵܢܵܟܼ . ܘܲܩܕܼܵܡ ܟܠܡܸܕܸܡ ܐܸܬܼܚܲܟܲܡ : ܐܲܝܠܹܝܢ ܐܸܢܹܝܢ ܕܝܲܬܿܝܼܪܵܐܝܼܬܼ ܠܵܚ̈ܡܵܢ ܠܢܝܼܫܵܐ ܕܦܘܼܠܚܵܢܵܟܼ . ܘܒܸܠܥܵܕܲܝܗܹܝܢ ܕܬܸܬܼܥܲܠܲܡ ܒܝܲܕܼܥܲܬܼ ܩܘܼܫܬܼܵܐ ܠܵܐ ܡܸܫܟܲܚ ܐܲܢ̄ܬܿ : ܘܲܒܼܗܹܝܢ ܝܲܬܼܝܼܪ ܐܸܬܼܚܲܦܲܛ ܠܲܡܚܵܘܵܝܘܼ ܚܘܼܡܤܵܢܵܟܼ . ܫܸܬܼܩܵܐ : ܐ̄ܪܵܙܵܐ ܗ̄ܘ̣ ܕܥܵܠܡܵܐ ܕܲܥܬܼܝܼܕܼ . ܡܲܡܠܠܵܐ : ܐܘܿܪܓܵܢܘܿܢ ܐܝܼܬܼܵܘܗܝ ܕܥܵܠܡܵܐ ܗܵܢܵܐ . ܒܲܪܢܵܫܵܐ ܨܲܝܡܵܐ : ܒܲܟܼܝܵܢܵܐ ܕܪ̈ܘܼܚܵܢܹܐ ܡܢܲܤܸܐ ܢܲܦܫܹܗ ܠܲܡܕܲܡܵܝܘܼ . ܡ̣ܢ ܫܸܬܼܩܹܗ ܘܡ̣ܢ ܨܵܘܡܹܗ ܐܲܡܝܼܢܵܐ : ܡܸܬܼܦܪܸܫ ܒܲܪܢܵܫܵܐ ܕܐܲܝܡܝܼܢ ܒܦܘܼܠܚܵܢܵܐ ܐܲܠܵܗܵܝܵܐ ܒܟܲܤܝܘܼܬܹܗ . ܒܗܵܠܹܝܢ ܐ̄ܪܵܙܹܐ ܡܸܫܬܲܡܠܝܵܐ : ܐܵܦ ܡ̣ܢ ܗܵܢܘܿܢ ܚܲܝ̈ܠܵܘܵܬܼܵܐ ܠܵܐ ܡܸܬܼܚܲܙ̈ܝܵܢܹܐ : ܗܵܝ̇ ܬܸܫܡܸܫܬܼܵܐ ܡܲܠܝܲܬܼ ܩܘܼܕܼܫܹ̈ܐ ܕܗܵܝ̇ ܐܝܼܬܼܘܼܬܼܵܐ ܡܵܪܲܬܼ ܥܵܠܡܹ̈ܐ ܀ ܐܵܦ ܐ̄ܢܵܫܝܼܢ ܕܐܸܬܼܦܪܸܫܘ ܒܲܙܒܲܢ ܠܡܸܥܲܠ ܠܓܼܵܘ ܡ̣ܢ ܐ̄ܪ̈ܵܙܹܐ ܐܲܠܵܗܵܝܹ̈ܐ :  pb. 471  ܒܗܵܠܹܝܢ ܛܲܒܼ̈ܥܹܐ ܐܸܬܼܪܫܸܡܘ . ܕܡܸܢܗܘܿܢ : ܡܕܲܒܿܪܵܢܘܼܬܼܵܐ ܕܥܲܡܵܐ ܥܲܫܝܼܢܵܐ ܐܸܬܼܗܲܝܡܲܢܘ . ܘܡܸܢܗܘܿܢ : ܐܵܦ ܥܲܠ ܐܸܤܛܘܼ̈ܟܼܤܹܐ ܐܸܫܬܲܠܲܛܘ : ܘܲܒܼܕܼܘܼܡܵܪܵܐ ܪܲܒܵܐ ܟܝܵܢܹ̈ܐ ܕܲܒܼܪܝܼܬܼܵܐ ܠܦܘܼܩܕܵܢܵܐ ܕܡܸܠܲܝ̈ܗܘܿܢ ܐܸܫܬܿܡܲܥܘ . ܡܸܢܗܘܿܢ ܕܹܝܢ : ܟܲܤ̈ܝܵܬܼܵܐ ܕܲܡܤܲܬܿܪ̈ܵܢ ܒܫܸܬܼܩܹܗ ܓܢܝܼܙܵܐ ܕܡܵܪܹܟܠ : ܠܚܘܼܕܵܬܼܵܐ ܕܓܼܵܘܵܐ ܐܸܬܼܗܲܝܡܲܢܘ ܠܲܡܒܲܕܵܩܘܼ . ܐܵܦܠܵܐ ܓܹܝܪ ܦܲܐܝܵܐ ܗ̣̄ܘܲܬܼ : ܕܲܒܼܟܲܪܤܵܐ ܕܡܲܠܝܵܐ ܘܗܵܘܢܵܐ ܦܲܪܝܼܕܼܵܐ ܕܡ̣ܢ ܠܲܥܒܿܘܼܬܼܵܐ : ܢܸܫܬܲܡܫܘܼܢ ܗ̄ܘ̣ܵܘ ܕܐܲܝܟܼ ܗܵܠܹܝܢ ܐ̄ܪ̈ܵܙܹܐ : ܐܵܘ ܕܢܲܡܪܚܘܼܢ ܗ̄ܘ̣ܵܘ ܗܸܢܘܿܢ ܩܲܕܝܼ̈ܫܹܐ ܠܥܸܢܝܵܢܵܐ ܕܲܠܘܵܬܼ ܐܲܠܵܗܵܐ : ܘܨܹܝܕܼ ܟܲܤ̈ܝܵܬܼܵܐ ܕܐ̄ܪ̈ܵܙܵܘܗܝ ܠܡܸܬܼܥܲܠܵܝܘܼ : ܐܸܠܵܐ ܐܸܢ ܒܲܡܚܝܼܠܘܼܬܼܵܐ ܕܗܲܕܵܡܹ̈ܐ ܘܓܼܵܘܢܵܐ ܕܡܵܘܪܸܩ ܡ̣ܢ ܚܲܫܵܐ ܕܟܲܦܢܵܐ : ܘܗܵܢܘܵܐ ܕܲܒܼܗܝܼܠ ܥܲܠ ܛܲܥܡܹܗ ܒܤܘܼܪܵܩܵܐ ܕܡ̣ܢ ܟܠܗܘܿܢ ܚܘܼ̈ܫܵܒܹܐ ܐܲܪ̈ܥܵܢܵܝܹܐ . ܡܵܐ ܓܹܝܪ ܕܲܒܼܢܘܼܓܼܪܹܗ ܕܙܲܒܼܢܵܐ ܕܲܒܼܓܼܵܘ ܟܘܼܪܚܵܟܼ : ܒܝܲܕܼ ܥܲܡ̈ܠܹܐ ܥܡܝܼ̈ܠܹܐ ܘܲܢܛܘܼܪܬܵܐ ܟܤܝܼܬܼܵܐ : ܘܲܪܒܼܝܼܨܘܼܬܼܵܐ ܕܪܸ̈ܓܼܫܲܝܟ ܡ̣ܢ ܟܠ ܦܸܓܥ̈ܝܼܢ : ܡܲܓܸܢ ܥܠܲܝܟ ܚܲܝܠܹܗ ܕܫܸܠܝܵܐ : ܠܘܼܩܕܲܡ ܦܵܓܲܥ̇ ܐܲܢ̄ܬܿ ܒܚܲܕܼܘܼܬܼܵܐ ܗܵܝ̇ ܕܲܕܼܠܵܐ ܥܸܠܬܼܵܐ ܕܒܲܙܒܲܢ ܙܒܲܢ ܡܲܡܠܟܼܵܐ ܒܢܲܦܫܵܟܼ . ܘܗܵܝܕܹܝܢ ܡܸܬܼܦܲܬ̈ܚܵܢ ܥܲܝܢܲܝ̈ܟ ܠܡܸܚܙܵܐ ܚܲܝܠܵܐ ܕܥܵܒܼܘܿܕܼܘܼܬܹܗ ܕܐܲܠܵܗܵܐ : ܘܫܘܼܦܪܵܐ ܕܒܸܪ̈ܝܵܬܼܵܐ : ܠܦܘܼܬܼ ܟܡܵܝܘܼܬܼܵܐ ܕܕܲܟܼܝܘܼܬܼܵܟܼ . ܘܡܵܐ ܕܐܸܬܼܢܓܸܕܼ ܗܵܘܢܵܐ ܒܬܲܗܪܵܐ ܕܲܚܙܵܬܼܵܐ ܗܵܕܹܐ : ܠܸܠܝܵܐ ܡܸܟܹܝܠ ܘܐܝܼܡܵܡܵܐ ܚܲܕܼ ܗܵܘܹ̇ܐ ܠܹܗ : ܒܬܲܗܪܵܐ ܕܲܫܒܼܝܼܚܘܼܬܼ ܥ̇ܒܼܵܕܼܵܘ̈ܗܝ ܕܐܲܠܵܗܵܐ . ܘܡܸܟܵܐ : ܡܸܬܼܓܲܢܒܵܐ ܠܵܗ̇ ܡ̣ܢ ܢܲܦܫܵܐ ܪܓܸܫܬܼܵܐ ܕܚܲܫܹ̈ܐ ܒܗܲܝܢܝܼܐܝܼܬܼ ܚܙܵܬܼܵܐ ܗܵܕܹܐ . ܘܒܼܵܗ̇ ܥܵܐ̇ܠܵܐ ܠܲܬܼܪ̈ܲܝܗܘܿܢ  pb. 472  ܕܲܪ̈ܓܹܐ ܕܓܸܠܝܵܢܹ̈ܐ ܡܸܬܼܝܲܕܼ̈ܥܵܢܹܐ : ܕܤܝܼܡܝܼܢ ܒܛܲܟܼܸܤܵܐ ܒܵܬܲܪ ܗܵܢܵܐ : ܡ̣ܢ ܕܲܟܼܝܘܼܬܼܵܐ ܘܲܠܥܸܠ .