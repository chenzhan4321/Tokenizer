ܥܲܠ ܢܝܼܫܵܐ ܕܲܢܛܘܼܪܲܬܼ ܠܸܒܵܐ : ܘܥܲܠ ܬܹܐܘܿܪܝܼܵܐ ܩܲܛܝܼܢܬܐ ܕܒܹܗ ܒܐܵܘܵܢܵܐ ܡܕܝܼܩܵܐ . ܠܒ . ܥܲܠ ܢܝܼܫܵܐ ܕܲܢܛܘܼܪܲܬܼ ܠܸܒܵܐ : ܘܥܲܠ ܬܹܐܘܿܪܝܼܵܐ ܩܲܛܝܼܢܬܐ ܕܒܹܗ ܒܐܵܘܵܢܵܐ ܡܕܝܼܩܵܐ . ܠܒ . pb. 216 ܠܵܐ ܢܸܬܿܛܥܸܐ ܠܝܼܕܲܥܬܼܵܟܼ ܚܲܝܠܵܐ ܗܵܘ̇ ܕܤܝܼܡ ܒܩܝܼ̈ܢܵܬܼܵܐ ܕܪܘܼܚܵܐ : ܟܲܕܼ ܒܤܘܼܟܵܠܵܐ ܢܸܬܼܚܲܫܲܚ . ܛܵܒܼ ܓܹܝܪ ܫܵܒܹ̇ܐ ܠܚܘܼܫܵܒܼܵܐ ܡ̣ܢ ܥܵܠܡܵܐ . ܓܵܢܹ̇ܒܼ ܡܲܢ ܘܲܠܦܸܗܝܵܐ ܡ̣ܢ ܪܸܥܝܵܢܵܐ : ܐܵܦܸܢ ܡܸܤܬܿܒܲܪ ܕܲܠܫܲܒܼܪܹ̈ܐ ܚܵܫܲܚ . ܡܸܬܼܥܲܕܲܪ ܓܹܝܪ ܗܵܘܢܵܐ ܦܲܪܝܼܕܼܵܐ ܕܫܵܥܬܼܵܐ . ܚܲܝܠܬܼܵܢ ܗ̄ܘ̣ ܚܘܼܬܼܚܵܬܐ ܕܪܘܼܚܵܐ : ܡ̣ܢ ܩܛܝܼܪܵܐ ܕܝܼܕܲܥܬܼܵܐ ܠܘܼܩܒܲܠ ܚܲܫܹ̈ܐ . ܐܸܡܲܬܼܝ ܕܬܸܗܘܸܐ ܒܲܠܚܘܿܕܲܝܟ : ܛܲܪ ܠܸܒܵܟܼ ܒܝܲܕܼ ܗܵܠܹܝܢ : ܐܸܢ ܠܵܐ ܥܕܲܟܹܝܠ ܚܲܝܠܵܐ ܩ̣ܢܲܝܬܿ : ܒܬܹܐܘܿܪܝܼܵܐ ܕܐܝܼܬܹܝܗ̇ ܥܸܢܝܵܢܵܐ ܕܝܼܕܲܥܬܼܵܐ ܕܦܘܼܪܫܵܢܵܐ ܠܡܸܛܲܪ ܒܝܵܬܼܵܟܼ : ܐܸܠܵܐ ܕܹܝܢ : ܘܐܲܡܝܼܢܘܼܬܼ ܥܘܼܗܕܵܢܵܐ ܕܫܘܼܢܵܝܵܐ ܡ̣ܢ ܦܲܓܼܪܵܐ : ܘܲܒܼܥܘܼܗܕܵܢ ܐܲܝܠܹܝܢ ܕܡܸܤ̈ܬܲܟܿܝܵܢ ܒܤܲܒܼܪܵܐ : ܟܲܕܼ ܡܲܠ̱ܘܬܼܝܼܢ ܠܗܘܿܢ ܙܸܕܼܩܹ̈ܐ ܡܲܥ̈ܒܿܕܲܝ ܗܲܢܝܼܐܘܼܬܼܵܐ : ܕܐܝܼܬܲܝܗܘܿܢ ܪ̈ܲܚܝܼܩܘܼܬܼܵܐ ܕܡ̣ܢ ܨܸܒܼ̈ܘܵܬܼܵܐ ܡܙܝܼܥܵܢ̈ܝܵܬܼܵܐ : ܘܲܢܛܘܼܪ̈ܵܬܼܵܐ ܙܥܘܿܪ݁ܝܵܬܼܵܐ ܕܲܠܓܼܵܘ ܩܸܠܵܝܬܼܵܐ ܀ ܐܸܢ ܡܸܫܟܲܚ ܐܲܢ̄ܬܿ ܠܹܗ ܠܡܹܐܢܵܟܼ ܒܵܬܲܪ ܤܘܿܓܼܵܐܐ ܕܫܘܼܥܒܵܕܼܵܐ ܕܐܵܬܹ̇ܐ ܠܲܩܕܼܵܡܵܘܗܝ ܒܚܹܐܪܘܼܬܼܵܐ : ܐܵܘܫܸܛ ܠܹܗ . ܐܸܢ ܓܹܝܪ ܬܸܚܙܸܐ ܕܡܸܫܬܲܛܸܐ : ܟܕܼܘܿܢܲܝܗܝ ܒܢܵܡܘܿܤܹ̈ܐ . ܬܵܪܹܨ ܓܹܝܪ ܕܠܝܼܠܵܐܝܼܬܼ ܗܵܪܟܵܐ . ܟܲܕܼ ܕܹܝܢ ܒܗܵܠܹܝܢ ܘܕܲܐܝܟܼ ܗܵܠܹܝܢ ܫܘܼܚ̈ܠܵܦܹܐ ܒܝܲܕܼ ܤܘܼܟܵܠܵܐ ܪܵܕܹܐ ܐܲܢ̄ܬܿ : ܒܐܸܠܩܵܐ ܛܥܝܼܢܲܬܼ ܤܝܼ̈ܡܵܬܼܵܐ ܕܩܸܠܵܝܬܐ : ܚܲܓܵܐ ܪܲܒܵܐ ܡܠܸܐ ܬܹܐܓܼܘܼܪܬܵܐ ܕܟܲܫܝܼܪܹ̈ܐ : ܗܵܝܕܹܝܢ ܐܸܬܼܒܲܩܵܐ ܩܲܛܝܼܢܵܐܝܼܬܼ ܒܝܲܠܕܹ̈ܐ ܠܵܐ ܕܵܡܝܵܚܹ̈ܐ : ܕܡ̣ܢ ܫܘܼܚ̈ܠܵܦܹܐ ܡܸܬܼܪ̈ܲܓܼܫܵܢܹܐ ܡܸܬܼܝܲܠܕܝܼܢ ܠܵܟܼ . ܕܐܲܝܟܲܢ ܟܲܝ ܠܟܼܠ ܗܲܢܝܼܐܘܼܬܼܵܐ ܕܪܘܼܚ : ܩܲܕܝܼܡܝܼܢ ܠܵܗ̇ ܐܘܼ̈ܠܨܵܢܹܐ ܕܲܙܩܝܼܦܵܐ . pb. 217 ܗܲܢܝܼܐܘܼܬܼܵܐ ܕܹܝܢ ܕܲܚܛܝܼܬܼܵܐ : ܡ̣ܢ ܢܝܵܚܵܐ ܡܸܬܼܝܲܠܕܵܐ ܒܓܼܘܼܫܡܵܐ . ܘܲܕܼܡܸܛܠ ܡܵܢܵܐ ܒܲܠܡܹܐܝܢ ܢܲܟܼܦܘܼܬܼܵܐ ܬܹܐܘܿܪܝܼܵܐ ܕܪܘܼܚ ܗܵܝ̇ ܕܲܠܗܵܘܢܵܐ ܡܲܐܤܝܵܐ : ܚܘܼܒܵܐ ܕܹܝܢ ܪܘܼܚܵܢܵܐ ܠܵܗ̇ ܥܸܠܬܼܵܐ ܩܢܸܐ . ܘܠܵܐ ܬܪܲܝܵܢܝܼܬܼܵܐ ܒܸܠܥܵܕܼ ܥܸܠܬܼܵܐ ܕܡ̣ܢ ܟܲܕܼܘܼ : ܘܠܵܐ ܡܝܲܬܿܪܘܼܬܼܵܐ ܬܠܝܼܬܼܵܝܬܐ ܒܸܠܥܵܕܼ ܕܲܩܕܼܵܡܹܝܗ̇ . ܡܸܫܟܲܚ ܐܲܢ̄ܬܿ ܡܲܢ ܕܗܵܘܢܵܐ : ܕܲܒܼܡܲܪܒܿܥܵܗ̇ ܕܢܲܟܼܦܘܼܬܼܵܐ ܝܵܥܹ̈݁ܝܢ : ܕܲܒܼܗܘܿܢ ܡܸܬܼܥܲܠܸܐ ܠܚܘܼܒܵܐ ܐܲܠܵܗܵܝܵܐ : ܗܵܘ̇ ܕܒܹܗ ܠܘܵܬܼ ܥܲܪܦܸܠܵܐ ܕܢܸܗܡܘܿܣ ܡܸܬܿܬܲܡܪܲܚ . ܗܵܢܵܐ ܕܹܝܢ ܤܘܼܟܵܠܵܐ : ܚܲܝܠܵܐ ܕܛܵܒܼ ܡܵܘܫܸܛ ܠܐ̄ܢܵܫ : ܙܗܝܼܪܘܼܬܼܵܐ ܠܡܸܚܠܲܛ ܒܨܸܒܼ̈ܘܵܬܹܗ : ܐܲܟܲܚ̄ܕܼ ܘܓܼܘܼܪ̈ܵܓܹܐ ܕܚܘܼܦܵܛܵܐ . ܕܘܼܒܵܪܵܐ ܕܲܕܼܠܵܐ ܥܲܝ̈ܢܹܐ : ܢܸܬܼܒܲܛܲܠ . ܕܠܝܼܠܵܐܝܼܬܼ ܓܹܝܪ ܡܲܝܬܸܐ ܠܩܘܼܛܵܥܵܐ : ܡܸܛܠ ܦܸܗܝܵܐ . ܨܲܠܵܐ ܠܡܵܪܲܢ : ܕܢܲܩܢܸܐ ܥܲܝ̈ܢܹܐ ܠܕܼܘܼܒܵܪܵܟܼ . ܡܸܟܵܐ ܡܫܲܪܝܵܐ ܢܵܒܼ̇ܥܵܐ ܠܵܟܼ ܚܲܕܼܘܼܬܼܵܐ : ܗܵܝܕܹܝܢ ܐܘܼ̈ܠܨܵܢܹܐ ܚܠܹܝܢ ܠܵܟܼ ܐܲܝܟܼ ܟܲܟܵܪܝܼܬܼܵܐ : ܒܹܝܬܼ ܚܠܘܿܠܵܐ ܬܸܫܟܿܚܝܼܗ̇ ܠܲܤܝܵܓܼܬܵܟܼ ܡܸܟܵܐ ܀ ܠܲܝܬܿ ܠܡܸܙܟܵܐ ܠܚܲܫܹ̈ܐ ܒܸܠܥܵܕܼ ܡܝܲܬܿܪ̈ܵܬܼܵܐ ܡܸܬܼܪ̈ܲܓܼܫܵܢܝܬܼܵܐ : ܘܠܵܐ ܠܦܸܗܝܵܐ ܕܫܸܓܼܡܵܐ ܒܸܠܥܵܕܼ ܥܸܢܝܵܢܵܐ ܕܝܼܕܲܥܬܼܵܐ ܪܘܼܚܵܢܵܝܬܼܵܐ . ܨܒܼܘܼܬܼܵܐ ܗ̣̄ܝ ܩܲܠܝܼܠܬܐ ܗܵܘܢܲܢ : ܘܐܸܠܵܐ ܢܸܬܼܐ̱ܤܲܪ ܒܦܘܼܪܫܵܢܵܐ ܒܲܨܒܼܘܼ : ܠܵܐ ܫܵܠܹ̇ܐ ܡ̣ܢ ܕܲܠܡܸܦܗܵܐ . ܘܒܸܠܥܵܕܼ ܫܘܼܡܠܵܝܵܐ ܕܩܲܕܼ̈ܡܵܝܵܬܼܵܐ : ܠܵܐ ܝܵܗ̇ܒܵܐ ܐܝܼܕܼܵܐ ܠܗܵܕܹܐ ܗ̤ܝ ܨܒܼܘܼܬܼܵܐ . ܒܲܕܼܠܲܝܬܿ : ܒܸܠܥܵܕܼ ܙܵܟܼܘܼܬܼܵܐ ܕܥܲܠ ܒܥܸܠܕܒܼܵܒܹ̈ܐ : ܫܲܝܢܵܐ . ܘܐܸܢ ܫܲܝܢܵܐ ܠܵܐ ܡܲܡܠܸܟܼ : ܟܸܢ ܠܡܸܫܟܵܚܘܼ : ܠܗܵܝ̇ ܕܲܠܓܼܵܘ ܡ̣ܢ ܫܲܝܢܵܐ ܤܝܼܡܵܐ : ܚܲܫܹ̈ܐ : ܤܝܵܓܼܵܐ ܐܸܢܘܿܢ ܕܲܡܝܲܬܿܪ̈ܵܬܼܵܐ ܟܲܤ̈ܝܵܬܼܵܐ . ܗܵܠܹܝܢ ܕܐܸܠܵܐ ܠܘܼܩܕܲܡ ܢܸܦܠܘܼܢ ܒܝܲܕܼ ܡܝܲܬܿܪ̈ܵܬܼܵܐ ܓܲܠ̈ܝܵܬܼܵܐ : ܠܲܝܬܿ ܠܡܸܚܙܵܐ ܠܗܵܠܹܝܢ ܕܲܠܓܼܵܘ ܡܸܢܗܘܿܢ . ܠܲܝܬܿ ܓܹܝܪ ܠܲܡܩܵܡ pb. 218 ܠܒܲܪ ܡ̣ܢ ܫܘܼܪܵܐ : ܘܠܲܡܡܲܠܵܠܘܼ ܥܲܠ ܡܵܐ ܕܲܠܓܼܵܘ . ܠܲܝܬܿ ܠܡܸܚܙܵܐ ܠܫܸܡܫܵܐ ܒܥܲܪܦܸܠܵܐ : ܘܠܵܐ ܠܲܡܝܲܬܿܪ̈ܵܬܼܵܐ ܟܝܵܢܵܝ̈ܬܼܵܐ ܕܢܲܦܫܵܐ ܥܲܡ ܫܓܼܘܼܫܝܵܐ ܕܚܲܫܹ̈ܐ ܐܲܡܝܼ̈ܢܹܐ ܀ ܨܲܠܵܐ ܠܐܲܠܵܗܵܐ : ܕܢܸܬܸܠ ܠܵܟܼ ܕܬܲܪܓܸܫ ܒܚܘܼ̈ܬܹܚܵܬܹܐ ܕܪܘܼܚܵܐ . ܐܸܢ ܗܵܠܹܝܢ ܢܸܦܠܘܼܢ ܒܢܲܦܫܵܟܼ : ܦܵܐܹ̇ܫ ܡܸܢܵܟܼ ܥܵܠܡܵܐ : ܘܐܲܢ̄ܬܿ ܡܸܢܹܗ . ܗܵܠܹܝܢ : ܒܸܠܥܵܕܼ ܡ̣ܢ ܫܸܠܝܵܐ ܘܢܵܚܘܿܒܼܘܼܬܼܵܐ ܘܥܸܢܝܵܢܵܐ ܕܩܸܪܝܵܢܵܐ ܦܪܝܼܫܵܐ : ܠܵܐ ܡܸܬܼܪܲܓܼܫܝܼܢ . ܒܸܠܥܵܕܼ ܗܵܠܹܝܢ : ܗܵܢܘܿܢ ܠܵܐ ܬܸܒܼܥܸܐ . ܐܸܢ ܕܹܝܢ ܬܸܒܼܥܸܐ ܒܸܠܥܵܕܲܝܗܘܿܢ : ܡܸܬܼܗܲܦܟܝܼܢ ܠܗܘܿܢ ܒܵܬܲܪ ܩܲܠܝܼܠ ܘܗܵܘܹ̇ܝܢ ܓܫܝܼ̈ܡܹܐ . ܡܲܢ̣ܘܼ ܕܡܸܤܬܲܟܲܠ : ܢܸܤܬܲܟܲܠ . ܒܕܘܼܥܬܼܵܐ ܐܸܨܛܒܼܝܼ ܕܢܹܐܟܼܠܝܼܘܗܝ ܠܗܵܢܵܐ ܠܲܚܡܵܐ : ܗܵܘ̇ ܡܵܪܵܐ ܚܲܟܿܝܼܡܵܐ . ܠܵܐ ܡ̣ܢ ܒܝܼܫܘܼ : ܐܸܠܵܐ ܕܠܵܐ ܢܸܗܘܸܐ ܠܲܢ ܐܲܦܬܿܪܵܐ ܘܲܢܡܘܼܬܼ ܀ ܟܠ ܡܝܲܬܿܪܘܼܬܼܵܐ ܕܹܝܢ : ܕܐܸܡܵܐ ܐܝܼܬܹܝܗ̇ ܠܲܬܼܪܲܝܵܢܝܼܬܼܵܐ : ܩܲܕܝܼܡܘܼܬܼ ܫܟܼܵܚܬܼܵܐ ܕܝܼܠܵܗ̇ : ܐܵܟܸܕܼܢܵܐ ܗ̣̄ܝ ܠܢܲܦ̄ܫܵܬܼܵܐ ܕܡܸܫܟܿܚܵܢܹ̈ܝܗ̇ : ܐܸܢ ܠܝܼܓܼ ܠܝܼܓܼ ܡܸܢܗܘܿܢ ܠܵܐ ܢܸܫܕܘܿܢܵܗ̇ . pb. 216 ܠܵܐ ܢܸܬܿܛܥܸܐ ܠܝܼܕܲܥܬܼܵܟܼ ܚܲܝܠܵܐ ܗܵܘ̇ ܕܤܝܼܡ ܒܩܝܼ̈ܢܵܬܼܵܐ ܕܪܘܼܚܵܐ : ܟܲܕܼ ܒܤܘܼܟܵܠܵܐ ܢܸܬܼܚܲܫܲܚ . ܛܵܒܼ ܓܹܝܪ ܫܵܒܹ̇ܐ ܠܚܘܼܫܵܒܼܵܐ ܡ̣ܢ ܥܵܠܡܵܐ . ܓܵܢܹ̇ܒܼ ܡܲܢ ܘܲܠܦܸܗܝܵܐ ܡ̣ܢ ܪܸܥܝܵܢܵܐ : ܐܵܦܸܢ ܡܸܤܬܿܒܲܪ ܕܲܠܫܲܒܼܪܹ̈ܐ ܚܵܫܲܚ . ܡܸܬܼܥܲܕܲܪ ܓܹܝܪ ܗܵܘܢܵܐ ܦܲܪܝܼܕܼܵܐ ܕܫܵܥܬܼܵܐ . ܚܲܝܠܬܼܵܢ ܗ̄ܘ̣ ܚܘܼܬܼܚܵܬܐ ܕܪܘܼܚܵܐ : ܡ̣ܢ ܩܛܝܼܪܵܐ ܕܝܼܕܲܥܬܼܵܐ ܠܘܼܩܒܲܠ ܚܲܫܹ̈ܐ . ܐܸܡܲܬܼܝ ܕܬܸܗܘܸܐ ܒܲܠܚܘܿܕܲܝܟ : ܛܲܪ ܠܸܒܵܟܼ ܒܝܲܕܼ ܗܵܠܹܝܢ : ܐܸܢ ܠܵܐ ܥܕܲܟܹܝܠ ܚܲܝܠܵܐ ܩ̣ܢܲܝܬܿ : ܒܬܹܐܘܿܪܝܼܵܐ ܕܐܝܼܬܹܝܗ̇ ܥܸܢܝܵܢܵܐ ܕܝܼܕܲܥܬܼܵܐ ܕܦܘܼܪܫܵܢܵܐ ܠܡܸܛܲܪ ܒܝܵܬܼܵܟܼ : ܐܸܠܵܐ ܕܹܝܢ : ܘܐܲܡܝܼܢܘܼܬܼ ܥܘܼܗܕܵܢܵܐ ܕܫܘܼܢܵܝܵܐ ܡ̣ܢ ܦܲܓܼܪܵܐ : ܘܲܒܼܥܘܼܗܕܵܢ ܐܲܝܠܹܝܢ ܕܡܸܤ̈ܬܲܟܿܝܵܢ ܒܤܲܒܼܪܵܐ : ܟܲܕܼ ܡܲܠ̱ܘܬܼܝܼܢ ܠܗܘܿܢ ܙܸܕܼܩܹ̈ܐ ܡܲܥ̈ܒܿܕܲܝ ܗܲܢܝܼܐܘܼܬܼܵܐ : ܕܐܝܼܬܲܝܗܘܿܢ ܪ̈ܲܚܝܼܩܘܼܬܼܵܐ ܕܡ̣ܢ ܨܸܒܼ̈ܘܵܬܼܵܐ ܡܙܝܼܥܵܢ̈ܝܵܬܼܵܐ : ܘܲܢܛܘܼܪ̈ܵܬܼܵܐ ܙܥܘܿܪ݁ܝܵܬܼܵܐ ܕܲܠܓܼܵܘ ܩܸܠܵܝܬܼܵܐ ܀ ܐܸܢ ܡܸܫܟܲܚ ܐܲܢ̄ܬܿ ܠܹܗ ܠܡܹܐܢܵܟܼ ܒܵܬܲܪ ܤܘܿܓܼܵܐܐ ܕܫܘܼܥܒܵܕܼܵܐ ܕܐܵܬܹ̇ܐ ܠܲܩܕܼܵܡܵܘܗܝ ܒܚܹܐܪܘܼܬܼܵܐ : ܐܵܘܫܸܛ ܠܹܗ . ܐܸܢ ܓܹܝܪ ܬܸܚܙܸܐ ܕܡܸܫܬܲܛܸܐ : ܟܕܼܘܿܢܲܝܗܝ ܒܢܵܡܘܿܤܹ̈ܐ . ܬܵܪܹܨ ܓܹܝܪ ܕܠܝܼܠܵܐܝܼܬܼ ܗܵܪܟܵܐ . ܟܲܕܼ ܕܹܝܢ ܒܗܵܠܹܝܢ ܘܕܲܐܝܟܼ ܗܵܠܹܝܢ ܫܘܼܚ̈ܠܵܦܹܐ ܒܝܲܕܼ ܤܘܼܟܵܠܵܐ ܪܵܕܹܐ ܐܲܢ̄ܬܿ : ܒܐܸܠܩܵܐ ܛܥܝܼܢܲܬܼ ܤܝܼ̈ܡܵܬܼܵܐ ܕܩܸܠܵܝܬܐ : ܚܲܓܵܐ ܪܲܒܵܐ ܡܠܸܐ ܬܹܐܓܼܘܼܪܬܵܐ ܕܟܲܫܝܼܪܹ̈ܐ : ܗܵܝܕܹܝܢ ܐܸܬܼܒܲܩܵܐ ܩܲܛܝܼܢܵܐܝܼܬܼ ܒܝܲܠܕܹ̈ܐ ܠܵܐ ܕܵܡܝܵܚܹ̈ܐ : ܕܡ̣ܢ ܫܘܼܚ̈ܠܵܦܹܐ ܡܸܬܼܪ̈ܲܓܼܫܵܢܹܐ ܡܸܬܼܝܲܠܕܝܼܢ ܠܵܟܼ . ܕܐܲܝܟܲܢ ܟܲܝ ܠܟܼܠ ܗܲܢܝܼܐܘܼܬܼܵܐ ܕܪܘܼܚ : ܩܲܕܝܼܡܝܼܢ ܠܵܗ̇ ܐܘܼ̈ܠܨܵܢܹܐ ܕܲܙܩܝܼܦܵܐ .  pb. 217  ܗܲܢܝܼܐܘܼܬܼܵܐ ܕܹܝܢ ܕܲܚܛܝܼܬܼܵܐ : ܡ̣ܢ ܢܝܵܚܵܐ ܡܸܬܼܝܲܠܕܵܐ ܒܓܼܘܼܫܡܵܐ . ܘܲܕܼܡܸܛܠ ܡܵܢܵܐ ܒܲܠܡܹܐܝܢ ܢܲܟܼܦܘܼܬܼܵܐ ܬܹܐܘܿܪܝܼܵܐ ܕܪܘܼܚ ܗܵܝ̇ ܕܲܠܗܵܘܢܵܐ ܡܲܐܤܝܵܐ : ܚܘܼܒܵܐ ܕܹܝܢ ܪܘܼܚܵܢܵܐ ܠܵܗ̇ ܥܸܠܬܼܵܐ ܩܢܸܐ . ܘܠܵܐ ܬܪܲܝܵܢܝܼܬܼܵܐ ܒܸܠܥܵܕܼ ܥܸܠܬܼܵܐ ܕܡ̣ܢ ܟܲܕܼܘܼ : ܘܠܵܐ ܡܝܲܬܿܪܘܼܬܼܵܐ ܬܠܝܼܬܼܵܝܬܐ ܒܸܠܥܵܕܼ ܕܲܩܕܼܵܡܹܝܗ̇ . ܡܸܫܟܲܚ ܐܲܢ̄ܬܿ ܡܲܢ ܕܗܵܘܢܵܐ : ܕܲܒܼܡܲܪܒܿܥܵܗ̇ ܕܢܲܟܼܦܘܼܬܼܵܐ ܝܵܥܹ̈݁ܝܢ : ܕܲܒܼܗܘܿܢ ܡܸܬܼܥܲܠܸܐ ܠܚܘܼܒܵܐ ܐܲܠܵܗܵܝܵܐ : ܗܵܘ̇ ܕܒܹܗ ܠܘܵܬܼ ܥܲܪܦܸܠܵܐ ܕܢܸܗܡܘܿܣ ܡܸܬܿܬܲܡܪܲܚ . ܗܵܢܵܐ ܕܹܝܢ ܤܘܼܟܵܠܵܐ : ܚܲܝܠܵܐ ܕܛܵܒܼ ܡܵܘܫܸܛ ܠܐ̄ܢܵܫ : ܙܗܝܼܪܘܼܬܼܵܐ ܠܡܸܚܠܲܛ ܒܨܸܒܼ̈ܘܵܬܹܗ : ܐܲܟܲܚ̄ܕܼ ܘܓܼܘܼܪ̈ܵܓܹܐ ܕܚܘܼܦܵܛܵܐ . ܕܘܼܒܵܪܵܐ ܕܲܕܼܠܵܐ ܥܲܝ̈ܢܹܐ : ܢܸܬܼܒܲܛܲܠ . ܕܠܝܼܠܵܐܝܼܬܼ ܓܹܝܪ ܡܲܝܬܸܐ ܠܩܘܼܛܵܥܵܐ : ܡܸܛܠ ܦܸܗܝܵܐ . ܨܲܠܵܐ ܠܡܵܪܲܢ : ܕܢܲܩܢܸܐ ܥܲܝ̈ܢܹܐ ܠܕܼܘܼܒܵܪܵܟܼ . ܡܸܟܵܐ ܡܫܲܪܝܵܐ ܢܵܒܼ̇ܥܵܐ ܠܵܟܼ ܚܲܕܼܘܼܬܼܵܐ : ܗܵܝܕܹܝܢ ܐܘܼ̈ܠܨܵܢܹܐ ܚܠܹܝܢ ܠܵܟܼ ܐܲܝܟܼ ܟܲܟܵܪܝܼܬܼܵܐ : ܒܹܝܬܼ ܚܠܘܿܠܵܐ ܬܸܫܟܿܚܝܼܗ̇ ܠܲܤܝܵܓܼܬܵܟܼ ܡܸܟܵܐ ܀ ܠܲܝܬܿ ܠܡܸܙܟܵܐ ܠܚܲܫܹ̈ܐ ܒܸܠܥܵܕܼ ܡܝܲܬܿܪ̈ܵܬܼܵܐ ܡܸܬܼܪ̈ܲܓܼܫܵܢܝܬܼܵܐ : ܘܠܵܐ ܠܦܸܗܝܵܐ ܕܫܸܓܼܡܵܐ ܒܸܠܥܵܕܼ ܥܸܢܝܵܢܵܐ ܕܝܼܕܲܥܬܼܵܐ ܪܘܼܚܵܢܵܝܬܼܵܐ . ܨܒܼܘܼܬܼܵܐ ܗ̣̄ܝ ܩܲܠܝܼܠܬܐ ܗܵܘܢܲܢ : ܘܐܸܠܵܐ ܢܸܬܼܐ̱ܤܲܪ ܒܦܘܼܪܫܵܢܵܐ ܒܲܨܒܼܘܼ : ܠܵܐ ܫܵܠܹ̇ܐ ܡ̣ܢ ܕܲܠܡܸܦܗܵܐ . ܘܒܸܠܥܵܕܼ ܫܘܼܡܠܵܝܵܐ ܕܩܲܕܼ̈ܡܵܝܵܬܼܵܐ : ܠܵܐ ܝܵܗ̇ܒܵܐ ܐܝܼܕܼܵܐ ܠܗܵܕܹܐ ܗ̤ܝ ܨܒܼܘܼܬܼܵܐ . ܒܲܕܼܠܲܝܬܿ : ܒܸܠܥܵܕܼ ܙܵܟܼܘܼܬܼܵܐ ܕܥܲܠ ܒܥܸܠܕܒܼܵܒܹ̈ܐ : ܫܲܝܢܵܐ . ܘܐܸܢ ܫܲܝܢܵܐ ܠܵܐ ܡܲܡܠܸܟܼ : ܟܸܢ ܠܡܸܫܟܵܚܘܼ : ܠܗܵܝ̇ ܕܲܠܓܼܵܘ ܡ̣ܢ ܫܲܝܢܵܐ ܤܝܼܡܵܐ : ܚܲܫܹ̈ܐ : ܤܝܵܓܼܵܐ ܐܸܢܘܿܢ ܕܲܡܝܲܬܿܪ̈ܵܬܼܵܐ ܟܲܤ̈ܝܵܬܼܵܐ . ܗܵܠܹܝܢ ܕܐܸܠܵܐ ܠܘܼܩܕܲܡ ܢܸܦܠܘܼܢ ܒܝܲܕܼ ܡܝܲܬܿܪ̈ܵܬܼܵܐ ܓܲܠ̈ܝܵܬܼܵܐ : ܠܲܝܬܿ ܠܡܸܚܙܵܐ ܠܗܵܠܹܝܢ ܕܲܠܓܼܵܘ ܡܸܢܗܘܿܢ . ܠܲܝܬܿ ܓܹܝܪ ܠܲܡܩܵܡ  pb. 218  ܠܒܲܪ ܡ̣ܢ ܫܘܼܪܵܐ : ܘܠܲܡܡܲܠܵܠܘܼ ܥܲܠ ܡܵܐ ܕܲܠܓܼܵܘ . ܠܲܝܬܿ ܠܡܸܚܙܵܐ ܠܫܸܡܫܵܐ ܒܥܲܪܦܸܠܵܐ : ܘܠܵܐ ܠܲܡܝܲܬܿܪ̈ܵܬܼܵܐ ܟܝܵܢܵܝ̈ܬܼܵܐ ܕܢܲܦܫܵܐ ܥܲܡ ܫܓܼܘܼܫܝܵܐ ܕܚܲܫܹ̈ܐ ܐܲܡܝܼ̈ܢܹܐ ܀ ܨܲܠܵܐ ܠܐܲܠܵܗܵܐ : ܕܢܸܬܸܠ ܠܵܟܼ ܕܬܲܪܓܸܫ ܒܚܘܼ̈ܬܹܚܵܬܹܐ ܕܪܘܼܚܵܐ . ܐܸܢ ܗܵܠܹܝܢ ܢܸܦܠܘܼܢ ܒܢܲܦܫܵܟܼ : ܦܵܐܹ̇ܫ ܡܸܢܵܟܼ ܥܵܠܡܵܐ : ܘܐܲܢ̄ܬܿ ܡܸܢܹܗ . ܗܵܠܹܝܢ : ܒܸܠܥܵܕܼ ܡ̣ܢ ܫܸܠܝܵܐ ܘܢܵܚܘܿܒܼܘܼܬܼܵܐ ܘܥܸܢܝܵܢܵܐ ܕܩܸܪܝܵܢܵܐ ܦܪܝܼܫܵܐ : ܠܵܐ ܡܸܬܼܪܲܓܼܫܝܼܢ . ܒܸܠܥܵܕܼ ܗܵܠܹܝܢ : ܗܵܢܘܿܢ ܠܵܐ ܬܸܒܼܥܸܐ . ܐܸܢ ܕܹܝܢ ܬܸܒܼܥܸܐ ܒܸܠܥܵܕܲܝܗܘܿܢ : ܡܸܬܼܗܲܦܟܝܼܢ ܠܗܘܿܢ ܒܵܬܲܪ ܩܲܠܝܼܠ ܘܗܵܘܹ̇ܝܢ ܓܫܝܼ̈ܡܹܐ . ܡܲܢ̣ܘܼ ܕܡܸܤܬܲܟܲܠ : ܢܸܤܬܲܟܲܠ . ܒܕܘܼܥܬܼܵܐ ܐܸܨܛܒܼܝܼ ܕܢܹܐܟܼܠܝܼܘܗܝ ܠܗܵܢܵܐ ܠܲܚܡܵܐ : ܗܵܘ̇ ܡܵܪܵܐ ܚܲܟܿܝܼܡܵܐ . ܠܵܐ ܡ̣ܢ ܒܝܼܫܘܼ : ܐܸܠܵܐ ܕܠܵܐ ܢܸܗܘܸܐ ܠܲܢ ܐܲܦܬܿܪܵܐ ܘܲܢܡܘܼܬܼ ܀ ܟܠ ܡܝܲܬܿܪܘܼܬܼܵܐ ܕܹܝܢ : ܕܐܸܡܵܐ ܐܝܼܬܹܝܗ̇ ܠܲܬܼܪܲܝܵܢܝܼܬܼܵܐ : ܩܲܕܝܼܡܘܼܬܼ ܫܟܼܵܚܬܼܵܐ ܕܝܼܠܵܗ̇ : ܐܵܟܸܕܼܢܵܐ ܗ̣̄ܝ ܠܢܲܦ̄ܫܵܬܼܵܐ ܕܡܸܫܟܿܚܵܢܹ̈ܝܗ̇ : ܐܸܢ ܠܝܼܓܼ ܠܝܼܓܼ ܡܸܢܗܘܿܢ ܠܵܐ ܢܸܫܕܘܿܢܵܗ̇ .