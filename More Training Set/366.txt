ܥܲܠ ܡܲܪܬܝܵܢܘܼܬܼܵܐ ܕܝܼܠܹܗ ܕܩܲܕܝܼܫܵܐ ܡܵܪܝ ܝܲܥܩܘܿܒܼ ܡܐܡܪܐ . ܟܙ . ܕܥܲܠ ܡܲܪܬܝܵܢܘܼܬܼܵܐ . ܕܝܼܠܹܗ ܕܩܲܕܝܼܫܵܐ ܡܵܪܝ ܝܲܥܩܘܿܒܼ ܡܐܡܪܐ . ܟܙ . ܕܥܲܠ ܡܲܪܬܝܵܢܘܼܬܼܵܐ . ܥܲܠ ܡܲܝܢܲܩܬܵܐ ܣܢܝܼܩ ܝܲܠܘܼܕܼܵܐ ܕܢܸܚܸܐ ܡܸܢܵܗ̇ : ܘܥܲܠ ܒܵܪܘܿܝܵܐ ܣܢܝܼܩܵܐ ܒܪܝܼܬܼܵܐ ܕܬܸܬܼܩܲܝܲܡ ܒܹܗ ܀ ܐܸܢ ܫܵܒܼ̇ܩܵܐ ܠܹܗ ܐܸܡܹܗ ܠܥܘܸܠܵܐ ܡܵܐ ܕܝܼܠܸܕܬܹܗ : ܦܲܩܵܚ ܗ̄ܘ̣ܵܐ ܠܹܗ ܕܐܵܦܠܵܐ ܢܹܐܬܸܐ ܠܝܲܠܕܵܐ ܡܸܢܵܗ̇ ܀ pb. 628 ܘܡܵܪܹܗ ܕܥܵܠܡܵܐ ܐܸܠܘܼ ܫܲܒܼܩܹܗ ܒܵܬܲܪ ܕܲܒܼܪܵܝܗܝ : ܦܲܩܵܚ ܗ̄ܘ̣ܵܐ ܠܹܗ ܕܐܵܦܠܵܐ ܢܸܗܘܸܐ ܡ̣ܢ ܫܘܼܪܵܝܵܐ ܀ ܠܵܐ ܫܵܒܹ̇ܩ ܠܹܗ ܠܵܐ ܓܹܝܪ ܫܵܒܼ̇ܩܵܐ ܐܲܢ̄ܬܿܬܼܵܐ ܥܘܸܠܵܗ̇ : ܕܐܵܦ ܐܸܢ ܛܵܥ̇ܝܵܐ ܗ̤ܘ ܠܵܐ ܛܵܥܹ̇ܐ ܒܪܝܼܬܼܵܐ ܡ̣ܢ ܡܬܼܘܿܡ ܀ ܐܸܠܘܼ ܒܪܵܝܗܝ ܗ̄ܘ̣ܵܐ ܡܸܒܼܪܵܐ ܒܲܠܚܘܿܕܼ ܒܵܪܘܿܝܵܐ ܗ̄ܘ̣ܵܐ ܘܲܫܡܵܐ ܐ̄ܚܪܹܢܵܐ ܠܵܐ ܐܝܼܬܼ ܗ̄ܘ̣ܵܐ ܠܹܗ ܐܸܠܵܐ ܗܵܢܵܐ ܀ ܘܥܲܠ ܕܲܛܥܝܼܢ ܠܹܗ ܒܵܬܲܪ ܕܲܒܼܪܵܝܗܝ ܐܵܦ ܙܵܐܹ̇ܢ ܠܹܗ : ܘܗܵܐ ܡܸܫܬܲܡܲܗ ܐܵܦ ܓܲܢ̄ܒܵܪܵܐ ܐܵܦ ܙܵܝܘܿܢܵܐ ܀ ܘܡܸܛܠ ܕܐܝܼܬܼ ܠܹܗ ܕܝܼܢܵܐ ܬܪܝܼܨܵܐ ܐܝܼܬܼܵܘܗܝ ܟܹܐܢܵܐ : ܘܥܲܠ ܕܲܡܪܲܚܸܡ ܗܵܐ ܡܸܬܼܡܲܠܲܠ ܐܵܦ ܪܲܚܡܵܢܵܐ ܀ ܟܹܐܝܢ ܗ̣̄ܘ ܕܝܼܢܹܗ ܘܢܲܩܝܼܦܵܐ ܠܹܗ ܡܪܲܚܡܵܢܘܼܬܼܵܐ : ܘܲܡܠܸܐ ܛܢܵܢܵܐ ܘܡܸܫܬܲܟܼܚܵܐ ܒܹܗ ܒܲܣܝܼܡܘܼܬܼܵܐ ܀ ܡ̣ܢ ܛܲܝܒܿܘܼܬܼܵܐ ܪܵܗ̇ܛܵܐ ܟ̱ܠܵܗ̇ ܡܕܲܒܿܪܵܢܘܼܬܼܵܐ : ܘܲܒܼܟܹܐܢܘܼܬܼܵܐ ܩܵܝ̇ܡܵܐ ܟ̱ܠܵܗ̇ ܥܵܒܼܘܿܕܼܘܼܬܹܗ ܀ ܠܵܐ ܡܸܬܼܥܲܪܩܲܠ ܡ̣ܢ ܟܹܐܢܘܼܬܼܵܐ ܡܵܐ ܕܲܡܪܲܚܸܡ : ܘܐܲܝܟܵܐ ܕܬܼܵܒ݁ܲܥ ܠܵܐ ܡܸܬܼܚܲܣܲܕܼ ܡ̣ܢ ܛܲܝܒܿܘܼܬܹܗ ܀ ܫܲܦܝܼܪܵܐ ܠܹܗ ܐܵܦ ܟܹܐܢܘܼܬܼܵܐ ܐܵܦ ܛܲܝܒܿܘܼܬܼܵܐ : ܘܲܚܕܼܵܐ ܠܲܚܕܼܵܐ ܡܥܲܕܖ̈ܵܢ ܟܠܝܘܿܡ ܟܲܕܼ ܢܲܗܝܼܖ̈ܵܢ ܀ ܐܝܼܬܼ ܠܹܗ ܖ̈ܲܚܡܹܐ ܘܐܝܼܬܼ ܠܹܗ ܢܸܓܼܕܹ̈ܐ ܘܡܸܛܠܗܵܢܵܐ : ܪܚܝܼܡ ܗ̄ܘ̣ ܘܲܕܼܚܝܼܠ ܥܲܠ ܡ̇ܢ ܕܲܡܠܸܐ ܦܵܪܘܿܫܘܼܬܼܵܐ ܀ ܚܢܵܢܵܐ ܕܝܼܠܹܗ ܛܢܵܢܵܐ ܕܝܼܠܹܗ ܚܘܼܒܵܐ ܕܝܼܠܹܗ : ܘܐܝܼܬܼ ܠܹܗ ܪܘܼܓܼܙܵܐ ܥܲܠ ܡ̇ܢ ܕܐܲܣܛ̣ܝܼ ܡ̣ܢ ܟܹܐܢܘܼܬܼܵܐ ܀ pb. 629 ܐܲܝܟܵܐ ܕܚܵܙܹ̇ܐ ܥܵܘ̣ܠܵܐ ܕܗܵܘܹ̇ܐ ܗܘ̤ܵܐ ܛܲܢܵܢܵܐ : ܘܐܸܢ ܦܵܓܼ̇ܥܵܐ ܒܹܗ ܡܲܟܿܝܼܟܼܘܼܬܼܵܐ ܗܘ̤ܵܐ ܒܲܣܝܼܡܵܐ ܀ ܐܸܠܘܼܠܵܐ ܓܹܝܪ ܣܵܢܹ̇ܐ ܠܒܼܝܼ̈ܫܹܐ ܠܵܘ ܟܹܐܢܵܐ ܗ̄ܘ̣ܵܐ : ܘܐܸܠܵܐ ܡܪܲܚܸܡ ܥܲܠ ܡܲܟܿܝܼ̈ܟܹܐ ܠܵܘ ܒܲܣܝܼܡܵܐ ܗ̄ܘ̣ ܀ ܘܡܸܕܸܡ ܕܐܝܼܬܼܵܘܗܝ ܟܹܐܢܵܐ ܐܝܼܬܼܵܘܗܝ ܐܵܦ ܒܲܣܝܼܡܵܐ : ܬܪܝܼܨܵܐ ܘܪܵܡܵܐ ܡܕܲܒܿܪܵܢܘܼܬܹܗ ܡ̣ܢ ܥܸܕܼܠܵܝܵܐ ܀ ܐܝܼܬܼ ܗ̄ܘ̣ ܐܲܝܟܵܐ ܕܚܵܙܹ̇ܐ ܥܵܘ̣ܠܵܐ ܡܲܓܲܪ ܪܘܼܚܹܗ : ܘܐܲܟܼܡܵܐ ܕܠܵܐ ܚ̣ܙܵܝܗܝ ܡܲܨܠܲܚ ܥܵܘ̣ܠܵܐ ܘܠܵܐ ܩܵܦܲܚ̇ ܠܹܗ ܀ ܘܐܝܼܬܼ ܗ̣̄ܘ ܐܲܝܟܵܐ ܕܡܸܚܕܼܵܐ ܕܗܵܘ̇ܝܵܐ ܒܝܼܫܬܵܐ ܐܲܥܝܼܪ : ܚܸܡܬܼܵܐ ܕܪܘܼܓܼܙܹܗ ܥܲܠ ܥܲܒܼܘܿܕܹ̈ܝܗ̇ ( 1 ) ܕܒܼܝܼܫܬܵܐ ܕܲܗܘ̤ܵܬܼ ܀ ܐܝܼܬܼ ܕܲܒܼܥܵܘ̣ܠܵܐ ܪܵܗܹ̇ܛ ܟܠܗܘܿܢ ܝܵܘܡܵܘ̈ܗܝ ܚܲܝܵܘ̈ܗܝ : ܘܠܵܐ ܦܵܓܼ̇ܥܵܐ ܒܹܗ ܠܵܐ ܡܲܪܫܘܼܬܼܵܐ ܘܠܵܐ ܡܲܪܕܘܼܬܼܵܐ ܀ ܠܲܐ̄ܚܪܹܢܵܐ ܕܹܝܢ ܐܸܢ ܐܸܬܼܚܲܫܲܒܼ ܕܒܼܝܼܫܬܵܐ ܢܸܥܒܸܿܕܼ : ܡܛܵܬ̤ ܟܹܐܢܘܼܬܼܵܐ ܘܲܫܡܝܼܛ ܣܲܝܦܵܗ̇ ܕܬܸܡܚܸܐ ܠܐܲܒܼܕܵܢ ܀ ܒܲܚܕܼܵܐ ܕܘܼܟܿܬܼܵܐ ܒܵܠܥ̇ܝܼܢ ܥܲܒܼܕܵܘ̈ܗܝ ܡ̣ܢ ܖ̈ܲܫܝܼܥܹܐ : ܘܠܵܐ ܡܸܬܼܦܲܪܩܝܼܢ ܐܵܦܠܵܐ ܛܵܐܹ̇ܢ ܢܸܬܼܒܲܥ ܐܸܢܘܿܢ ܀ ܒܕܼܘܼܟܵܐ ܐ̄ܚܪܹܢܵܐ ܐܸܢ ܐܸܨܛܲܥܲܪ ܚܲܕܼ ܡ̣ܢ ܟܹܐܢܹ̈ܐ : ܫܲܪܝܼ ܕܢܸܥܒܸܿܕܼ ܕܝܼܢܵܐ ܠܡܸܠܬܼܵܐ ܕܠܵܐ ܫܲܦܝܼܪܵܐ ܀ ܠܚܘܿܪ ܙܲܕܝܼܩܵܐ ܪܲܓܼܡܹܗ ܥܲܡܵܐ ܕܲܚܫܲܠ̣ ܥܸܓܼܠܵܐ : ܘܐܵܦܠܵܐ ܫܲܪܒܹܗ ܐ̄ܬܼܵܐ ܠܲܡܨܲܥܬܼܵܐ ܕܲܠܡܘܿܢ ܪܲܓܼܡܹܗ ܀ ܘܡܸܛܠ ܕܐܸܡܪܲܬ̤ ܡܸܠܬܼܵܐ ܡܲܪܝܲܡ ܓܲܪܒܼܵܐ ܠܸܒܼܫܲܬ̤ : pb. 630 ܬܒܲܥܬܼܵܐ ܠܡܸܠܬܼܵܐ ܘܲܠܖ̈ܵܓܼܘܿܡܹܐ ܘܠܵܐ ܡܲܪܫܘܼܬܼܵܐ ܀ ܢܣܝܼܪ ܐܹܫܲܥܝܵܐ ܘܠܵܐ ܥ̣ܒܲܕܼ ܕܝܼܢܹܗ ܡܵܪܝܵܐ ܡܵܪܹܗ : ܘܥܲܠ ܕܐܸܨܛܲܚܝܼ ܠܘܿܛ ܙܲܕܝܼܩܵܐ ܐܲܬܼܪܵܐ ܝܑܼܩܸܕܼ ܀ ܐܝܼܬܼ ܗ̣̄ܘ ܐܲܝܟܵܐ ܕܚܵܘܝܼ ܚܲܝܠܹܗ ܒܓܼܵܘ ܐܲܬܿܘܿܢܵܐ : ܘܦܲܟܼܪܵܗ̇ ܠܢܘܼܪܵܐ ܕܲܢܕܼܘܼܫܘܼܢܵܗ̇ ܛܠܵܝܹ̈ܐ ܒܖܸ̈ܓܼܠܹܐ ܀ ܒܕܼܘܼܟܿܬܼܵܐ ܐ̄ܚܪܹܬܼܵܐ ܥܲܠ ܚܲܕܼ ܓܲܒܼܝܹܗ ܐܲܢ̄ܬܿܬܼܵܐ ܓܸܙܡܲܬ̤ : ܘܠܵܐ ܬܲܒܼܥܹܗ ܗ̄ܘ̣ܵܐ ܠܦܘܼܡܵܐ ܕܐܲܡܪܲܚ̣ ܥܲܠ ܙܲܕܝܼܩܵܐ ܀ ܢܘܼܪܵܐ ܦܟܼܝܼܪܵܐ ܘܐܝܼܙܒܸܿܠ ܫܲܪܝܵܐ ܠܲܡܨܲܥܵܪܘܼ : ܕܒܲܙܒܲܢ ܬܵܒ݁ܲܥ ܘܒܲܙܒܲܢ ܡܲܗܡܸܐ ܡ̣ܢ ܬܲܒܼ̈ܥܵܬܼܵܐ ܀ ܘܐܲܝܢܵܐ ܕܩܵܐܹ̇ܡ ܢܸܒܼܥܸܐ ܗܵܠܹܝܢ ܡܸܬܿܕܵܘܲܕܼ ܠܹܗ : ܕܲܠܡܘܿܢ ܠܵܐ ܫܘܸܐ ܟ̱ܠܹܗ ܪܲܗܛܵܐ ܒܚܲܕܼ ܕܘܼܒܵܪܵܐ ܀ ܠܡܘܿܢ ܚܲܕܼ ܒܵܠܲܥ̇ ܐܲܝܟܵܐ ܕܡܲܣܟܸܠ ܘܲܐ̄ܚܪܹܢܵܐ ܠܵܐ : ܘܡ̣ܢ ܚܲܕܼ ܡܲܗܡܸܐ ܘܲܠܚܲܕܼ ܬܵܒܲ݁ܥ ܥܲܙܝܼܙܵܐܝܼܬܼ ܀ ܛܝܼܢܵܐ ܓܒܼܝܼܠܵܐ ܠܡܘܿܢ ܡܲܡܪܲܚ ܐܲܢ̄ܬܿ ܥܲܠ ܦܲܚܵܪܵܐ : ܕܬܹܐܡܲܪ ܨܹܐܕܼܵܘܗܝ ܡܵܢܵܐ ܢܸܥܒܸܿܕܼ ܐܵܘ ܠܵܐ ܢܸܥܒܸܿܕܼ ܀ ܚܸܟܼܡܲܬܼ ܪܵܡܵܐ ܥܲܠ ܕܘܼܒܵܪܹܗ ܕܥܵܠܡܵܐ ܣܝܼܡܵܐ : ܘܒܼܵܗ̇ ܗ̄ܘ̣ ܪܵܗܛ̇ܝܼܢ ܟܠ ܣܘܼܥܖ̈ܵܢܝܼܢ ܥܲܡ ܙܲܒܼܢܲܝ̈ܗܘܿܢ ܀ ܒܗܵܝ̇ ܝܑܼܕܲܥܬܼܵܐ ܕܨܵܪܲܬ̤ ܫܸܡܫܵܐ ܘܥܸܒܼܕܲܬ̤ ܣܲܗܪܵܐ : ܒܵܗ̇ ܡܸܬܿܕܲܒܲܪ ܥܵܠܡܵܐ ܫܓܼܝܼܫܵܐ ܡ̣ܢ ܐܲܠܵܗܵܐ ܀ ܐܲܝܕܵܐ ܕܬܼܵܒ݁ܲܥ ܘܐܲܝܕܵܐ ܕܡܲܗܡܸܐ ܚܲܟܿܝܼܡܘܼܬܼܵܐ ܗ̣̄ܝ : ܘܥܲܠ ܕܲܒܼܛܝܼܠ ܠܹܗ ܕܢܵܘܬܲܪ ܐ̄ܢܵܫܵܐ ܣܒܼܝܼܪ ܕܲܡܕܼܵܘܲܕܼ ܀ ܠܵܐ ܡܸܬܿܕܵܘܲܕܼ ܡܵܐ ܕܬܼܘܼܪܣܵܝܵܐ ܠܥܝܼܖܹ̈ܐ ܝܵܗܹ̇ܒܼ : pb. 631 ܘܠܲܒܼܢܲܝ̈ܢܵܫܵܐ ܡܵܙܘܿܢܲܝ̈ܗܘܿܢ ܒܲܬܼܚܘܼܡܲܝ̈ܗܘܿܢ ܀ ܠܵܐ ܐܸܬܿܬܲܗܝܼ ܒܥܵܒܼܘܿܕܼܘܼܬܹܗ ܟܲܕܼ ܝܵܗܹ̇ܒܼ ܗ̄ܘ̣ܵܐ : ܢܘܼܗܪܵܐ ܠܫܸܡܫܵܐ ܐܵܦ ܫܘܼܚ̈ܠܵܦܹܐ ܠܣܲܗܪܵܐ ܡܵܘܫܸܛ ܀ ܫܡܵܗܹ̈ܐ ܠܟܼܵܘ̈ܟܿܒܹܐ ܘܪܲܗܛܵܐ ܪܗܝܼܒܼܵܐ ܠܚܲܝ̈ܠܵܘܵܬܼܵܐ : ܘܠܵܐ ܡܕܼܵܘܕܼܝܼܢ ܠܹܗ ܡܵܐ ܕܲܪܗܝܼܒܼܝܼܢ ܒܲܫܒܼܝܼܠܲܝ̈ܗܘܿܢ ܀ ܘܠܵܐ ܡܸܬܼܥܲܪܩܲܠ ܡܵܐ ܕܙܲܠܝܼ̈ܩܲܝ ܫܸܡܫܵܐ ܦܵܪܹܣ : ܘܫܵܛܲܚ ܢܘܼܗܪܵܐ ܡ̣ܢ ܐܝܼܡܵܡܵܐ ܥܲܠ ܐܲܖ̈ܥܵܬܼܵܐ ܀ ܠܵܐ ܣܲܓܿܝܼ ܥܠܵܘܗܝ ܡܵܐ ܕܬܼܘܼܪܣܵܝܵܐ ܠܢܘܼ̈ܢܹܐ ܝܵܗܹ̇ܒܼ : ܒܠܸܒܵܐ ܕܝܲܡܡܹ̈ܐ ܠܥܵܡܖ̈ܲܝ ܡܲܝ̈ܵܐ ܣܵܘܩܵܐ ܢܝܼܚܵܐ ܀ ܠܵܐ ܥܲܣ̈ܩܵܢ ܠܹܗ ܡܸܢܲܝ̈ ( 2 ) ܣܲܥܪܵܐ ܕܢܸܚܫܘܿܒܼ ܐܸܢܹܝܢ : ܕܡ̣ܢ ܒܸܠܥܵܕܼܵܘܗܝ ܠܵܐ ܢܵܦ̇ܠܵܐ ܚܕܼܵܐ ܕܬܸܡܛܸܐ ܠܐܲܪܥܵܐ ܀ ܦܸܖ̈ܕܲܝ ܚܵܠܵܐ ܘܛܘܼ̈ܦܲܝ ܡܸܛܪܵܐ ܘܓܲܠܠܲܝ̈ ܝܲܡܵܐ : ܬܚܹܝܬܼ ܡܸܢܝܵܢܵܐ ܦܫܝܼܩܵܐ ܣܝܼܡܝܼܢ ܠܐܲܠܵܗܘܼܬܼܵܐ ܀ ܫܩܘܼܠܬܵܐ ܕܐܲܪܥܵܐ ܘܝܘܼܩܪܵܐ ܪܲܒܵܐ ܕܟܼܠܵܗ̇ ܬܹܒܹܝܠ : ܛܥܝܼܢ ܠܵܗ̇ ܘܩܵܐܹ̇ܡ ܟܲܕܼ ܠܵܐ ܠܵܐܹ̇ܐ ( 3 ) ܘܠܵܐ ܡܸܬܿܛܲܪܲܦ ܀ ܟ̱ܠܵܗ̇ ܒܪܝܼܬܼܵܐ ܫܵܩ̇ܠܵܐ ܡܸܢܹܗ ܚܲܝܹ̈ܐ ܟܠܝܘܿܡ : ܟܠ ܕܐܝܼܬܼ ܒܐܲܬܼܪܹܗ ܘܲܦܫܝܼܩܝܼܢ ܠܹܗ ܦܘܼܖ̈ܢܵܣܲܝܗܘܿܢ ܀ ܐܵܦ ܕܘܼܒܵܪܹܗ ܕܥܵܠܡܵܐ ܫܓܼܝܼܱܫܵܐ ܡܸܬܼܦܲܪܢܲܣ ܒܹܗ : ܒܗܵܝ̇ ܝܑܼܕܲܥܬܼܵܐ ܕܲܒܼܪܵܬ̤ ܗܵܠܹܝܢ ܖ̈ܲܗܛܹܐ ܟܠܝܘܿܡ ܀ ܘܐܲܝܟܵܐ ܕܬܼܵܒܲܥ ܘܐܲܝܟܵܐ ܕܡܲܗܡܸܐ ܡ̣ܢ ܬܲܒܼ̈ܥܵܬܼܵܐ : ܚܲܕܼ ܗ̣̄ܘ ܢܝܼܫܹܗ ܕܢܵܘܪܸܬܼ ( 4 ) ܟܠܝܘܿܡ ܠܲܒܼܢܲܝ̈ܢܵܫܵܐ ܀ pb. 632 ܠܵܐ ܡܵܐ ܕܚܵܙܹ̇ܐ ܥܵܘܼܠܵܐ ܕܗܵܘܹ̇ܐ ܘܫܵܠܹ̇ܐ ܪܵܡܵܐ : ܬܸܗܘܸܐ ܪܵܢܹ̇ܐ ܕܠܵܘ ܛܲܢܵܢܵܐ ܗ̣̄ܘ ܐܵܘ ܬܵܒܼܘܿܥܵܐ ܀ ܘܠܵܐ ܡܵܐ ܕܬܵܒ̇ܲܥ ܥܲܙܝܼܙܵܐܝܼܬܼ ܬܸܗܘܸܐ ܣܵܒܲܪ : ܕܚܸܡܬܼܵܐ ܥܨܵܬܹܗ ܘܐܸܬܿܬܿܙܝܼܥ ܢܸܬܼܒܲܥ ܥܵܘܼܠܵܐ ܕܲܚ̣ܙܵܐ ܀ ܗ̤ܘܝܘܼ ܟܲܕܼ ܗ̤ܘ ܐܵܦ ܡܵܐ ܕܬܵܒܲܥ ܐܵܦ ܡܵܐ ܕܡܲܗܡܸܐ : ܐܲܠܵܗܵܐ ܓܹܝܪ ܠܵܐ ܡܸܫܬܲܚܠܲܦ ܡ̣ܢ ܡܵܐ ܕܐܝܼܬܼܵܘܗܝ ܀ ܘܡܸܛܠ ܕܲܬܼܪܹܝܢ ܥܵܠܡ̈ܝܼܢ ܐܝܼܬܼ ܠܹܗ ܫܲܪܝܼܪܵܐܝܼܬܼ : ܡܲܗܡܸܐ ܗܵܪܟܵܐ ܕܢܸܥܒܸܿܕܼ ܕܝܼܢܵܐ ܒܥܵܠܡܵܐ ܪܲܒܵܐ ܀ ܠܚܲܕܼ ܚܲܕܼ ܡܸܢܗܘܿܢ ܝܲܗ̣̄ܒܼ ܣܘܼܥܪܵܢܵܐ ܕܢܸܬܿܬܲܩܢܘܼܢ ܒܹܗ : ܘܐܲܝܟܵܐ ܕܚܵܙܹ̇ܐ ܥܵܘܼܠܵܐ ܡܸܚܕܼܵܐ ܥܵܒܹ̇ܕܼ ܕܝܼܢܵܐ ܀ ܫܪܸܐ ܗ̣̄ܘ ܣܘܼܥܪܵܢܵܐ ܕܢܸܪܓܲܫ ܥܵܠܡܵܐ ܕܐܝܼܬܼ ܗ̣̄ܘ ܕܝܼܢܵܐ : ܘܐܲܝܟܵܐ ܕܡܲܗܡܸܐ ܡܵܐ ܕܡܸܣܬܲܥܪܵܐ ܒܝܼܫܬܵܐ ܡܲܠܸܦ ܀ ܕܥܵܠܡܵܐ ܐ̄ܚܪܹܢܵܐ ܐܝܼܬܼ ܠܐܲܠܵܗܵܐ ܫܲܪܝܼܪܵܐܝܼܬܼ : ܡܵܐ ܕܣܘܼܥܪܵܢܵܐ ܕܥܲܡܵܐ ( 5 ) ܡܸܬܿܬܿܒܲܥ ܗܵܪܟܵܐ ܒܐܲܬܼܪܲܢ ܀ ܢܹܐܠܲܦ ܥܵܠܡܵܐ ܕܐܝܼܬܼ ܠܐܲܠܵܗܵܐ ܕܢܸܥܒܸܿܕܼ ܕܝܼܢܵܐ : ܘܡܵܐ ܕܐ̄ܢܵܫ ܥܵܒܹܿܕܼ ܥܵܘܼܠܵܐ ܒܓܸܠܝܵܐ ܘܠܵܐ ܬܵܒܲܥ ܠܹܗ ܀ ܚ̣ܵܘܝܼ ܕܲܠܗܵܘ̇ ܥܵܠܡܵܐ ܢܛܝܼܪ ܠܹܗ ܢܕܼܘܼܢܹܗ ܬܲܡܵܢ : ܘܡܵܐ ܕܠܵܐ ܬܸܒܼܠܲܥ ( 6 ) ܢܹܐܠܲܦ ܕܲܢܛܝܼܪ ܕܝܼܢܵܐ ܕܲܠܗܲܠ ܀ ܘܣܲܓ̇ܝܼ ܐܵܠ̇ܨܵܐ ܥܲܠ ܬܲܖ̈ܬܲܝܗܹܝܢ ܡܵܐ ܕܡܸܣܬܲܥܖ̈ܵܢ : ܕܲܒܼܬܲܖ̈ܬܲܝܗܹܝܢ ܐܝܼܬܼ ܝܘܼܬܼܪܵܢܵܐ ܠܥܵܠܡܵܐ ܟ̱ܠܹܗ ܀ ܐܸܠܘܼ ܟܠܗܘܿܢ ܦܵܫ̣ܘ ܣܘܼܥܖ̈ܵܢܹܐ ܕܠܵܐ ܢܸܬܿܬܲܒܼܥܘܼܢ : pb. 633 ܡ̇ܢ ܡܲܫܲܪ ܗ̄ܘ̣ܵܐ ܕܐܝܼܬܼ ܐܲܠܵܗܵܐ ܕܥܵܒܹ̇ܕܼ ܕܝܼܢܵܐ ܀ ܘܐܸܢ ܟܠ ܒܝܼܫܬܵܐ ܕܗܵܘ̇ܝܵܐ ܗܵܪܟܵܐ ܡܸܬܿܬܲܒܼܥܵܐ ܗ̄ܘ̣ܵܬܼ : ܐܲܟܼܡܵܐ ܕܠܵܐ ܐܝܼܬܼ ܥܵܠܡܵܐ ܐ̄ܚܪܹܢܵܐ ܡܸܣܬܲܒܼܪܵܐ ܗ̄ܘ̣ܵܬܼ ܀ ܐܸܢ ܟܠ ܕܲܥ̣ܒܲܕܼ ܒܝܼܫܬܵܐ ܒܝܼܫܬܹܗ ܒܪܹܫܹܗ ܣܸܠܩܲܬ̤ : ܘܟܼܠ ܡ̇ܢ ܕܲܥ̣ܒܲܕܼ ܛܵܒܼܬܼܵܐ ܛܵܒܼܬܹܗ ܦܪܲܥ̣ ܗ̤ܘ ܗܵܪܟܵܐ ܀ ܗܘ̤ܵܐ ܠܹܗ ܕܝܼܢܵܐ ܘܕܼܝܼܢܵܐ ܐ̄ܚܪܹܢܵܐ ܕܢܸܗܘܸܐ ܠܵܐ ܐܝܼܬܼ : ܡܸܬܿܕܲܡܝܵܐ ܗ̄ܘ̣ܵܬܼ ܐܵܦ ܕܵܡ̇ܝܵܐ ܗ̄ܘ̣ܵܬܼ ܠܲܕܼܚܵܐܲܪ ܒܵܗ̇ ܀ ܐܸܠܵܐ ܡܸܛܠ ܐܝܼܬܼ ܕܲܬܼܒܼܝܼ̈ܥܵܢ ܘܐܝܼܬܼ ܕܲܢܛܝܼܖ̈ܵܢ : ܥܵܠܡܵܐ ܐ̄ܚܪܹܢܵܐ ܘܡܵܪܹܗ ܕܥܵܠܡܵܐ ܩܵܡ̣ ܕܐܝܼܬܲܝܗܘܿܢ ܀ ܘܡܵܐ ܕܟܹܐܢܘܼܬܼܵܐ ܩܵܝ̇ܡܵܐ ܒܕܼܝܼܢܵܐ ܥܲܠ ܣܘܼܥܪܵܢܵܐ : ܡܚܵܘ̇ܝܵܐ ܕܐܝܼܬܼ ܗ̣̄ܘ ܟܹܐܢܵܐ ܕܬܼܵܒܲܥ ܠܲܕܼܠܵܐ ܟܹܐܢܝܼܢ ܀ ܘܡܵܐ ܕܡܲܗܡܸܐ ܬܘܼܒܼ ܡ̣ܢ ܣܘܼܥܪܵܢܵܐ ܘܠܵܐ ܬܵܒܲܥ̇ ܠܹܗ : ܥܲܠ ܗܵܘ̇ ܥܵܠܡܵܐ ܐ̄ܚܪܹܢܵܐ ܡܫܲܪܲܪ ܕܐܝܼܬܼ ܠܹܗ ܕܝܼܢܵܐ ܀ ܗܵܟܲܢܵܐ ܬܘܼܒܼ ܡܸܛܠ ܥܲܒܼܕܵܘ̈ܗܝ ܡܵܐ ܕܡܸܬܼܪܲܕܼܦܝܼܢ : ܕܲܠܚܲܕܼ ܦܵܪܹܩ ܘܲܠܚܲܕܼ ܡܲܗܡܸܐ ܘܠܵܐ ܦܵܪܹܩ ܠܹܗ ܀ ܘܪܲܒܵܐ ܘܦܲܐܝܵܐ ܘܫܵܘ̇ܝܵܐ ܠܫܘܼܒܼܚܵܐ ܡܕܲܒܿܪܵܢܘܼܬܼܵܐ : ܐܵܦ ܡܵܐ ܕܦܵܪܹܩ ܐܵܦ ܡܵܐ ܕܡܲܗܡܸܐ ܡ̣ܢ ܦܘܼܪܩܵܢܵܐ ܀ ܡܸܢܗܘܿܢ ܦܲܨܝܼ ܐܵܦ ܡ̣ܢ ܢܘܼܪܵܐ ܘܡ̣ܢ ܚܲܝ̈ܘܵܬܼܵܐ : ܠܲܐ̄ܚܖ̈ܵܢܹܐ ܕܹܝܢ ܐܲܪܦ̣ܝܼ ܕܢܹܐܩܕܘܼܢ ܐܵܦܠܵܐ ܦܲܨܝܼ ܀ ܦܪܲܩ ܠܲܬܼܠܵܬܼܵܐ ܘܐܲܪܦܝܼ ܠܫܲܒܼܥܵܐ ܕܠܵܐ ܦܘܼܪܩܵܢܵܐ : ܘܟܼܠܗܘܿܢ ܥܸܣܪܵܐ ܕܝܼܠܹܗ ܐܸܢܘܿܢ ܘܲܠܡܵܢܵܐ ܟܲܝ ܀ ܐܸܠܘܼ ܠܟܼܠܗܘܿܢ ܥܲܒܼܕܵܘ̈ܗܝ ܦܲܨܝܼ ܡ̣ܢ ܡܲܚ̈ܘܵܬܼܵܐ : pb. 634 ܣܲܓܿܝܼ ܒܨܝܼܪ ܗ̄ܘ̣ܵܐ ܚܘܼܒܵܐ ܕܟܼܠܗܘܿܢ ܡ̣ܢ ܬܸܫܒܿܘܿܚܬܵܐ ܀ ܘܡܸܬܼܡܲܠܲܠ ܗ̄ܘ̣ܵܐ ܕܠܵܐ ܐ̄ܢܵܫ ܒܵܠܲܥ̇ ܡܸܛܠܵܬܹܗ : ܕܲܠܟܼܠ ܕܐܸܬܼܵܐ ܢܸܒܼܠܲܥ ܦܲܪܩܹܗ ܡ̣ܢ ܡܲܚ̈ܘܵܬܼܵܐ ܀ ܘܥܲܠܗܵܝ̇ ܐܵܬܼ̈ܝܵܢ ܐܲܝܠܹܝܢ ܕܐܵܬܼ̈ܝܵܢ ܡܸܛܠܵܬܹܗ : ܕܝܵܕܼܥ̇ܝܼܢ ܐܸܢܘܿܢ ܕܦܵܪܹܩ ܠܗܘܿܢ ܡ̣ܢ ܐܘܼܠܨܵܢܵܐ ܀ ܘܠܵܐ ܡܲܪܦܸܐ ܠܐ̄ܢܵܫ ܕܢܸܒܼܠܲܥ ܠܲܓܼܡܵܪ ܡܸܛܠܵܬܹܗ : ܘܐܸܠܘܼ ܡܲܪܦܸܐ ܕܢܸܬܼܐܲܠܨܘܼܢ ܗ̄ܘ̣ܵܘ ܠܵܐ ܐܵܬܹ̇ܝܢ ܗ̄ܘ̣ܵܘ ܀ ܦܲܟܲܗ ܗ̄ܘ̣ܵܐ ܠܹܗ ܫܘܼܒܼܚܵܐ ܕܥܲܒܼ̈ܕܹܐ ܕܐܝܼܬܼ ܠܐܲܠܵܗܵܐ : ܐܸܠܘܼ ܠܟܼܠܗܘܿܢ ܦܲܨܝܼ ܘܲܦܪܲܩ̣ ܡ̣ܢ ܐܘܼܠܨܵܢܵܐ ܀ ܘܡ̣ܢ ܒܲܖ̈ܵܝܹܐ ܡܸܬܼܡܲܠܲܠ ܗ̄ܘ̣ܵܐ ܕܐܵܦܠܵܐ ܐܝܼܬܼܵܘܗܝ : ܘܐܸܠܘܼ ܐܝܼܬܼܵܘܗܝ ܥܲܠ ܡܘܿܢ ܐܲܗܡ̣ܝܼ ܡ̣ܢ ܚܲܒܿܝܼܒܼܵܘ̈ܗܝ ܀ ܡܸܬܼܚܲܣܲܕܼ ܗ̄ܘ̣ܵܐ ܕܚܵܙܹ̇ܐ ܠܥܲܒܼܕܵܘ̈ܗܝ ܡܵܐ ܕܡܸܬܼܚܲܪܒܝܼܢ : ܘܠܵܐ ܡܬܼܘܿܡ ܦܲܨܝܼ ܘܠܵܐ ܠܚܲܕܼ ܡܸܢܗܘܿܢ ܡ̣ܢ ܐܘܼܠܨܵܢܵܐ ܀ ܘܥܵܠ ܗܵܝ̇ ܦܲܨܝܼ ܐܲܝܟܵܐ ܕܨܵܒܹ̇ܐ ܕܢܸܪܓܲܫ ܥܵܠܡܵܐ : ܕܐܝܼܬܼ ܗ̣̄ܘ ܡܵܪܵܐ ܠܗܵܠܹܝܢ ܥܲܒܼ̈ܕܹܐ ܕܐܝܼܬܼ ܒܹܗ ܚܲܝܠܵܐ ܀ ܘܥܲܠ ܗܵܝ̇ ܐܲܪܦܝܼ ܣܒܲܠ ( 7 ) ܐܘܼ̈ܠܨܵܢܹܐ ܒܕܼܘܼܟܵܐ ܕܘܼܟܵܐ : ܕܢܸܚܙܸܐ ܥܵܠܡܵܐ ܚܘܼܒܵܐ ܕܥܲܒܼܕܵܘ̈ܗܝ ܕܲܟܼܡܵܐ ܫܲܪܝܼܪ ܀ ܐܲܝܟܵܐ ܕܐܲܪܦܝܼ ܕܢܹܐܩܕܘܼܢ ܗܸܢܘܿܢ ܚܘܼܒܿܗܘܿܢ ܝܑܼܪܸܒܼ : ܘܐܲܝܟܵܐ ܕܲܒܼܥ̣ܵܐ ܕܢܸܦܪܘܿܩ ܐܸܢܘܿܢ ܗ̤ܘ ܐܸܬܼܢܲܨܲܚ ܀ ܘܡܸܛܠܗܵܢܵܐ ܠܟܼܠܗܘܿܢ ܥܲܒܼܕܵܘ̈ܗܝ ܠܵܐ ܦܲܨܝܼ ܗ̄ܘ̣ܵܐ : ܕܠܵܐ ܢܸܫܬܲܒܲܚ ܗ̤ܘ ܒܲܠܚܘܿܕܼܵܘܗܝ ܡܵܐ ܕܡܸܫܬܲܒܲܚ ܀ pb. 635 ܐܲܪܦܝܼ ܡܵܝ̇ܬܝܼܢ ܒܦܘܼܡܵܐ ܕܣܲܝܦܵܐ ܘܲܕܼܚܲܝ̈ܘܵܬܼܵܐ : ܕܢܸܣܒܼܘܼܢ ܫܘܼܒܼܚܵܐ ܕܲܟܼܡܵܐ ܣܲܝܒܲܪ ( 8 ) ܡܸܛܠܵܬܹܗ ܀ ܘܡܸܛܠܗܵܢܵܐ ܠܡܸܢܗܘܿܢ ܦܲܨܝܼ ܠܡܸܢܗܘܿܢ ܐܲܪܦܝܼ : ܕܢܸܫܬܲܒܲܚ ܗ̤ܘ ܘܲܕܼܢܸܫܬܲܒܿܚܘܼܢ ܥܲܡܹܗ ܥܲܒܼܕܵܘ̈ܗܝ ܀ ܡܵܐ ܕܲܡܦܲܨܸܐ ܟ̱ܠܹܗ ܫܘܼܒܼܚܵܐ ܠܢܲܦ̮ܫܹܗ ܫܲܩ̣ܠܹܗ : ܘܡܵܐ ܕܠܵܐ ܡܦܲܨܸܐ ܢܫܲܒܲܚ ܐܸܢܘܿܢ ܥܲܡܹܗ ܒܵܥܹ̇ܐ ܀ ܥܠܲܝܗܘܿܢ ܚܵܐܹ̇ܣ ܘܡܲܪܦܸܐ ܢܡܘܼܬܼܘܼܢ ܡܸܛܠܵܬܹܗ : ܕܲܗܘ̤ܵܘ ܬܵܒܼ̇ܥܝܼܢ ܐܲܓܼܪܵܐ ܡܸܢܹܗ ܒܓܲܠܝܘܼܬܼ ܐܲܦܹ̈ܐ ܀ ܘܲܕܼܢܸܫܬܲܒܿܚܘܼܢ ܐܵܦ ܥܲܠ ܢܘܼܪܵܐ ܘܥܲܠ ܣܲܟܿܝܼܢܵܐ : ܘܥܲܠ ܚܲܝ̈ܘܵܬܼܵܐ ܐܲܩ̣ܠܝܼ ܚܘܼܒܿܗܘܿܢ ܡܸܛܠܵܬܹܗ ܀ ܘܢܸܪܓܲܫ ܥܵܠܡܵܐ ܕܐܲܝܠܹܝܢ ܥܲܒܼ̈ܕܹܐ ܐܝܼܬܼ ܠܐܲܠܵܗܵܐ : ܕܐܲܝܟܵܐ ܕܐܵܠܨܵܐ ܠܡܵܘܬܵܐ ܩܵܪܒܿܝܼܢ ܡܸܛܠܵܬܹܗ ܀ ܘܢܸܗܘܸܐ ܢܲܨܝܼܚ ܚܘܼܒܵܐ ܕܥܲܒܼܕܵܘ̈ܗܝ ܒܐܲܪܥܵܐ ܟ̱ܠܵܗ : ܘܢܸܫܬܲܒܲܚ ܗ̤ܘ ܡܸܛܠܵܬܼܗܘܿܢ ܡ̣ܢ ܚܲܙܵܝܹ̈ܐ ܀ ܘܢܸܗܘܸܐ ܛܘܼܒܼܵܐ ܠܗܘܿܢ ܕܲܒܼܥܸܠܬܼܵܐ ܕܣܘܼܥܖ̈ܵܢܲܝܗܘܿܢ : ܐܸܫܬܲܒܲܚ ܗ̤ܘ ܕܫܵܘܹ̇ܐ ܠܫܘܼܒܼܚܵܐ ܘܲܠܩܘܼܠܵܣܵܐ ܀ ܘܡܸܛܠܗܵܢܵܐ ܡܵܐ ܕܠܵܐ ܦܵܪܹܩ ܡ̣ܢ ܐܘܼܠܨܵܢܵܐ : ܫܲܦܝܼܪ ܗ̣̄ܘ ܠܹܗ ܐܲܝܟܼ ܡܵܐ ܕܦܵܪܹܩ ܡ̣ܢ ܦܵܖ̈ܘܿܫܹܐ ܀ ܘܐܲܝܢܵܐ ܕܚܲܣܝܼܪ ܡ̣ܢ ܝܑܼܕܲܥܬܼܵܐ ܒܕܼܘܼܟܵܐ ܕܘܼܟܵܐ : ܣܢܸܐ ܕܘܼܒܵܪܹܗ ܕܥܵܠܡܵܐ ܒܥܲܝܢܵܘ̈ܗܝ ܐܵܦ ܡܸܬܼܚܲܟܲܡ ܀ ܘܲܟܼܡܵܐ ܕܚܲܟܿܝܼܡ ܛܵܥܹ̇ܐ ܕܢܸܣܒܲܪ ܒܲܪܗܝܼܒܼܘܼܬܹܗ : pb. 636 ܕܐܸܠܘܼ ܫܲܠܝܼܛ ܥܲܠ ܕܘܼܒܵܪܵܐ ܡܛܲܟܸܣ ܗ̄ܘ̣ܵܐ ܠܹܗ ܀ ܘܡܵܐ ܕܚܵܙܹ̇ܐ ܗ̄ܘ̣ܵܐ ܕܗܵܘܹ̇ܐ ܥܵܘܼܠܵܐ ܡܒܲܛܸܠ ܗ̄ܘ̣ܵܐ ܠܹܗ : ܘܲܠܪܲܫܝܼܥܵܐ ܡܵܐ ܕܡܲܡܪܲܚ ܗ̄ܘ̣ܵܐ ܡܩܲܦܲܚ ܗ̄ܘ̣ܵܐ ܠܹܗ ܀ ܘܠܵܐ ܡܲܪܦܸܐ ܗ̄ܘ̣ܵܐ ܕܢܸܒܼܠܲܥܦܲܟܵܐ ܚܲܕܼ ܡ̣ܢ ܟܹܐܢܹ̈ܐ : ܘܲܠܥܵܘ̇ܵܠܵܐ ܠܵܐ ܫܵܒܹ̇ܩ ܗ̄ܘ̣ܵܐ ܕܢܸܬܼܠܸܐ ܪܹܫܹܗ ܀ ܐܝܼܬܼ ܗ̣̄ܘ ܕܫܵܢܹ̇ܐ ܘܡܵܘܒܸܿܕܼ ܗܵܘܢܵܐ ܒܲܚܬܼܝܼܪܘܼܬܹܗ : ܘܲܠܨܸܒܼ̈ܘܵܬܼܵܐ ܕܥܵܠܡܵܐ ܪܵܢܹܐ ܕܠܵܐ ܫܲܦܝܼܖ̈ܵܢ ܀ ܘܟܲܕܼ ܡܸܬܼܟܲܪܙܵܐ ܕܲܒܼܖ̈ܲܫܝܼܥܹܐ ܠܵܐ ܐ̄ܢܵܫ ܢܸܚܣܘܿܡ : ܗ̤ܘ ܚܵܣܹ̇ܡ ܗ̣̄ܘ ܘܲܡܠܸܐ ܥܲܝ̈ܛܹܐ ܥܲܠ ܖ̈ܲܫܝܼܥܹܐ ܀ ܐܵܦ ܨܵܒܹ̇ܐ ܗ̄ܘ̣ܵܐ ܕܐܸܠܘܼ ܡܸܫܟܲܚ ܢܘܼܪܵܐ ܢܲܚܸܬܼ : ܥܲܠ ܖ̈ܲܫܝܼܥܹܐ ܘܥܲܠ ܥܵܘ̈ܵܠܹܐ ܢܵܘܩܸܕܼ ܐܸܢܘܿܢ ܀ ܐܘܿ ܠܵܟܼ ܣܲܟܼܠܵܐ ܠܵܐ ܛܵܥܹ̇ܢ ܐܲܢ̄ܬܿ ܐܲܝܟܼ ܐܲܠܵܗܵܐ : ܠܡܵܢܵܐ ܫܓܼܝܼܫ ܐܲܢ̄ܬܿ ܬܸܣܲܒܼ ܡܸܢܹܗ ܡܕܲܒܿܪܵܢܘܼܬܹܗ ܀ ܠܥܵܒܼ̈ܕܲܝ ܥܵܘܼܠܵܐ ܪܘܼܚܹܗ ܡܲܓܲܪ ܢܸܩܢܸܐ ܐܸܢܘܿܢ : ܠܵܘ ܫܵܘܬܵܦܵܐ ( 9 ) ܕܒܝܼ̈ܫܹܐ ܐܝܼܬܼܵܘܗܝ ܘܲܛܥܝܼܢ ܠܗܘܿܢ ܀ ܘܲܠܙܲܕܝܼܩܹ̈ܐ ܡܵܐ ܕܡܸܬܼܦܲܩܚܝܼܢ ܐܸܠܵܐ ܦܵܪܹܩ : ܫܘܼܦܪܵܐ ܡܵܘܣܸܦ ܥܲܠ ܫܘܼܦܖ̈ܲܝܗܘܿܢ ܒܐܘܼܠܨܵܢܲܝ̈ܗܘܿܢ ܀ ܐܲܢ̄ܬܿ ܕܹܝܢ ܡܸܛܠ ܕܲܪܗܝܼܒܼ ܘܲܫܓܼܝܼܫ ܘܲܡܠܸܐ ܚܘܼܬܼܪܵܐ : ܡܸܬܼܥܲܕܲܠ ܐܲܢ̄ܬܿ ܒܲܡܕܲܒܿܪܵܢܵܐ ܡܠܸܐ ܚܸܟܼ̈ܡܵܬܼܵܐ ܀ ܘܡ̣ܢ ܨܸܒܼ̈ܘܵܬܼܵܐ ܕܡܸܫܬܲܡ̈ܫܵܢ ܒܹܗ ܒܥܵܠܡܵܐ ܒܝܼܫܵܐ : ܕܡ̣ܢ ܗܵܝ ܬܸܒܼܨܘܿܪ ܘܥܲܠ ܗܵܝ̇ ܬܵܘܣܸܦ ܡܸܬܼܚܲܫܲܒܼ ܐܲܢ̄ܬܿ ܀ pb. 637 ܡܸܛܠ ܥܘܼܬܼܪܵܐ ܘܡܸܣܟܹܿܢܘܼܬܼܵܐ ܡܸܨܛܲܢܲܥ ܐܲܢ̄ܬܿ : ܕܡ̣ܢ ܗܵܘ̇ ܬܸܣܲܒܼ ܘܲܠܗܵܘ̇ ܬܸܬܸܿܠ ܐܸܢ ܡܸܫܟܲܚ ܐܲܢ̄ܬܿ ܀ ܐܵܦ ܐܵܡ݁ܲܪ ܐܲܢ̄ܬܿ ܕܲܠܡܘܿܢ ܗܵܢܵܐ ܒܕܲܗܒܹܗ ܝܲܩܲܪ : ܘܗܵܢܵܐ ܐ̄ܚܪܹܢܵܐ ܐܵܦ ܡ̣ܢ ܠܲܚܡܵܐ ܕܝܵܘܡܵܐ ܚܲܣܝܼܪ ܀ ܠܡܘܿܢ ܚܲܕܼ ܥܲܬܿܝܼܪ ܥܕܲܡܵܐ ܕܢܸܛܥܸܐ ܐܵܦ ܠܐܲܠܵܗܵܐ : ܘܚܲܒܼܪܹܗ ܚܲܣܝܼܪ ܥܕܲܡܵܐ ܕܢܸܪܛܲܢ ܥܲܠ ܒܵܪܘܿܝܵܐ ܀ ܠܡܘܿܢ ܚܲܕܼ ܝܲܨܝܼܦ ܕܢܸܚܫܘܿܒܼ ܕܲܗܒܹܗ ܘܠܵܐ ܡܣܲܝܸܟܼ ܠܹܗ : ܘܗܵܢܵܐ ܐ̄ܚܪܹܢܵܐ ܒܲܣܢܝܼܩܘܼܬܹܗ ܠܟܲܦܢܹܗ ܡܵܐܹ̇ܬܼ ܀ ܐܘܿ ܚܲܣܝܼܪܵܐ ܕܟܲܣܝܵܐ ܡܸܢܹܗ ܡܕܲܒܿܪܵܢܘܼܬܼܵܐ : ܠܵܐ ܬܸܬܼܥܲܕܲܠ ܒܲܡܕܲܒܿܪܵܢܵܐ ܡܠܸܐ ܛܵܒܼ̈ܵܬܼܵܐ ܀ ܫܲܦܝܼܪ ܗ̄ܘ̣ ܠܹܗ ܕܲܒܼܪܵܐ ܥܘܼܬܼܪܵܐ ܘܡܸܣܟܹܢܘܼܬܼܵܐ : ܘܲܒܼܬܲܖ̈ܬܲܝܗܹܝܢ ܡܸܫܟܲܚ ܢܲܚܸܐ ܠܡ̇ܢ ܕܲܡܣܲܝܒܲܪ ܀ ܒܡܸܣܟܹܿܢܘܼܬܼܵܐ ܗܵܐ ܠܵܥܵܙܲܪ ܨܹܝܕܼ ܐܲܒܼܪܵܗܵܡ : ܘܲܒܼܥܘܼܬܼܪܵܐ ܬܘܼܒܼ ܗܵܐ ܐܲܒܼܪܵܗܵܡ ܒܹܝܬܼ ܡܲܠܟܿܘܼܬܼܵܐ ܀ ܬܖ̈ܲܝܗܘܿܢ ܗܵܠܹܝܢ ܚܲܕܼ ܥܲܬܝܼܪܵܐ ܘܚܲܕܼ ܡܸܣܟܹܿܢܵܐ : ܗܵܐ ܒܚܲܕܼ ܐܲܬܼܪܵܐ ܪܵܡܵܐ ܘܓܲܐܝܵܐ ܫܪܹܝܢ ܫܲܘܝܵܐܝܼܬܼ ܀ ܘܠܵܐ ܠܗܵܘ̇ ܐܲܚܬܲܪ ܥܘܼܬܼܪܹܗ ( ܘܐܲܨܠܝܼ ؟( 10 )) ܨܹܝܕܼ ܒܝܼ̈ܫܵܬܼܵܐ : ܘܠܵܐ ܠܗܵܘ̇ ܒܲܛܠܲܬ̤ ܡܸܣܟܹܿܢܘܼܬܼܵܐ ܡ̣ܢ ܛܵܒܼ̈ܵܬܼܵܐ ܀ ܘܥܸܠܬܼܵܐ ܛܵܒܼܬܼܵܐ ܗܘ̤ܵܐ ܠܹܗ ܥܘܼܬܼܪܹܗ ܠܗܵܘ̇ ܥܲܬܿܝܼܪܵܐ : ܕܡܸܢܹܗ ܡܢܝܼܚ ܗ̄ܘ̣ܵܐ ܘܲܠܥܲܬܿܝܼܖܹ̈ܐ ܘܲܠܡܸܣ̈ܟܹܿܢܹܐ ܀ ܘܡܸܣܟܹܿܢܘܼܬܼܵܐ ܗܘ̤ܵܬܼ ܠܲܐ̄ܚܪܹܢܹܐ ܥܸܠܬܼܵܐ ܛܵܒܼܬܼܵܐ : pb. 638 ܕܣܲܝܒܲܪ ܘܐܲܓܲܪ ܘܲܠܡܲܠܲܐܟܹ̈ܐ ܫ̣ܦܲܪ ܐܵܓܼܘܿܢܹܗ ܀ ܘܲܫܘܸܐ ܗ̣̄ܘ ܥܘܼܬܼܪܵܐ ܘܡܸܣܟܹܿܢܘܼܬܼܵܐ ܠܲܕܼܦܲܓܲܥ ܒܹܗ : ܐܵܦ ܒܬܲܖ̈ܬܲܝܗܹܝܢ ܡܸܫܟܲܚ ܢܸܫܦܲܪ ܐܸܢ ܦܵܪܘܿܫܵܐ ܗ̣̄ܘ ܀ ܐܝܼܬܼ ܒܹܗ ܒܓܼܘܼܫܡܵܐ ܐܵܦ ܝܲܡܝܼܢܵܐ ܐܵܦ ܣܸܡܵܠܵܐ : ܘܲܡܚܝܼܠܵܐ ܚܕܼܵܐ ܘܲܚܠܝܼܡܵܐ ܚܕܼܵܐ ܘܚܲܕܼ ܗ̣̄ܘ ܓܘܼܫܡܵܐ ܀ ܐܝܼܬܼ ܒܹܗ ܒܥܵܠܡܵܐ ܥܘܼܬܼܪܵܐ ܘܐܝܼܬܼ ܒܹܗ ܡܸܣܟܹܿܢܘܼܬܼܵܐ : ܘܚܲܕܼ ܗ̣̄ܘ ܥܵܠܡܵܐ ܐܲܝܟܼ ܚܲܕܼ ܓܘܼܫܡܵܐ ܕܠܵܐ ܡܸܬܼܦܲܠܲܓܼ ܀ ܘܐܲܝܢܵܐ ܕܐܵܡܲܪ ܕܲܠܡܘܿܢ ܒܲܪܝܵܐ ܡܸܣܟܹܿܢܘܼܬܼܵܐ : ܢܹܐܡܲܪ ܡܵܕܹܝܢ ܕܲܠܡܵܢ ܒܲܪܝܵܐ ܐܵܦ ܣܸܡܵܠܵܐ ܀ ܠܓܼܘܼܫܡܵܐ ܚܵܫ̇ܚܵܐ ܐܵܦ ܝܲܡܝܼܢܵܐ ܐܵܦ ܣܸܡܵܠܵܐ : ܘܲܚܕܼܵܐ ܠܲܚܕܼܵܐ ܡܥܲܕܼܖ̈ܵܢ ܟܠܝܘܿܡ ܒܲܥܒܼܵܕܲܝ̈ܗܹܝܢ ܀ ܘܠܵܐ ܡܚܲܣܕܵܐ ܠܵܗ̇ ܗܵܝ̇ ܕܲܚܠܝܼܡܵܐ ܠܗܵܝ̇ ܕܲܡܚܝܼܠܵܐ : ܐܵܦܠܵܐ ܕܛܵܒܼܵܐ ܡܸܢܵܗ̇ ܒܓܼܘܼܫܡܵܐ ܣܵܒܼ̇ܪܵܐ ܡܸܡܬܼܘܿܡ ܀ ܘܐܸܢ ܣܸܡܵܠܵܐ ܥ̇ܒܼܵܕܼܵܐ ܬܸܠܒܿܘܿܟܼ ܘܲܩܫܸܐ ܡܸܢܵܗ̇ : ܡܸܚܕܼܵܐ ܪܵܗ̇ܛܵܐ ܐܵܦ ܝܲܡܝܼܢܵܐ ܠܲܡܥܲܕܵܪܘܼ ܀ ܘܲܠܬܲܖ̈ܬܲܝܗܹܝܢ ܚܲܕܼ ܨܸܒܼܝܵܢܵܐ ܐܝܼܬܼ ܫܲܦܝܼܪܵܐ : ܕܲܚܕܼܵܐ ܠܲܚܕܼܵܐ ܢܵܫ̈ܡܵܢ ( 11 ) ܟܠܝܘܿܡ ܚܲܒܿܝܼܒܼܵܐܝܼܬܼ ܀ ܓܘܼܫܡܵܐ ܥܵܠܡܵܐ ܗ̣̄ܘ ܕܐܝܼܬܼ ܒܹܗ ܥܘܼܬܼܪܵܐ ܘܡܸܣܟܹܿܢܘܼܬܼܵܐ : ܘܗܵܟܲܢ ܣܝܼ̈ܡܵܢ ܠܲܡܥܲܕܵܪܘܼ ܚܕܼܵܐ ܠܲܚܒܲܪܬܼܵܗ̇ ܀ ܣܝܼܡ ܥܲܬܿܝܼܪܵܐ ܕܢܸܗܘܸܐ ܡܪܲܚܸܡ ܥܲܠ ܡܸܣܟܹܿܢܵܐ : ܘܝܵܨܹ̇ܦ ܕܝܼܠܹܗ ܘܲܡܡܲܠܸܐ ܠܹܗ ܟܠ ܣܘܼܢܩܵܢܵܘ̈ܗܝ ܀ pb. 639 ܡܸܣܟܹܿܢܵܐ ܕܹܝܢ ܣܝܼܡ ܘܲܕܼܢܸܣܓܼܘܿܕܼ ܘܲܕܼܢܸܫܬܲܥܒܲܕܼ : ܘܲܕܼܠܵܐ ܡܪܲܛܸܢ ܢܸܦܠܘܿܚ ܘܲܢܢܝܼܚ ܒܹܝܬܼ ܥܲܬܿܝܼܖܹ̈ܐ ܀ ܐܸܠܘܼܠܵܐ ܓܹܝܪ ܡܸܣܟܹܿܢܘܼܬܼܵܐ ܟܵܦܲܬ̤ ܨܵܘܪܹܗ : ܠܵܐ ܝܵܗܹ̇ܒܼ ܗ̄ܘ̣ܵܐ ܢܲܦ̮ܫܹܗ ܢܸܦܠܘܿܚ ܒܹܝܬܼ ܥܲܬܿܝܼܖܹ̈ܐ ܀ ܒܵܥܹ̇ܛ ܗ̄ܘ̣ܵܐ ܠܹܗ ܐܸܠܘܼ ܐܝܼܬܼ ܒܹܗ ܚܲܝܠܵܐ ܩܲܠܝܼܠ : ܘܠܵܐ ܡܲܪܟܸܿܢ ܗ̄ܘ̣ܵܐ ܪܹܫܹܗ ܕܢܸܣܓܿܘܿܕܼ ܐܲܝܟܼ ܡܸܣܟܹܿܢܵܐ ܀ ܘܒܼܵܐ̇ܲܪ ܗ̄ܘ̣ܵܐ ܠܹܗ ܥ̇ܒܼܵܕܼܵܐ ܣܲܓܿܝܼ ܒܹܝܬܼ ܥܲܬܿܝܼܖܹ̈ܐ : ܘܡܸܫܬܲܒܼ̈ܩܵܢ ܗ̣̄ܘܲܝ̈ ܐܵܦ ܨܸܒܼ̈ܘܵܬܹܗ ܘܠܵܐ ܡܸܣܬܲܥܪܵܢ ܀ ܘܡܸܛܠܗܵܢܵܐ ܚܸܟܼܡܲܬܼ ܡܵܪܝܵܐ ܒܪܵܬ̤ ܡܸܣ̈ܟܹܿܢܹܐ : ܕܲܠܥܲܬܿܝܼܖܹ̈ܐ ܢܸܗܘܸܐ ܢܦܹܐܫܵܐ ܒܣܘܼܥܖ̈ܵܢܲܝܗܘܿܢ ܀ ܕܲܣܢܝܼܩܘܼܬܼܗܘܿܢ ܬܸܟܘܿܦ ܐܸܢܘܿܢ ܨܹܝܕܼ ܥܲܬܿܝܼܖܹ̈ܐ : ܠܡܸܫܬܲܥܒܵܕܼܘܼ ܘܠܲܡܫܲܡܵܫܘܼ ܣܘܼܥܖ̈ܵܢܲܝܗܘܿܢ ܀ ܡܵܕܹܝܢ ܚܲܝܵܒܼ ܐܵܦ ܡܸܣܟܹܿܢܵܐ ܠܡܸܫܬܲܥܒܵܕܼܘܼ : ܘܚܲܝܵܒܼ ܣܲܓܝܼ ܐܵܦ ܥܲܬܧܝܼܪܵܐ ܠܲܡܪܲܚܡܵܢܘܼ ܀ ܘܲܠܡܸܣܟܹܿܢܵܐ ܬܘܼܒܼ ܙܵܕܹܩ ܠܹܗ ܕܢܲܓܲܪ ܪܘܼܚܹܗ : ܘܢܸܛܥܲܢ ܡܲܪܥܵܐ ܘܡܸܣܟܹܿܢܘܼܬܼܵܐ ܕܠܵܐ ܪܘܼܥܵܡܵܐ ܀ ܠܥܲܬܿܝܼܪܵܐ ܕܹܝܢ ܫܲܦܝܼܪܵܐ ܠܹܗ ܡܪܲܚܡܵܢܘܼܬܼܵܐ : ܨܹܝܕܼ ܡܸܣܟܹܿܢܵܐ ܘܢܸܗܘܸܐ ܡܡܲܠܸܐ ܟܠ ܣܘܼܢܩܵܢܵܘ̈ܗܝ ܀ ܠܵܐ ܢܸܗܘܸܐ ܢܦܝܼܚ ܠܵܐ ܢܸܗܘܸܐ ܚܬܼܝܼܪ ܠܵܐ ܢܸܗܘܸܐ ܪܵܡ : ܠܵܐ ܢܲܣܒܲܪ ܠܹܗ ܕܗܵܘ̇ ܡܸܣܟܹܿܢܵܐ ܠܵܘ ܓܸܢܣܹܗ ܗ̣̄ܘ ܀ ܠܵܐ ܢܸܬܼܓܲܐܸܐ ܠܵܐ ܢܸܫܬܲܩܲܠ ܥܲܠ ܡܸܣ̈ܟܹܿܢܹܐ : ܐܸܠܵܐ ܚܲܕܼ ܗ̣̄ܘ ܓܸܢܣܵܐ ܝܑܼܕܼܝܼܥ ܘܲܫܘܹܝܢ ܐܸܢܘܿܢ ܀ pb. 640 ܐܲܝܟܼ ܝܲܡܝܼܢܵܐ ܘܐܲܝܟܼ ܣܸܡܵܠܵܐ ܒܓܼܘܼܫܡܵܐ ܣܝܼܡܝܼܢ : ܠܗܵܘ̇ ܕܐܲܟܝܼܢܹܗ ܠܓܼܘܼܫܡܵܐ ܘܥܵܠܡܵܐ ܐܲܝܟܼ ܕܲܫܦܲܪ ܠܹܗ ܀ ܚܘܼܪ ܒܹܗ ܒܓܼܘܼܫܡܵܐ ܕܐܝܼܬܼ ܗܲܕܵܡܵܐ ܕܲܠܨܲܥܪܵܐ ܣܝܼܡ : ܘܡ̣ܢ ܗܲܕܵܡܹ̈ܐ ܗ̤ܘ ܡܸܬܼܝܲܩܲܪ ܛܵܒܼ ܡ̣ܢ ܚܲܒܼܖ̈ܵܘܗܝ ܀ ܐܘܿ ܥܲܬܿܝܼܪܵܐ ܗܵܐ ܡܸܣܟܹܿܢܵܐ ܗܲܕܵܡܵܟܼ ܗ̣̄ܘ : ܘܲܠܐܝܼܩܵܪܵܟܼ ܥܲܒܼܕܼܐ ܡܵܪܝܵܐ ܕܕܼܝܼܠܹܗ ܝܑܼܨܲܦ ܀ ܡ̣ܢ ܡܸܕܼܪܵܟܼ ܗ̣̄ܘ ܡ̣ܢ ܛܝܼܢܵܟܼ ܗ̣̄ܘ ܒܲܪ ܓܸܢܣܵܟܼ ܗ̣̄ܘ : ܡ̣ܢ ܓܘܼܫܡܵܟܼ ܗ̣̄ܘ ܠܵܐ ܬܚܘܼܪ ܒܹܗ ܐܲܝܟܼ ܢܘܼܟܼܪܵܝܵܐ ܀ ܡܲܢ ܠܗܲܕܵܡܹܗ ܚܵܙܹ̇ܐ ܕܲܫܠܝܼܚ ܘܠܵܐ ܡܲܠܒܸܫ ܠܹܗ : ܐܵܘ ܕܲܡܦܲܪܣܲܝ ܘܠܵܐ ܝܵܨܹ̇ܦ ܠܹܗ ܘܲܡܟܲܣܸܐ ܠܹܗ ܀ ܡܚܝܼܠ ܡܸܣܟܹܿܢܵܐ ܘܐܲܝܟܼ ܣܸܡܵܠܵܐ ܒܓܼܘܼܫܡܵܐ ܩܵܐܹ̇ܡ : ܐܘܿ ܥܲܬܿܝܼܪܵܐ ܐܲܝܟܼ ܝܲܡܝܼܢܵܐ ܩܪܘܿܒܼ ܘܲܣܡܘܿܟܲܝܗܝ ܀ ܠܵܐ ܬܲܣܒܲܪ ܠܵܟܼ ܕܡܸܪܚܲܡ ܪܲܚܡ̣ܵܟܼ ܘܐܲܣ̣ܓܿܝܼ ܝܲܗ̣̄ܒܼ ܠܵܟܼ : ܘܲܠܗܵܘ̇ ܣܵܢܹ̇ܐ ܘܡܸܛܠܗܵܢܵܐ ܒܪܵܝܗܝ ܡܸܣܟܹܢܵܐ ܀ ܥܘܼܬܼܪܵܐ ܝܲܗ̣̄ܒܼ ܠܵܟܼ ܠܵܘ ܗܲܕܵܡܵܐ ܒܓܼܘܼܫܡܵܟܼ ܐܵܘܣܸܦ̣ : ܘܡܸܕܸܡ ܕܐܝܼܬܼܵܘܗܝ ܡܸܢܵܟܼ ܘܲܠܒܲܪ ܠܵܘ ܕܝܼܠܵܟܼ ܗ̣̄ܘ ܀ ܬܪܝܼܨ ܒܵܪܘܿܝܵܐ ܘܪܵܡܵܐ ܒܪܝܼܬܹܗ ܡ̣ܢ ܥܸܕܼܠܵܝܵܐ : ܘܪܲܚܝܼܩ ܡܸܢܹܗ ܡܲܣܲܒܼ ܒܐܲܦܹ̈ܐ ܒܟܼܠ ܣܘܼܥܖ̈ܵܢܝܼܢ ܀ ܐܲܫܘܝܼ ܠܐ̄ܢܵܫܵܐ ܘܲܒܼܗܲܕܵܡܹ̈ܐ ܘܲܒܼܨܘܼܖ̈ܵܬܼܵܐ : ܘܟܼܠܹܗ ܓܘܼܫܡܵܐ ܫܘܸܐ ܕܥܲܬܿܝܼܖܹ̈ܐ ܘܲܕܼܡܸܣ̈ܟܹܢܹܐ ܀ ܐܲܫܘܝܼ ܐܸܢܘܿܢ ܕܲܒܼܓܼܵܘ ܟܲܪܣܵܐ ܘܲܒܼܓܼܵܘ ܩܲܒܼܪܵܐ : ܒܝܲܠܕܵܐ ܘܡܵܘܬܵܐ ܘܠܵܐ ܝܑܼܕܼܝܼܥܝܼܢ ܗܵܢܵܐ ܡ̣ܢ ܗܵܘ̇ ܀ pb. 641 ܚܲܕܼ ܗ̄ܘ̣ ܟܝܵܢܵܐ ܘܲܕܼܥܲܬܿܝܼܪܵܐ ܘܲܕܼܡܸܣܟܹܿܢܵܐ : ܘܟܲܕܼ ܨܲܝܵܪܵܐ ܕܒܲܡܗܝܼܪܘܼܬܼܵܐ ܨܵܪ̣ ܨܲܠܡܲܝ̈ܗܘܿܢ ܀ ܘܗܵܠܹܝܢ ܕܐܵܠ̈ܨܵܢ ܝܲܗ̣̄ܒܼ ܫܲܘܝܵܐܝܼܬܼ ܠܲܒܼܢܲܝ̈ܢܵܫܵܐ : ܘܲܕܼܠܵܐ ܐܵܠ̈ܨܵܢ ܠܗܵܢܵܐ ܐܲܣ̣ܓܿܝܼ ܘܲܠܗܵܘ̇ ܐܲܙܥܲܪ ܀ ܝܲܗ̣̄ܒܼ ܫܲܘܝܵܐܝܼܬܼ ܢܘܼܗܪܵܐ ܘܚܲܝܹ̈ܐ ܠܟܼܠܹܗ ܓܘܼܫܡܵܐ : ܘܲܠܥܲܬܿܝܼܪܵܐ ܠܵܐ ܐܲܥܠܸܒܼ ܠܹܗ ܟܲܕܼ ܝܵܗܹ̇ܒܼ ܠܹܗ ܀ ܐܲܫܘܝܼ ܘܝܲܗ̣̄ܒܼ ܬܘܼܒܼ ܣܵܘܩܵܐ ܕܡܲܚܸܐ ܠܲܒܼܢܲܝ̈ܢܵܫܵܐ : ܘܲܕܼܥܲܬܿܝܼܖܹ̈ܐ ܘܲܕܼܡܸܣ̈ܟܹܢܹܐ ܚܲܕܼ ܗ̄ܘ̣ ܒܲܠܚܘܿܕܼ ܀ ܡ̣ܢ ܗܵܘ̇ ܣܵܘܩܵܐ ܕܣܵܐܹ̇ܩ ܡܲܠܟܵܐ ܘܚܵܝܹ̇ܐ ( 12 ) ܡܸܢܹܗ : ܡܸܢܹܗ ܣܵܐܹ̇ܩ ܐܵܦ ܚܵܕܼܘܿܪܵܐ ܕܠܵܐ ܫܘܼܚܠܵܦܵܐ ܀ ܢܘܼܗܪܹܗ ܕܫܸܡܫܵܐ ܗܵܘ̇ ܕܲܒܼܒܼܝܼܪܲܬܼ ܡܲܠܟܹ̈ܐ ܕܵܢܲܚ̇ : ܟܲܕܼ ܠܵܐ ܡܫܲܚܠܲܦ ܗ̤ܘܝܘܼ ܕܵܢܲܚ̇ ܒܹܝܬܼ ܡܸܣ̈ܟܹܿܢܹܐ ܀ ܪܘܼܚܵܐ ܘܡܲܫܒܼܵܐ ܘܡܸܛܪܵܐ ܘܛܲܠܵܐ ܘܟܼܠܹܗ ܐܵܐܲܪ : ܗܸܢ̣ܘܿܢ ܐܸܢܘܿܢ ܥܲܠ ܥܲܬܿܝܼܖܹ̈ܐ ܘܥܲܠ ܡܸܣ̈ܟܹܿܢܹܐ ܀ ܚܙܝܼ ܦܘܼܠܵܓܼܵܐ ܕܲܡܦܲܠܓܼܵܢܵܐ ( 13 ) ܟܹܐܢܵܐ ܘܲܕܼܚܲܠ : ܕܬܸܬܼܥܲܕܲܠ ܒܹܗ ܕܪܵܡ ܘܲܡܥܲܠܲܝ ܡ̣ܢ ܥܸܕܼܠܵܝܵܐ ܀ ܫܘܸܐ ܗ̄ܘ̣ ܠܹܗ ܟܝܵܢܵܐ ܘܐܲܫܘܝܼ ܒܪܝܼܬܹܗ ܟܲܕܼ ܒܵܪܹܐ ܠܵܗ̇ : ܘܐܲܫܘܝܼ ܝܲܗ̣̄ܒܼ ܠܹܗ ܟܠܡܵܐ ܕܐܵܠ̇ܨܵܐ ܕܢܸܚܸܐ ܡܸܢܹܗ ܀ ܚܲܝܹ̈ܐ ܘܢܘܼܗܪܵܐ ܘܣܵܘܩܵܐ ܘܡܸܠܬܼܵܐ ܘܒܲܣܝܼܡܘܼܬܼܵܐ : ܘܨܘܼܪܲܬܼ ܓܘܼܫܡܵܐ ܘܒܸܢܝܵܢ ܦܲܓܼܪܵܐ ܕܠܵܐ ܫܘܼܚܠܵܦܵܐ ܀ ܐܘܿ ܕܲܡܪܲܛܸܢ ܥܲܠ ܦܘܼ̈ܠܵܓܹܐ ܕܠܵܐ ܫܲܦܝܼܪܝܼܢ : pb. 642 ܡܸܢܗܘܿܢ ܘܲܒܼܗܘܿܢ ܝܑܼܠܲܦ ܘܲܚܙܝܼ ܟܡܵܐ ܫܲܦܝܼܪܝܼܢ ܀ ܚܙܝܼ ܠܨܲܝܵܪܵܐ ܕܟܲܕܼ ܨܘܼܖ̈ܵܬܼܵܐ ܕܐ̄ܢܵܫܵܐ ܪܵܫܹ̇ܡ : ܠܵܐ ܢܣܲܒܼ ܒܐܲܦܹ̈ܐ ܕܲܬܼܪܝܼܨܵܐܝܼܬܼ ܦܲܠܸܓܼ ܐܸܢܘܿܢ ܀ ܘܲܠܡܸܣܟܹܿܢܵܐ ܘܲܠܥܲܬܿܝܼܪܵܐ ܟܲܕܼ ܨܵܐܲܪ ܗ̄ܘ̣ܵܐ : ܡ̣ܢ ܚܲܕܼ ܣܲܡܵܐ ܘܲܚܕܼܵܐ ܕܡܘܼܬܼܵܐ ܨܲܒܸܿܬܼ ܐܸܢܘܿܢ ܀ ܡܸܛܠ ܥܘܼܬܼܪܵܐ ܕܠܵܘ ܡܸܕܸܡ ܗ̄ܘ̣ ܗܵܐ ܡܪܲܛܸܢ ܐܲܢ̄ܬܿ : ܘܲܕܼܡܸܕܸܡ ܗ̄ܘ̣ ܓܘܼܫܡܵܐ ܕܲܫܘܸܐ ܠܵܐ ܚܵܐܲܪ ܐܲܢ̄ܬܿ ܀ ܒܗܵܝ̇ ܬܸܫܘܝܼܬܼܵܐ ܪܵܡܬܼܵܐ ܕܥܲܪܣܹܗ ܕܗܵܘ̇ ܥܲܬܿܝܼܪܵܐ : ܚܵܣܹ̇ܡ ܣܲܟܼܠܵܐ ܐܲܟܼܡܵܐ ܕܠܵܐ ܬܪܝܼܨ ܗܵܘ̇ ܕܲܡܦܲܠܸܓܼ ܀ ܘܠܵܐ ܡܸܬܼܒܲܝܲܢ ܕܲܬܼܪܝܼܨܵܐܝܼܬܼ ܫܸܢܬܼܵܐ ܦܲܠܸܓܼ : ܘܠܵܘ ܬܸܫܘܝܼܬܼܵܐ ܕܠܵܘ ܡܸܕܸܡ ܗ̣̄ܝ ܠܲܕܼܩܵܢܹ̇ܐ ܠܵܗ̇ ܀ ܠܵܘ ܬܸܫܘܝܼܬܼܵܐ ܗ̣̄ܝ ܡܢܝܼܚܵܐ ܠܦܲܓܼܪܵܐ ܐܸܠܵܐ ܫܸܢܬܼܵܐ : ܘܗܵܕܹܐ ܝܲܗ̣ܒܵܗ̇ ܘܲܠܥܲܬܿܝܼܖܹ̈ܐ ܘܲܠܡܸܣ̈ܟܹܿܢܹܐ ܀ ܘܐܲܥ̣ܒܲܪ ܐܲܣ̣ܓܿܝܼ ܘܲܠܡܸܣܟܹܿܢܵܐ ܝܲܗ̣̄ܒܼ ܝܲܬܿܝܼܪܵܐ : ܕܢܸܗܘܸܐ ܡܸܬܿܬܿܢܝܼܚ ܥܲܠ ܬܸܫܘܝܼܬܼܵܐ ܕܠܵܐ ܣܲܓܿܝܼܐܵܐ ܀ ܫܸܢܬܼܵܐ ܒܓܼܘܼܫܡܵܐ ܬܸܫܘܝܼܬܼܵܐ ܕܹܝܢ ܠܵܘ ܡ̣ܢ ܓܘܼܫܡܵܐ ܗ̣̄ܝ : ܘܡ̇ܢ ܕܲܒܼܓܼܘܼܫܡܵܐ ܗ̄ܘ̣ ܠܵܐ ܝܲܗ̣̄ܒܼ ܢܸܥܠܘܿܒܼ ܠܲܟܼ̈ܢܵܘܵܬܹܗ ܀ ܫܚܝܼܩ ܥܲܬܿܝܼܪܵܐ ܒܨܸܒܼܬܵܐ ܕܕܲܗܒܼܵܐ ܘܲܕܼܩܸܢ̈ܝܵܢܹܐ : ܘܥܵܪܩܵܐ ܫܸܢܬܹܗ ܘܐܵܦ ( ܡܕܲܝܸܒܼ ؟( 14 )) ܠܹܗ ܠܦܲܓܼܪܵܐ ܫܲܗܪܵܐ ܀ ܘܕܼܘܼܟܲܬܼ ܫܸܢܬܼܵܐ ܠܵܐ ܡܡܲܠܝܵܐ ܠܹܗ ܗܵܝ̇ ܬܸܫܘܝܼܬܼܵܐ : ܘܗܵܐ ܠܵܐ ܝܵܬܲܪ ܡܸܢܵܗ̇ ܡܸܕܸܡ ܟܲܕܼ ܣܲܓܿܝܼܐܵܐ ܀ pb. 643 ܐܸܠܘܼ ܥ̣ܒܲܕܼ ܗ̄ܘ̣ܵܐ ܕܚܲܕܼ ܢܸܕܼܡܲܟܼ ܗ̄ܘ̣ܵܐ ܘܚܲܕܼ ܠܵܐ ܢܸܕܼܡܲܟܼ : ܗ̤ܘ ܥܵܠܹ̇ܒܼ ܗ̄ܘ̣ܵܐ ܘܗܵܢܵܐ ܥܠܝܼܒܼ ܗ̄ܘ̣ܵܐ ܡ̣ܢ ܦܘܼܠܵܓܼܵܐ ܀ ܐܸܢܕܹܝܢ ܫܸܢܬܼܵܐ ܕܲܡܢܝܼܚܵܐ ܠܹܗ ܠܦܲܓܼܪܵܐ ܫܲܘܝܵܐ ܗ̣̄ܝ : ܒܥܲܪܣܵܐ ܕܪܵܡܵܐ ܠܵܐ ܝܘܼܬܼܪܵܢܵܐ ܘܠܵܐ ܚܘܼܣܪܵܢܵܐ ܀ ܡܘܿܢ ܝܘܼܬܼܪܵܢܵܐ ܒܡܵܐܢܹ̈ܐ ܕܲܟܼܫܹܝܢ ܒܹܝܬܼ ܥܲܬܿܝܼܖܹ̈ܐ : ܕܠܵܐ ܡܨܸܐ ܟܝܵܢܵܐ ( 15 ) ܕܢܸܛܥܲܢ ܐܸܢܘܿܢ ܐܲܝܟܼ ܨܸܒܼܝܵܢܹܗ ܀ ܘܐܸܢ ܚܲܕܼ ܢܲܚܬܵܐ ܠܦܲܓܼܪܵܐ ܢܵܘܣܸܦ ܠܵܐ ܡܩܲܒܸܿܠ ܬܘܼܒܼ : ܕܝܵܩܲܪ ܠܹܗ ܥܠܵܘܗܝ ܐܵܦ ܫܵܕܹܐ ܠܹܗ ܘܠܵܐ ܛܵܥܹ̇ܢ ܠܹܗ ܀ ܘܪܸܒܿܘܿ ܠܒܼܘܼ̈ܫܝܼܢ ܐܸܠܘܼ ܐܝܼܬܼ ܠܹܗ ܚܲܕܼ ܗ̣̄ܘ ܒܵܥܹ̇ܐ : ܦܲܓܼܪܵܐ ܕܛܲܖ̈ܦܹܐ ܕܬܹܐܢܹ̈ܐ ܣܦܲܩ̣ ( 16 ) ܠܹܗ ܟܲܕܼ ܐܸܬܼܦܲܪܣܝܼ ܀ ܘܲܟܼܡܵܐ ܕܢܸܗܘܘܿܢ ܝܲܬܿܝܼܪ ܡ̣ܢ ܚܲܕܼ ܝܲܬܿܝܼܖܹ̈ܐ ( 17 ) ܐ̄ܢܘܿܢ : ܕܦܲܓܼܪܵܐ ܠܒܼܘܼܫܵܐ ܠܵܐ ܬܵܒܲܥ̇ ܠܵܟܼ ܐܸܠܵܐ ܐܸܢ ܚܲܕܼ ܀ ܘܲܕܼܠܵܐ ܡܸܫܟܲܚ ܦܲܓܼܪܵܐ ܕܢܸܛܥܲܢ ܬܘܼܒܼ ܝܲܬܝܼܪܵܐ : ܗܵܐ ܝܲܥܢܘܼܬܼܵܐ ܥܵܦܵܐ ܘܣܵܝ̇ܡܵܐ ܘܟܼܵܫ̇ܝܵܐ ܥܲܝ̈ܒܹܐ ܀ ܗܵܐ ܡܸܣ̈ܟܹܿܢܹܐ ܒܫܘܼܩܹ̈ܐ ܫܠܝܼܚܝܼܢ ܐܲܝܟܼ ܚܲܝ̈ܘܵܬܼܵܐ : ܘܣܵܣܵܐ ܒܥܲܝܒܹ̈ܐ ܢܵܦܹ̇ܠ ܒܵܪܹܡ ܒܹܝܬܼ ܥܲܬܿܝܼܖܹ̈ܐ ܀ ܐܲܠܵܗܵܐ ܕܹܝܢ ܠܵܐ ܗܵܟܲܢܵܐ ܒܪܵܐ ܥܲܬܿܝܼܖܹ̈ܐ : ܕܢܸܗܘܘܿܢ ܝܲܥܢܝܼܢ ܘܚܲܪܡܝܼܢ ܘܲܫܠܹܝܢ ܡ̣ܢ ܛܵܒܼ̈ܵܬܼܵܐ ܀ ܐܸܠܵܐ ܕܢܸܗܘܘܿܢ ܚܲܝܘܼܣܬܼܵܢܝܼܢ ܘܲܡܪܲܚܡܵܢܝܼܢ : ܘܲܠܡܸܣ̈ܟܹܢܹܐ ܡܡܲܠܹܝܢ ܟܠܗܹܝܢ ܚܲܣܝܼܖ̈ܵܬܼܗܘܿܢ ܀ pb. 644 ܘܢܸܗܘܘܿܢ ܝܵܗ̇ܒܿܝܼܢ ܠܒܼܘܼܫܵܐ ܒܥܲܪܝܵܐ ܠܐܲܝܢܵܐ ܕܲܫܠܝܼܚ : ܡ̣ܢ ܥܲܝܒܲܝ̈ܗܘܿܢ ܐܵܦ ܬܲܟܼܣܝܼܬܼܵܐ ( 18 ) ܠܥܲܖ̈ܛܸܠܵܝܹܐ ܀ ܘܢܸܗܘܸܐ ܝܵܕܲܥ̇ ܗܵܘ̇ ܥܲܬܿܝܼܪܵܐ ܕܐܝܼܬܼ ܠܹܗ ܕܲܗܒܼܵܐ : ܕܪܲܒܿ ܒܲܝܬܵܐ ܥܒܼܝܼܕܼ ܠܲܟܼ̈ܢܵܘܵܬܹܗ ܢܦܲܪܢܸܣ ܐܸܢܘܿܢ ܀ ܘܢܸܗܘܸܐ ܕܵܚܹ̇ܠ ܕܐܝܼܬܼ ܠܹܗ ܕܢܸܥܒܸܿܕܼ ܐܵܦ ܚܘܼܫܒܵܢܵܐ : ܕܟܼܠܡܘܿܢ ܕܲܩܢ̣ܵܐ ܐܲܝܟܲܢ ܦܲܪܢܸܣ ܠܲܟܼ̈ܢܵܘܵܬܹܗ ܀ ܘܐܸܠܵܐ ܡܪܲܚܸܡ ܠܵܐ ܦܵܓܼܥ̇ܝܼܢ ܒܹܗ ܖ̈ܲܚܡܹܐ ܬܲܡܵܢ : ܘܣܵܗ̈ܕܵܢ ܗܵܠܹܝܢ ܕܐܸܬܼܡܲܠܲܠ ܗ̣̄ܘܲܝ̈ ܡ̣ܢ ܐܲܒܼܪܵܗܵܡ ܀ ܐܸܢ ܛܵܒܼ̈ܵܬܹܗ ܗ̤ܘ ܒܲܠܚܘܿܕܼܵܘܗܝ ܩܲܒܸܿܠ̣ ܐܸܢܹܝܢ : ܠܛܘܼܦܬܼܵܐ ܕܡܲܝ̈ܵܐ ܗܵܘܹ̇ܐ ܣܢܝܼܩܵܐ ܘܠܵܐ ܝܵܗ̇ܒܿܝܼܢ ܠܹܗ ܀ ܘܡܸܛܠܗܵܢܵܐ ܐܵܦ ܛܘܼܒܲܝܗܘܿܢ ܠܲܡܖ̈ܲܚܡܵܢܹܐ : ܟܬܼܝܼܒܼ ܒܲܣܒܲܪܬܼܵܐ ܕܲܥܠܲܝܗܘܿܢ ܠܲܡ ܢܸܗܘܘܿܢ ܖ̈ܲܚܡܹܐ ܀ ܚܵܘܒܲܬܼ ܓܵܘܵܐ ܕܲܢܪܲܚܸܡ ܐ̄ܢܵܫ ܥܲܠ ܒܲܪ ܒܸܣܪܹܗ : ܘܐܸܠܵܐ ܡܪܲܚܸܡ ܢܸܒܼܠܲܥ ܐܝܼܬܼ ܠܹܗ ܡ̣ܢ ܟܹܐܢܘܼܬܼܵܐ ܀ ܠܵܐ ܠܲܡ ܬܲܗܡܸܐ ܡ̣ܢ ܒܲܪ ܒܸܣܪܵܟܼ ܡܵܪܝܵܐ ܡܲܠܸܠ̣ : ܐܲܥܗܕܼܵܟܼ ܓܒܼܝܼܠܬܵܟܼ ܕܲܠܡܵܐ ܬܸܛܥܸܐ ܕܒܲܪ ܓܸܢܣܵܟܼ ܗ̄ܘ̣ ܀ ܠܵܘ ܠܲܡ ܕܲܗܒܼܵܐ ܗ̄ܘ̣ ܓܘܼܫܡܵܟܼ ܕܝܼܠܵܟܼ ܘܕܼܝܼܠܹܗ ܛܝܼܢܵܐ : ܐܸܠܵܐ ܛܝܼܢܵܐ ܓܒܼܝܼܠܵܐ ܐܝܼܬܲܝܟ ܐܵܦ ܐܲܢ̄ܬܿ ܐܵܦ ܗ̤ܘ ܀ ܘܒܲܪ ܓܸܢܣܵܟܼ ܗ̄ܘ̣ ܗܵܘ̇ ܡܸܣܟܹܢܵܐ ܕܲܫܕܸܐ ܘܲܫܠܝܼܚ : ܣܛܝܼ ܥܒܸܕܼ ܖ̈ܲܚܡܹܐ ܥܲܠ ܒܲܪ ܒܸܣܪܵܟܼ ܘܟܸܢ ܥܵܒ݁ܲܪ ܐܲܢ̄ܬܿ ܀ ܐܵܕܼܵܡ ܐܲܒܼܵܐ ܕܟܼܠܲܢ ܐܵܘܠܸܕܼ ܐܵܦ ܠܵܟܼ ܐܵܘܠܸܕܼ : pb. 645 ܘܐܲܚܹ̈ܐ ܐܲܢ̄ܬܿܘܿܢ ܐܘܿ ܥܲܬܿܝܼܪܵܐ ܚܘܼܣ ܥܲܠ ܐܲܚܘܼܟܼ ܀ ܚܙܝܼ ܠܐܲܠܵܗܵܐ ܐܲܝܟܼ ܗܵܘ̇ ܕܝܼܠܵܟܼ ܝܲܗ̣̄ܒܼ ܠܹܗ ܓܘܼܫܡܵܐ : ܐܵܦ ܨܘܼܖ̈ܵܬܹܗ ܐܵܦ ܗܲܕܵܡܵܘ̈ܗܝ ܕܝܼܠܵܟܼ ܐܸܢܘܿܢ ܀ ܗܵܠ ܠܵܟܼ ܕܵܡܹ̇ܐ ܐܵܦ ܐܸܬܼܓܲܠܝܲܬ̤ ܕܐܲܚܘܼܟܼ ܐܝܼܬܼܵܘܗܝ : ܘܲܕܼܠܵܐ ܬܲܗܡܸܐ ܡ̣ܢ ܒܲܪ ܒܸܣܪܵܟܼ ܠܵܟܼ ܡܸܬܼܐܲܡܪܵܐ ܀ ܠܵܘ ܢܘܼܟܼܪܵܝܵܐ ܗ̄ܘ̣ ܬܲܗܡܸܐ ܡܸܢܹܗ ܩܲܪܝܼܒܼܵܟܼ ܗ̄ܘ̣ : ܘܲܠܩܲܪܝܼܒܼܵܟܼ ܟܬܼܝܼܒܼ ܕܐܲܝܟܼ ܢܲܦ̮ܫܵܟܼ ܬܸܗܘܸܐ ܪܵܚܹ̇ܡ ܀ ܘܐܸܢ ܥܲܠ ܓܸܢܣܵܟܼ ܠܵܐ ܚܵܐܹ̇ܣ ܐܲܢ̄ܬܿ ܡܵܐ ܕܐܸܫܬܲܦܲܠ : ܥܒܸܕܼ ܐܝܼܩܵܪܵܐ ܠܨܲܠܡܹܗ ܕܡܵܪܵܟܼ ܐܲܝܟܼ ܦܵܪܘܿܫܵܐ ܀ ܘܐܸܢ ܕܬܸܬܼܪܲܚܲܡ ܥܲܠ ܡܸܣܟܹܿܢܵܐ ܠܵܐ ܪܵܓܵܐ ܠܵܟܼ : ܨܠܸܡ ܐܲܠܵܗܵܐ ܝܲܩܲܪ ܨܲܠܡܵܗ̇ ܕܗܵܝ̇ ܪܲܒܿܘܼܬܼܵܐ ܀ ܘܐܸܢ ܠܲܟܼܬܼܵܒܹܗ ܕܡܘܼܫܹܐ ܛܥܲܝܬܵܝܗܝ ܡܵܢ ܡܲܠܸܦ ܠܵܟܼ : ܠܐܸܡܵܐ ܚܕܲܬܵܐ ܡܲܥܡܘܿܕܼܝܼܬܼܵܐ ܚܙܝܼ ܠܵܐ ܬܸܛܥܸܐ ܀ ܗܵܐ ܠܲܡܫܝܼܚܵܐ ܠܒܼܝܼܫ ܡܸܣܟܹܿܢܵܐ ܐܲܝܟܼ ܕܲܠܒܼܝܼܫ ܐܲܢ̄ܬܿ : ܘܡ̣ܢ ܓܵܘ ܡܲܝ̈ܵܐ ܐܲܚܵܘ̈ܗܝ ܐܲܢ̄ܬܿܘܿܢ ܕܝܼܚܝܼܕܼܵܝܵܐ ܀ ܐܵܘ ܠܵܐ ܬܲܗܡܸܐ ܡ̣ܢ ܒܲܪ ܒܸܣܪܵܟܼ ܐܲܟܼܡܵܐ ܕܲܟܼܬܼܝܼܒܼ : ܐܵܘ ܥܲܠ ܕܐܝܼܬܼܵܘܗܝ ܨܲܠܡܹܗ ( 19 ) ܕܪܲܒܵܐ ܥܒܸܕܼ ܐܝܼܩܵܪܵܐ ܀ ܐܵܘ ܥܲܠ ܕܲܠܒܼܝܼܫ ܡܲܥܡܘܿܕܼܝܼܬܼܵܐ ܘܐܝܼܬܼܵܘܗܝ ܐܲܚܘܼܟܼ : ܝܑܼܨܿܦ ܕܝܼܠܹܗ ܕܠܵܐ ܬܸܬܼܩܲܛܪܲܓܼ ܡ̣ܢ ܟܹܐܢܘܼܬܼܵܐ ܀ ܒܓܼܘܼܫܡܹܗ ܕܥܵܠܡܵܐ ܗܵܐ ܣܕܼܝܼܪܝܼܢ ܐܢ̄ܬܿܘܿܢ ܐܲܝܟܼ ܗܲܕܵܡܹ̈ܐ : ܐܵܦ ܥܲܬܿܝܼܪܵܐ ܐܵܦ ܡܸܣܟܹܢܵܐ ܘܚܲܕܼ ܗ̄ܘ̣ ܦܲܓܼܪܵܐ ܀ pb. 646 ܐܘܿ ܥܲܬܿܝܼܪܵܐ ܩܢܝܼ ܒܹܗ ܒܥܵܠܡܵܐ ܡܪܲܚܡܵܢܘܼܬܼܵܐ : ܘܐܲܢ̄ܬܿ ܡܸܣܟܹܿܢܵܐ ܚܙܝܼ ܠܵܐ ܬܪܲܛܸܢ ܥܲܠ ܒܵܪܘܿܝܵܐ ܀ ܫܒܼܝܼܚ ܒܵܪܘܿܝܵܐ ܕܲܥ̣ܒܲܕܼ ܥܘܼܬܼܪܵܐ ܘܡܸܣܟܹܿܢܘܼܬܼܵܐ : ܕܡ̣ܢ ܥܲܬܿܝܼܖܹ̈ܐ ܘܡ̣ܢ ܡܸܣ̈ܟܹܿܢܹܐ ܠܹܗ ܬܸܫܒܿܘܿܚܬܵܐ ܀ ܥܲܠ ܡܲܝܢܲܩܬܵܐ ܣܢܝܼܩ ܝܲܠܘܼܕܼܵܐ ܕܢܸܚܸܐ ܡܸܢܵܗ̇ : ܘܥܲܠ ܒܵܪܘܿܝܵܐ ܣܢܝܼܩܵܐ ܒܪܝܼܬܼܵܐ ܕܬܸܬܼܩܲܝܲܡ ܒܹܗ ܀ ܐܸܢ ܫܵܒܼ̇ܩܵܐ ܠܹܗ ܐܸܡܹܗ ܠܥܘܸܠܵܐ ܡܵܐ ܕܝܼܠܸܕܬܹܗ : ܦܲܩܵܚ ܗ̄ܘ̣ܵܐ ܠܹܗ ܕܐܵܦܠܵܐ ܢܹܐܬܸܐ ܠܝܲܠܕܵܐ ܡܸܢܵܗ̇ ܀ pb. 628 ܘܡܵܪܹܗ ܕܥܵܠܡܵܐ ܐܸܠܘܼ ܫܲܒܼܩܹܗ ܒܵܬܲܪ ܕܲܒܼܪܵܝܗܝ : ܦܲܩܵܚ ܗ̄ܘ̣ܵܐ ܠܹܗ ܕܐܵܦܠܵܐ ܢܸܗܘܸܐ ܡ̣ܢ ܫܘܼܪܵܝܵܐ ܀ ܠܵܐ ܫܵܒܹ̇ܩ ܠܹܗ ܠܵܐ ܓܹܝܪ ܫܵܒܼ̇ܩܵܐ ܐܲܢ̄ܬܿܬܼܵܐ ܥܘܸܠܵܗ̇ : ܕܐܵܦ ܐܸܢ ܛܵܥ̇ܝܵܐ ܗ̤ܘ ܠܵܐ ܛܵܥܹ̇ܐ ܒܪܝܼܬܼܵܐ ܡ̣ܢ ܡܬܼܘܿܡ ܀ ܐܸܠܘܼ ܒܪܵܝܗܝ ܗ̄ܘ̣ܵܐ ܡܸܒܼܪܵܐ ܒܲܠܚܘܿܕܼ ܒܵܪܘܿܝܵܐ ܗ̄ܘ̣ܵܐ ܘܲܫܡܵܐ ܐ̄ܚܪܹܢܵܐ ܠܵܐ ܐܝܼܬܼ ܗ̄ܘ̣ܵܐ ܠܹܗ ܐܸܠܵܐ ܗܵܢܵܐ ܀ ܘܥܲܠ ܕܲܛܥܝܼܢ ܠܹܗ ܒܵܬܲܪ ܕܲܒܼܪܵܝܗܝ ܐܵܦ ܙܵܐܹ̇ܢ ܠܹܗ : ܘܗܵܐ ܡܸܫܬܲܡܲܗ ܐܵܦ ܓܲܢ̄ܒܵܪܵܐ ܐܵܦ ܙܵܝܘܿܢܵܐ ܀ ܘܡܸܛܠ ܕܐܝܼܬܼ ܠܹܗ ܕܝܼܢܵܐ ܬܪܝܼܨܵܐ ܐܝܼܬܼܵܘܗܝ ܟܹܐܢܵܐ : ܘܥܲܠ ܕܲܡܪܲܚܸܡ ܗܵܐ ܡܸܬܼܡܲܠܲܠ ܐܵܦ ܪܲܚܡܵܢܵܐ ܀ ܟܹܐܝܢ ܗ̣̄ܘ ܕܝܼܢܹܗ ܘܢܲܩܝܼܦܵܐ ܠܹܗ ܡܪܲܚܡܵܢܘܼܬܼܵܐ : ܘܲܡܠܸܐ ܛܢܵܢܵܐ ܘܡܸܫܬܲܟܼܚܵܐ ܒܹܗ ܒܲܣܝܼܡܘܼܬܼܵܐ ܀ ܡ̣ܢ ܛܲܝܒܿܘܼܬܼܵܐ ܪܵܗ̇ܛܵܐ ܟ̱ܠܵܗ̇ ܡܕܲܒܿܪܵܢܘܼܬܼܵܐ : ܘܲܒܼܟܹܐܢܘܼܬܼܵܐ ܩܵܝ̇ܡܵܐ ܟ̱ܠܵܗ̇ ܥܵܒܼܘܿܕܼܘܼܬܹܗ ܀ ܠܵܐ ܡܸܬܼܥܲܪܩܲܠ ܡ̣ܢ ܟܹܐܢܘܼܬܼܵܐ ܡܵܐ ܕܲܡܪܲܚܸܡ : ܘܐܲܝܟܵܐ ܕܬܼܵܒ݁ܲܥ ܠܵܐ ܡܸܬܼܚܲܣܲܕܼ ܡ̣ܢ ܛܲܝܒܿܘܼܬܹܗ ܀ ܫܲܦܝܼܪܵܐ ܠܹܗ ܐܵܦ ܟܹܐܢܘܼܬܼܵܐ ܐܵܦ ܛܲܝܒܿܘܼܬܼܵܐ : ܘܲܚܕܼܵܐ ܠܲܚܕܼܵܐ ܡܥܲܕܖ̈ܵܢ ܟܠܝܘܿܡ ܟܲܕܼ ܢܲܗܝܼܖ̈ܵܢ ܀ ܐܝܼܬܼ ܠܹܗ ܖ̈ܲܚܡܹܐ ܘܐܝܼܬܼ ܠܹܗ ܢܸܓܼܕܹ̈ܐ ܘܡܸܛܠܗܵܢܵܐ : ܪܚܝܼܡ ܗ̄ܘ̣ ܘܲܕܼܚܝܼܠ ܥܲܠ ܡ̇ܢ ܕܲܡܠܸܐ ܦܵܪܘܿܫܘܼܬܼܵܐ ܀ ܚܢܵܢܵܐ ܕܝܼܠܹܗ ܛܢܵܢܵܐ ܕܝܼܠܹܗ ܚܘܼܒܵܐ ܕܝܼܠܹܗ : ܘܐܝܼܬܼ ܠܹܗ ܪܘܼܓܼܙܵܐ ܥܲܠ ܡ̇ܢ ܕܐܲܣܛ̣ܝܼ ܡ̣ܢ ܟܹܐܢܘܼܬܼܵܐ ܀ pb. 629 ܐܲܝܟܵܐ ܕܚܵܙܹ̇ܐ ܥܵܘ̣ܠܵܐ ܕܗܵܘܹ̇ܐ ܗܘ̤ܵܐ ܛܲܢܵܢܵܐ : ܘܐܸܢ ܦܵܓܼ̇ܥܵܐ ܒܹܗ ܡܲܟܿܝܼܟܼܘܼܬܼܵܐ ܗܘ̤ܵܐ ܒܲܣܝܼܡܵܐ ܀ ܐܸܠܘܼܠܵܐ ܓܹܝܪ ܣܵܢܹ̇ܐ ܠܒܼܝܼ̈ܫܹܐ ܠܵܘ ܟܹܐܢܵܐ ܗ̄ܘ̣ܵܐ : ܘܐܸܠܵܐ ܡܪܲܚܸܡ ܥܲܠ ܡܲܟܿܝܼ̈ܟܹܐ ܠܵܘ ܒܲܣܝܼܡܵܐ ܗ̄ܘ̣ ܀ ܘܡܸܕܸܡ ܕܐܝܼܬܼܵܘܗܝ ܟܹܐܢܵܐ ܐܝܼܬܼܵܘܗܝ ܐܵܦ ܒܲܣܝܼܡܵܐ : ܬܪܝܼܨܵܐ ܘܪܵܡܵܐ ܡܕܲܒܿܪܵܢܘܼܬܹܗ ܡ̣ܢ ܥܸܕܼܠܵܝܵܐ ܀ ܐܝܼܬܼ ܗ̄ܘ̣ ܐܲܝܟܵܐ ܕܚܵܙܹ̇ܐ ܥܵܘ̣ܠܵܐ ܡܲܓܲܪ ܪܘܼܚܹܗ : ܘܐܲܟܼܡܵܐ ܕܠܵܐ ܚ̣ܙܵܝܗܝ ܡܲܨܠܲܚ ܥܵܘ̣ܠܵܐ ܘܠܵܐ ܩܵܦܲܚ̇ ܠܹܗ ܀ ܘܐܝܼܬܼ ܗ̣̄ܘ ܐܲܝܟܵܐ ܕܡܸܚܕܼܵܐ ܕܗܵܘ̇ܝܵܐ ܒܝܼܫܬܵܐ ܐܲܥܝܼܪ : ܚܸܡܬܼܵܐ ܕܪܘܼܓܼܙܹܗ ܥܲܠ ܥܲܒܼܘܿܕܹ̈ܝܗ̇ ( 1 ) ܕܒܼܝܼܫܬܵܐ ܕܲܗܘ̤ܵܬܼ ܀ ܐܝܼܬܼ ܕܲܒܼܥܵܘ̣ܠܵܐ ܪܵܗܹ̇ܛ ܟܠܗܘܿܢ ܝܵܘܡܵܘ̈ܗܝ ܚܲܝܵܘ̈ܗܝ : ܘܠܵܐ ܦܵܓܼ̇ܥܵܐ ܒܹܗ ܠܵܐ ܡܲܪܫܘܼܬܼܵܐ ܘܠܵܐ ܡܲܪܕܘܼܬܼܵܐ ܀ ܠܲܐ̄ܚܪܹܢܵܐ ܕܹܝܢ ܐܸܢ ܐܸܬܼܚܲܫܲܒܼ ܕܒܼܝܼܫܬܵܐ ܢܸܥܒܸܿܕܼ : ܡܛܵܬ̤ ܟܹܐܢܘܼܬܼܵܐ ܘܲܫܡܝܼܛ ܣܲܝܦܵܗ̇ ܕܬܸܡܚܸܐ ܠܐܲܒܼܕܵܢ ܀ ܒܲܚܕܼܵܐ ܕܘܼܟܿܬܼܵܐ ܒܵܠܥ̇ܝܼܢ ܥܲܒܼܕܵܘ̈ܗܝ ܡ̣ܢ ܖ̈ܲܫܝܼܥܹܐ : ܘܠܵܐ ܡܸܬܼܦܲܪܩܝܼܢ ܐܵܦܠܵܐ ܛܵܐܹ̇ܢ ܢܸܬܼܒܲܥ ܐܸܢܘܿܢ ܀ ܒܕܼܘܼܟܵܐ ܐ̄ܚܪܹܢܵܐ ܐܸܢ ܐܸܨܛܲܥܲܪ ܚܲܕܼ ܡ̣ܢ ܟܹܐܢܹ̈ܐ : ܫܲܪܝܼ ܕܢܸܥܒܸܿܕܼ ܕܝܼܢܵܐ ܠܡܸܠܬܼܵܐ ܕܠܵܐ ܫܲܦܝܼܪܵܐ ܀ ܠܚܘܿܪ ܙܲܕܝܼܩܵܐ ܪܲܓܼܡܹܗ ܥܲܡܵܐ ܕܲܚܫܲܠ̣ ܥܸܓܼܠܵܐ : ܘܐܵܦܠܵܐ ܫܲܪܒܹܗ ܐ̄ܬܼܵܐ ܠܲܡܨܲܥܬܼܵܐ ܕܲܠܡܘܿܢ ܪܲܓܼܡܹܗ ܀ ܘܡܸܛܠ ܕܐܸܡܪܲܬ̤ ܡܸܠܬܼܵܐ ܡܲܪܝܲܡ ܓܲܪܒܼܵܐ ܠܸܒܼܫܲܬ̤ : pb. 630 ܬܒܲܥܬܼܵܐ ܠܡܸܠܬܼܵܐ ܘܲܠܖ̈ܵܓܼܘܿܡܹܐ ܘܠܵܐ ܡܲܪܫܘܼܬܼܵܐ ܀ ܢܣܝܼܪ ܐܹܫܲܥܝܵܐ ܘܠܵܐ ܥ̣ܒܲܕܼ ܕܝܼܢܹܗ ܡܵܪܝܵܐ ܡܵܪܹܗ : ܘܥܲܠ ܕܐܸܨܛܲܚܝܼ ܠܘܿܛ ܙܲܕܝܼܩܵܐ ܐܲܬܼܪܵܐ ܝܑܼܩܸܕܼ ܀ ܐܝܼܬܼ ܗ̣̄ܘ ܐܲܝܟܵܐ ܕܚܵܘܝܼ ܚܲܝܠܹܗ ܒܓܼܵܘ ܐܲܬܿܘܿܢܵܐ : ܘܦܲܟܼܪܵܗ̇ ܠܢܘܼܪܵܐ ܕܲܢܕܼܘܼܫܘܼܢܵܗ̇ ܛܠܵܝܹ̈ܐ ܒܖܸ̈ܓܼܠܹܐ ܀ ܒܕܼܘܼܟܿܬܼܵܐ ܐ̄ܚܪܹܬܼܵܐ ܥܲܠ ܚܲܕܼ ܓܲܒܼܝܹܗ ܐܲܢ̄ܬܿܬܼܵܐ ܓܸܙܡܲܬ̤ : ܘܠܵܐ ܬܲܒܼܥܹܗ ܗ̄ܘ̣ܵܐ ܠܦܘܼܡܵܐ ܕܐܲܡܪܲܚ̣ ܥܲܠ ܙܲܕܝܼܩܵܐ ܀ ܢܘܼܪܵܐ ܦܟܼܝܼܪܵܐ ܘܐܝܼܙܒܸܿܠ ܫܲܪܝܵܐ ܠܲܡܨܲܥܵܪܘܼ : ܕܒܲܙܒܲܢ ܬܵܒ݁ܲܥ ܘܒܲܙܒܲܢ ܡܲܗܡܸܐ ܡ̣ܢ ܬܲܒܼ̈ܥܵܬܼܵܐ ܀ ܘܐܲܝܢܵܐ ܕܩܵܐܹ̇ܡ ܢܸܒܼܥܸܐ ܗܵܠܹܝܢ ܡܸܬܿܕܵܘܲܕܼ ܠܹܗ : ܕܲܠܡܘܿܢ ܠܵܐ ܫܘܸܐ ܟ̱ܠܹܗ ܪܲܗܛܵܐ ܒܚܲܕܼ ܕܘܼܒܵܪܵܐ ܀ ܠܡܘܿܢ ܚܲܕܼ ܒܵܠܲܥ̇ ܐܲܝܟܵܐ ܕܡܲܣܟܸܠ ܘܲܐ̄ܚܪܹܢܵܐ ܠܵܐ : ܘܡ̣ܢ ܚܲܕܼ ܡܲܗܡܸܐ ܘܲܠܚܲܕܼ ܬܵܒܲ݁ܥ ܥܲܙܝܼܙܵܐܝܼܬܼ ܀ ܛܝܼܢܵܐ ܓܒܼܝܼܠܵܐ ܠܡܘܿܢ ܡܲܡܪܲܚ ܐܲܢ̄ܬܿ ܥܲܠ ܦܲܚܵܪܵܐ : ܕܬܹܐܡܲܪ ܨܹܐܕܼܵܘܗܝ ܡܵܢܵܐ ܢܸܥܒܸܿܕܼ ܐܵܘ ܠܵܐ ܢܸܥܒܸܿܕܼ ܀ ܚܸܟܼܡܲܬܼ ܪܵܡܵܐ ܥܲܠ ܕܘܼܒܵܪܹܗ ܕܥܵܠܡܵܐ ܣܝܼܡܵܐ : ܘܒܼܵܗ̇ ܗ̄ܘ̣ ܪܵܗܛ̇ܝܼܢ ܟܠ ܣܘܼܥܖ̈ܵܢܝܼܢ ܥܲܡ ܙܲܒܼܢܲܝ̈ܗܘܿܢ ܀ ܒܗܵܝ̇ ܝܑܼܕܲܥܬܼܵܐ ܕܨܵܪܲܬ̤ ܫܸܡܫܵܐ ܘܥܸܒܼܕܲܬ̤ ܣܲܗܪܵܐ : ܒܵܗ̇ ܡܸܬܿܕܲܒܲܪ ܥܵܠܡܵܐ ܫܓܼܝܼܫܵܐ ܡ̣ܢ ܐܲܠܵܗܵܐ ܀ ܐܲܝܕܵܐ ܕܬܼܵܒ݁ܲܥ ܘܐܲܝܕܵܐ ܕܡܲܗܡܸܐ ܚܲܟܿܝܼܡܘܼܬܼܵܐ ܗ̣̄ܝ : ܘܥܲܠ ܕܲܒܼܛܝܼܠ ܠܹܗ ܕܢܵܘܬܲܪ ܐ̄ܢܵܫܵܐ ܣܒܼܝܼܪ ܕܲܡܕܼܵܘܲܕܼ ܀ ܠܵܐ ܡܸܬܿܕܵܘܲܕܼ ܡܵܐ ܕܬܼܘܼܪܣܵܝܵܐ ܠܥܝܼܖܹ̈ܐ ܝܵܗܹ̇ܒܼ : pb. 631 ܘܠܲܒܼܢܲܝ̈ܢܵܫܵܐ ܡܵܙܘܿܢܲܝ̈ܗܘܿܢ ܒܲܬܼܚܘܼܡܲܝ̈ܗܘܿܢ ܀ ܠܵܐ ܐܸܬܿܬܲܗܝܼ ܒܥܵܒܼܘܿܕܼܘܼܬܹܗ ܟܲܕܼ ܝܵܗܹ̇ܒܼ ܗ̄ܘ̣ܵܐ : ܢܘܼܗܪܵܐ ܠܫܸܡܫܵܐ ܐܵܦ ܫܘܼܚ̈ܠܵܦܹܐ ܠܣܲܗܪܵܐ ܡܵܘܫܸܛ ܀ ܫܡܵܗܹ̈ܐ ܠܟܼܵܘ̈ܟܿܒܹܐ ܘܪܲܗܛܵܐ ܪܗܝܼܒܼܵܐ ܠܚܲܝ̈ܠܵܘܵܬܼܵܐ : ܘܠܵܐ ܡܕܼܵܘܕܼܝܼܢ ܠܹܗ ܡܵܐ ܕܲܪܗܝܼܒܼܝܼܢ ܒܲܫܒܼܝܼܠܲܝ̈ܗܘܿܢ ܀ ܘܠܵܐ ܡܸܬܼܥܲܪܩܲܠ ܡܵܐ ܕܙܲܠܝܼ̈ܩܲܝ ܫܸܡܫܵܐ ܦܵܪܹܣ : ܘܫܵܛܲܚ ܢܘܼܗܪܵܐ ܡ̣ܢ ܐܝܼܡܵܡܵܐ ܥܲܠ ܐܲܖ̈ܥܵܬܼܵܐ ܀ ܠܵܐ ܣܲܓܿܝܼ ܥܠܵܘܗܝ ܡܵܐ ܕܬܼܘܼܪܣܵܝܵܐ ܠܢܘܼ̈ܢܹܐ ܝܵܗܹ̇ܒܼ : ܒܠܸܒܵܐ ܕܝܲܡܡܹ̈ܐ ܠܥܵܡܖ̈ܲܝ ܡܲܝ̈ܵܐ ܣܵܘܩܵܐ ܢܝܼܚܵܐ ܀ ܠܵܐ ܥܲܣ̈ܩܵܢ ܠܹܗ ܡܸܢܲܝ̈ ( 2 ) ܣܲܥܪܵܐ ܕܢܸܚܫܘܿܒܼ ܐܸܢܹܝܢ : ܕܡ̣ܢ ܒܸܠܥܵܕܼܵܘܗܝ ܠܵܐ ܢܵܦ̇ܠܵܐ ܚܕܼܵܐ ܕܬܸܡܛܸܐ ܠܐܲܪܥܵܐ ܀ ܦܸܖ̈ܕܲܝ ܚܵܠܵܐ ܘܛܘܼ̈ܦܲܝ ܡܸܛܪܵܐ ܘܓܲܠܠܲܝ̈ ܝܲܡܵܐ : ܬܚܹܝܬܼ ܡܸܢܝܵܢܵܐ ܦܫܝܼܩܵܐ ܣܝܼܡܝܼܢ ܠܐܲܠܵܗܘܼܬܼܵܐ ܀ ܫܩܘܼܠܬܵܐ ܕܐܲܪܥܵܐ ܘܝܘܼܩܪܵܐ ܪܲܒܵܐ ܕܟܼܠܵܗ̇ ܬܹܒܹܝܠ : ܛܥܝܼܢ ܠܵܗ̇ ܘܩܵܐܹ̇ܡ ܟܲܕܼ ܠܵܐ ܠܵܐܹ̇ܐ ( 3 ) ܘܠܵܐ ܡܸܬܿܛܲܪܲܦ ܀ ܟ̱ܠܵܗ̇ ܒܪܝܼܬܼܵܐ ܫܵܩ̇ܠܵܐ ܡܸܢܹܗ ܚܲܝܹ̈ܐ ܟܠܝܘܿܡ : ܟܠ ܕܐܝܼܬܼ ܒܐܲܬܼܪܹܗ ܘܲܦܫܝܼܩܝܼܢ ܠܹܗ ܦܘܼܖ̈ܢܵܣܲܝܗܘܿܢ ܀ ܐܵܦ ܕܘܼܒܵܪܹܗ ܕܥܵܠܡܵܐ ܫܓܼܝܼܱܫܵܐ ܡܸܬܼܦܲܪܢܲܣ ܒܹܗ : ܒܗܵܝ̇ ܝܑܼܕܲܥܬܼܵܐ ܕܲܒܼܪܵܬ̤ ܗܵܠܹܝܢ ܖ̈ܲܗܛܹܐ ܟܠܝܘܿܡ ܀ ܘܐܲܝܟܵܐ ܕܬܼܵܒܲܥ ܘܐܲܝܟܵܐ ܕܡܲܗܡܸܐ ܡ̣ܢ ܬܲܒܼ̈ܥܵܬܼܵܐ : ܚܲܕܼ ܗ̣̄ܘ ܢܝܼܫܹܗ ܕܢܵܘܪܸܬܼ ( 4 ) ܟܠܝܘܿܡ ܠܲܒܼܢܲܝ̈ܢܵܫܵܐ ܀  pb. 632 ܠܵܐ ܡܵܐ ܕܚܵܙܹ̇ܐ ܥܵܘܼܠܵܐ ܕܗܵܘܹ̇ܐ ܘܫܵܠܹ̇ܐ ܪܵܡܵܐ : ܬܸܗܘܸܐ ܪܵܢܹ̇ܐ ܕܠܵܘ ܛܲܢܵܢܵܐ ܗ̣̄ܘ ܐܵܘ ܬܵܒܼܘܿܥܵܐ ܀ ܘܠܵܐ ܡܵܐ ܕܬܵܒ̇ܲܥ ܥܲܙܝܼܙܵܐܝܼܬܼ ܬܸܗܘܸܐ ܣܵܒܲܪ : ܕܚܸܡܬܼܵܐ ܥܨܵܬܹܗ ܘܐܸܬܿܬܿܙܝܼܥ ܢܸܬܼܒܲܥ ܥܵܘܼܠܵܐ ܕܲܚ̣ܙܵܐ ܀ ܗ̤ܘܝܘܼ ܟܲܕܼ ܗ̤ܘ ܐܵܦ ܡܵܐ ܕܬܵܒܲܥ ܐܵܦ ܡܵܐ ܕܡܲܗܡܸܐ : ܐܲܠܵܗܵܐ ܓܹܝܪ ܠܵܐ ܡܸܫܬܲܚܠܲܦ ܡ̣ܢ ܡܵܐ ܕܐܝܼܬܼܵܘܗܝ ܀ ܘܡܸܛܠ ܕܲܬܼܪܹܝܢ ܥܵܠܡ̈ܝܼܢ ܐܝܼܬܼ ܠܹܗ ܫܲܪܝܼܪܵܐܝܼܬܼ : ܡܲܗܡܸܐ ܗܵܪܟܵܐ ܕܢܸܥܒܸܿܕܼ ܕܝܼܢܵܐ ܒܥܵܠܡܵܐ ܪܲܒܵܐ ܀ ܠܚܲܕܼ ܚܲܕܼ ܡܸܢܗܘܿܢ ܝܲܗ̣̄ܒܼ ܣܘܼܥܪܵܢܵܐ ܕܢܸܬܿܬܲܩܢܘܼܢ ܒܹܗ : ܘܐܲܝܟܵܐ ܕܚܵܙܹ̇ܐ ܥܵܘܼܠܵܐ ܡܸܚܕܼܵܐ ܥܵܒܹ̇ܕܼ ܕܝܼܢܵܐ ܀ ܫܪܸܐ ܗ̣̄ܘ ܣܘܼܥܪܵܢܵܐ ܕܢܸܪܓܲܫ ܥܵܠܡܵܐ ܕܐܝܼܬܼ ܗ̣̄ܘ ܕܝܼܢܵܐ : ܘܐܲܝܟܵܐ ܕܡܲܗܡܸܐ ܡܵܐ ܕܡܸܣܬܲܥܪܵܐ ܒܝܼܫܬܵܐ ܡܲܠܸܦ ܀ ܕܥܵܠܡܵܐ ܐ̄ܚܪܹܢܵܐ ܐܝܼܬܼ ܠܐܲܠܵܗܵܐ ܫܲܪܝܼܪܵܐܝܼܬܼ : ܡܵܐ ܕܣܘܼܥܪܵܢܵܐ ܕܥܲܡܵܐ ( 5 ) ܡܸܬܿܬܿܒܲܥ ܗܵܪܟܵܐ ܒܐܲܬܼܪܲܢ ܀ ܢܹܐܠܲܦ ܥܵܠܡܵܐ ܕܐܝܼܬܼ ܠܐܲܠܵܗܵܐ ܕܢܸܥܒܸܿܕܼ ܕܝܼܢܵܐ : ܘܡܵܐ ܕܐ̄ܢܵܫ ܥܵܒܹܿܕܼ ܥܵܘܼܠܵܐ ܒܓܸܠܝܵܐ ܘܠܵܐ ܬܵܒܲܥ ܠܹܗ ܀ ܚ̣ܵܘܝܼ ܕܲܠܗܵܘ̇ ܥܵܠܡܵܐ ܢܛܝܼܪ ܠܹܗ ܢܕܼܘܼܢܹܗ ܬܲܡܵܢ : ܘܡܵܐ ܕܠܵܐ ܬܸܒܼܠܲܥ ( 6 ) ܢܹܐܠܲܦ ܕܲܢܛܝܼܪ ܕܝܼܢܵܐ ܕܲܠܗܲܠ ܀ ܘܣܲܓ̇ܝܼ ܐܵܠ̇ܨܵܐ ܥܲܠ ܬܲܖ̈ܬܲܝܗܹܝܢ ܡܵܐ ܕܡܸܣܬܲܥܖ̈ܵܢ : ܕܲܒܼܬܲܖ̈ܬܲܝܗܹܝܢ ܐܝܼܬܼ ܝܘܼܬܼܪܵܢܵܐ ܠܥܵܠܡܵܐ ܟ̱ܠܹܗ ܀ ܐܸܠܘܼ ܟܠܗܘܿܢ ܦܵܫ̣ܘ ܣܘܼܥܖ̈ܵܢܹܐ ܕܠܵܐ ܢܸܬܿܬܲܒܼܥܘܼܢ : pb. 633 ܡ̇ܢ ܡܲܫܲܪ ܗ̄ܘ̣ܵܐ ܕܐܝܼܬܼ ܐܲܠܵܗܵܐ ܕܥܵܒܹ̇ܕܼ ܕܝܼܢܵܐ ܀ ܘܐܸܢ ܟܠ ܒܝܼܫܬܵܐ ܕܗܵܘ̇ܝܵܐ ܗܵܪܟܵܐ ܡܸܬܿܬܲܒܼܥܵܐ ܗ̄ܘ̣ܵܬܼ : ܐܲܟܼܡܵܐ ܕܠܵܐ ܐܝܼܬܼ ܥܵܠܡܵܐ ܐ̄ܚܪܹܢܵܐ ܡܸܣܬܲܒܼܪܵܐ ܗ̄ܘ̣ܵܬܼ ܀ ܐܸܢ ܟܠ ܕܲܥ̣ܒܲܕܼ ܒܝܼܫܬܵܐ ܒܝܼܫܬܹܗ ܒܪܹܫܹܗ ܣܸܠܩܲܬ̤ : ܘܟܼܠ ܡ̇ܢ ܕܲܥ̣ܒܲܕܼ ܛܵܒܼܬܼܵܐ ܛܵܒܼܬܹܗ ܦܪܲܥ̣ ܗ̤ܘ ܗܵܪܟܵܐ ܀ ܗܘ̤ܵܐ ܠܹܗ ܕܝܼܢܵܐ ܘܕܼܝܼܢܵܐ ܐ̄ܚܪܹܢܵܐ ܕܢܸܗܘܸܐ ܠܵܐ ܐܝܼܬܼ : ܡܸܬܿܕܲܡܝܵܐ ܗ̄ܘ̣ܵܬܼ ܐܵܦ ܕܵܡ̇ܝܵܐ ܗ̄ܘ̣ܵܬܼ ܠܲܕܼܚܵܐܲܪ ܒܵܗ̇ ܀ ܐܸܠܵܐ ܡܸܛܠ ܐܝܼܬܼ ܕܲܬܼܒܼܝܼ̈ܥܵܢ ܘܐܝܼܬܼ ܕܲܢܛܝܼܖ̈ܵܢ : ܥܵܠܡܵܐ ܐ̄ܚܪܹܢܵܐ ܘܡܵܪܹܗ ܕܥܵܠܡܵܐ ܩܵܡ̣ ܕܐܝܼܬܲܝܗܘܿܢ ܀ ܘܡܵܐ ܕܟܹܐܢܘܼܬܼܵܐ ܩܵܝ̇ܡܵܐ ܒܕܼܝܼܢܵܐ ܥܲܠ ܣܘܼܥܪܵܢܵܐ : ܡܚܵܘ̇ܝܵܐ ܕܐܝܼܬܼ ܗ̣̄ܘ ܟܹܐܢܵܐ ܕܬܼܵܒܲܥ ܠܲܕܼܠܵܐ ܟܹܐܢܝܼܢ ܀ ܘܡܵܐ ܕܡܲܗܡܸܐ ܬܘܼܒܼ ܡ̣ܢ ܣܘܼܥܪܵܢܵܐ ܘܠܵܐ ܬܵܒܲܥ̇ ܠܹܗ : ܥܲܠ ܗܵܘ̇ ܥܵܠܡܵܐ ܐ̄ܚܪܹܢܵܐ ܡܫܲܪܲܪ ܕܐܝܼܬܼ ܠܹܗ ܕܝܼܢܵܐ ܀ ܗܵܟܲܢܵܐ ܬܘܼܒܼ ܡܸܛܠ ܥܲܒܼܕܵܘ̈ܗܝ ܡܵܐ ܕܡܸܬܼܪܲܕܼܦܝܼܢ : ܕܲܠܚܲܕܼ ܦܵܪܹܩ ܘܲܠܚܲܕܼ ܡܲܗܡܸܐ ܘܠܵܐ ܦܵܪܹܩ ܠܹܗ ܀ ܘܪܲܒܵܐ ܘܦܲܐܝܵܐ ܘܫܵܘ̇ܝܵܐ ܠܫܘܼܒܼܚܵܐ ܡܕܲܒܿܪܵܢܘܼܬܼܵܐ : ܐܵܦ ܡܵܐ ܕܦܵܪܹܩ ܐܵܦ ܡܵܐ ܕܡܲܗܡܸܐ ܡ̣ܢ ܦܘܼܪܩܵܢܵܐ ܀ ܡܸܢܗܘܿܢ ܦܲܨܝܼ ܐܵܦ ܡ̣ܢ ܢܘܼܪܵܐ ܘܡ̣ܢ ܚܲܝ̈ܘܵܬܼܵܐ : ܠܲܐ̄ܚܖ̈ܵܢܹܐ ܕܹܝܢ ܐܲܪܦ̣ܝܼ ܕܢܹܐܩܕܘܼܢ ܐܵܦܠܵܐ ܦܲܨܝܼ ܀ ܦܪܲܩ ܠܲܬܼܠܵܬܼܵܐ ܘܐܲܪܦܝܼ ܠܫܲܒܼܥܵܐ ܕܠܵܐ ܦܘܼܪܩܵܢܵܐ : ܘܟܼܠܗܘܿܢ ܥܸܣܪܵܐ ܕܝܼܠܹܗ ܐܸܢܘܿܢ ܘܲܠܡܵܢܵܐ ܟܲܝ ܀ ܐܸܠܘܼ ܠܟܼܠܗܘܿܢ ܥܲܒܼܕܵܘ̈ܗܝ ܦܲܨܝܼ ܡ̣ܢ ܡܲܚ̈ܘܵܬܼܵܐ : pb. 634 ܣܲܓܿܝܼ ܒܨܝܼܪ ܗ̄ܘ̣ܵܐ ܚܘܼܒܵܐ ܕܟܼܠܗܘܿܢ ܡ̣ܢ ܬܸܫܒܿܘܿܚܬܵܐ ܀ ܘܡܸܬܼܡܲܠܲܠ ܗ̄ܘ̣ܵܐ ܕܠܵܐ ܐ̄ܢܵܫ ܒܵܠܲܥ̇ ܡܸܛܠܵܬܹܗ : ܕܲܠܟܼܠ ܕܐܸܬܼܵܐ ܢܸܒܼܠܲܥ ܦܲܪܩܹܗ ܡ̣ܢ ܡܲܚ̈ܘܵܬܼܵܐ ܀ ܘܥܲܠܗܵܝ̇ ܐܵܬܼ̈ܝܵܢ ܐܲܝܠܹܝܢ ܕܐܵܬܼ̈ܝܵܢ ܡܸܛܠܵܬܹܗ : ܕܝܵܕܼܥ̇ܝܼܢ ܐܸܢܘܿܢ ܕܦܵܪܹܩ ܠܗܘܿܢ ܡ̣ܢ ܐܘܼܠܨܵܢܵܐ ܀ ܘܠܵܐ ܡܲܪܦܸܐ ܠܐ̄ܢܵܫ ܕܢܸܒܼܠܲܥ ܠܲܓܼܡܵܪ ܡܸܛܠܵܬܹܗ : ܘܐܸܠܘܼ ܡܲܪܦܸܐ ܕܢܸܬܼܐܲܠܨܘܼܢ ܗ̄ܘ̣ܵܘ ܠܵܐ ܐܵܬܹ̇ܝܢ ܗ̄ܘ̣ܵܘ ܀ ܦܲܟܲܗ ܗ̄ܘ̣ܵܐ ܠܹܗ ܫܘܼܒܼܚܵܐ ܕܥܲܒܼ̈ܕܹܐ ܕܐܝܼܬܼ ܠܐܲܠܵܗܵܐ : ܐܸܠܘܼ ܠܟܼܠܗܘܿܢ ܦܲܨܝܼ ܘܲܦܪܲܩ̣ ܡ̣ܢ ܐܘܼܠܨܵܢܵܐ ܀ ܘܡ̣ܢ ܒܲܖ̈ܵܝܹܐ ܡܸܬܼܡܲܠܲܠ ܗ̄ܘ̣ܵܐ ܕܐܵܦܠܵܐ ܐܝܼܬܼܵܘܗܝ : ܘܐܸܠܘܼ ܐܝܼܬܼܵܘܗܝ ܥܲܠ ܡܘܿܢ ܐܲܗܡ̣ܝܼ ܡ̣ܢ ܚܲܒܿܝܼܒܼܵܘ̈ܗܝ ܀ ܡܸܬܼܚܲܣܲܕܼ ܗ̄ܘ̣ܵܐ ܕܚܵܙܹ̇ܐ ܠܥܲܒܼܕܵܘ̈ܗܝ ܡܵܐ ܕܡܸܬܼܚܲܪܒܝܼܢ : ܘܠܵܐ ܡܬܼܘܿܡ ܦܲܨܝܼ ܘܠܵܐ ܠܚܲܕܼ ܡܸܢܗܘܿܢ ܡ̣ܢ ܐܘܼܠܨܵܢܵܐ ܀ ܘܥܵܠ ܗܵܝ̇ ܦܲܨܝܼ ܐܲܝܟܵܐ ܕܨܵܒܹ̇ܐ ܕܢܸܪܓܲܫ ܥܵܠܡܵܐ : ܕܐܝܼܬܼ ܗ̣̄ܘ ܡܵܪܵܐ ܠܗܵܠܹܝܢ ܥܲܒܼ̈ܕܹܐ ܕܐܝܼܬܼ ܒܹܗ ܚܲܝܠܵܐ ܀ ܘܥܲܠ ܗܵܝ̇ ܐܲܪܦܝܼ ܣܒܲܠ ( 7 ) ܐܘܼ̈ܠܨܵܢܹܐ ܒܕܼܘܼܟܵܐ ܕܘܼܟܵܐ : ܕܢܸܚܙܸܐ ܥܵܠܡܵܐ ܚܘܼܒܵܐ ܕܥܲܒܼܕܵܘ̈ܗܝ ܕܲܟܼܡܵܐ ܫܲܪܝܼܪ ܀ ܐܲܝܟܵܐ ܕܐܲܪܦܝܼ ܕܢܹܐܩܕܘܼܢ ܗܸܢܘܿܢ ܚܘܼܒܿܗܘܿܢ ܝܑܼܪܸܒܼ : ܘܐܲܝܟܵܐ ܕܲܒܼܥ̣ܵܐ ܕܢܸܦܪܘܿܩ ܐܸܢܘܿܢ ܗ̤ܘ ܐܸܬܼܢܲܨܲܚ ܀ ܘܡܸܛܠܗܵܢܵܐ ܠܟܼܠܗܘܿܢ ܥܲܒܼܕܵܘ̈ܗܝ ܠܵܐ ܦܲܨܝܼ ܗ̄ܘ̣ܵܐ : ܕܠܵܐ ܢܸܫܬܲܒܲܚ ܗ̤ܘ ܒܲܠܚܘܿܕܼܵܘܗܝ ܡܵܐ ܕܡܸܫܬܲܒܲܚ ܀  pb. 635 ܐܲܪܦܝܼ ܡܵܝ̇ܬܝܼܢ ܒܦܘܼܡܵܐ ܕܣܲܝܦܵܐ ܘܲܕܼܚܲܝ̈ܘܵܬܼܵܐ : ܕܢܸܣܒܼܘܼܢ ܫܘܼܒܼܚܵܐ ܕܲܟܼܡܵܐ ܣܲܝܒܲܪ ( 8 ) ܡܸܛܠܵܬܹܗ ܀ ܘܡܸܛܠܗܵܢܵܐ ܠܡܸܢܗܘܿܢ ܦܲܨܝܼ ܠܡܸܢܗܘܿܢ ܐܲܪܦܝܼ : ܕܢܸܫܬܲܒܲܚ ܗ̤ܘ ܘܲܕܼܢܸܫܬܲܒܿܚܘܼܢ ܥܲܡܹܗ ܥܲܒܼܕܵܘ̈ܗܝ ܀ ܡܵܐ ܕܲܡܦܲܨܸܐ ܟ̱ܠܹܗ ܫܘܼܒܼܚܵܐ ܠܢܲܦ̮ܫܹܗ ܫܲܩ̣ܠܹܗ : ܘܡܵܐ ܕܠܵܐ ܡܦܲܨܸܐ ܢܫܲܒܲܚ ܐܸܢܘܿܢ ܥܲܡܹܗ ܒܵܥܹ̇ܐ ܀ ܥܠܲܝܗܘܿܢ ܚܵܐܹ̇ܣ ܘܡܲܪܦܸܐ ܢܡܘܼܬܼܘܼܢ ܡܸܛܠܵܬܹܗ : ܕܲܗܘ̤ܵܘ ܬܵܒܼ̇ܥܝܼܢ ܐܲܓܼܪܵܐ ܡܸܢܹܗ ܒܓܲܠܝܘܼܬܼ ܐܲܦܹ̈ܐ ܀ ܘܲܕܼܢܸܫܬܲܒܿܚܘܼܢ ܐܵܦ ܥܲܠ ܢܘܼܪܵܐ ܘܥܲܠ ܣܲܟܿܝܼܢܵܐ : ܘܥܲܠ ܚܲܝ̈ܘܵܬܼܵܐ ܐܲܩ̣ܠܝܼ ܚܘܼܒܿܗܘܿܢ ܡܸܛܠܵܬܹܗ ܀ ܘܢܸܪܓܲܫ ܥܵܠܡܵܐ ܕܐܲܝܠܹܝܢ ܥܲܒܼ̈ܕܹܐ ܐܝܼܬܼ ܠܐܲܠܵܗܵܐ : ܕܐܲܝܟܵܐ ܕܐܵܠܨܵܐ ܠܡܵܘܬܵܐ ܩܵܪܒܿܝܼܢ ܡܸܛܠܵܬܹܗ ܀ ܘܢܸܗܘܸܐ ܢܲܨܝܼܚ ܚܘܼܒܵܐ ܕܥܲܒܼܕܵܘ̈ܗܝ ܒܐܲܪܥܵܐ ܟ̱ܠܵܗ : ܘܢܸܫܬܲܒܲܚ ܗ̤ܘ ܡܸܛܠܵܬܼܗܘܿܢ ܡ̣ܢ ܚܲܙܵܝܹ̈ܐ ܀ ܘܢܸܗܘܸܐ ܛܘܼܒܼܵܐ ܠܗܘܿܢ ܕܲܒܼܥܸܠܬܼܵܐ ܕܣܘܼܥܖ̈ܵܢܲܝܗܘܿܢ : ܐܸܫܬܲܒܲܚ ܗ̤ܘ ܕܫܵܘܹ̇ܐ ܠܫܘܼܒܼܚܵܐ ܘܲܠܩܘܼܠܵܣܵܐ ܀ ܘܡܸܛܠܗܵܢܵܐ ܡܵܐ ܕܠܵܐ ܦܵܪܹܩ ܡ̣ܢ ܐܘܼܠܨܵܢܵܐ : ܫܲܦܝܼܪ ܗ̣̄ܘ ܠܹܗ ܐܲܝܟܼ ܡܵܐ ܕܦܵܪܹܩ ܡ̣ܢ ܦܵܖ̈ܘܿܫܹܐ ܀ ܘܐܲܝܢܵܐ ܕܚܲܣܝܼܪ ܡ̣ܢ ܝܑܼܕܲܥܬܼܵܐ ܒܕܼܘܼܟܵܐ ܕܘܼܟܵܐ : ܣܢܸܐ ܕܘܼܒܵܪܹܗ ܕܥܵܠܡܵܐ ܒܥܲܝܢܵܘ̈ܗܝ ܐܵܦ ܡܸܬܼܚܲܟܲܡ ܀ ܘܲܟܼܡܵܐ ܕܚܲܟܿܝܼܡ ܛܵܥܹ̇ܐ ܕܢܸܣܒܲܪ ܒܲܪܗܝܼܒܼܘܼܬܹܗ : pb. 636 ܕܐܸܠܘܼ ܫܲܠܝܼܛ ܥܲܠ ܕܘܼܒܵܪܵܐ ܡܛܲܟܸܣ ܗ̄ܘ̣ܵܐ ܠܹܗ ܀ ܘܡܵܐ ܕܚܵܙܹ̇ܐ ܗ̄ܘ̣ܵܐ ܕܗܵܘܹ̇ܐ ܥܵܘܼܠܵܐ ܡܒܲܛܸܠ ܗ̄ܘ̣ܵܐ ܠܹܗ : ܘܲܠܪܲܫܝܼܥܵܐ ܡܵܐ ܕܡܲܡܪܲܚ ܗ̄ܘ̣ܵܐ ܡܩܲܦܲܚ ܗ̄ܘ̣ܵܐ ܠܹܗ ܀ ܘܠܵܐ ܡܲܪܦܸܐ ܗ̄ܘ̣ܵܐ ܕܢܸܒܼܠܲܥܦܲܟܵܐ ܚܲܕܼ ܡ̣ܢ ܟܹܐܢܹ̈ܐ : ܘܲܠܥܵܘ̇ܵܠܵܐ ܠܵܐ ܫܵܒܹ̇ܩ ܗ̄ܘ̣ܵܐ ܕܢܸܬܼܠܸܐ ܪܹܫܹܗ ܀ ܐܝܼܬܼ ܗ̣̄ܘ ܕܫܵܢܹ̇ܐ ܘܡܵܘܒܸܿܕܼ ܗܵܘܢܵܐ ܒܲܚܬܼܝܼܪܘܼܬܹܗ : ܘܲܠܨܸܒܼ̈ܘܵܬܼܵܐ ܕܥܵܠܡܵܐ ܪܵܢܹܐ ܕܠܵܐ ܫܲܦܝܼܖ̈ܵܢ ܀ ܘܟܲܕܼ ܡܸܬܼܟܲܪܙܵܐ ܕܲܒܼܖ̈ܲܫܝܼܥܹܐ ܠܵܐ ܐ̄ܢܵܫ ܢܸܚܣܘܿܡ : ܗ̤ܘ ܚܵܣܹ̇ܡ ܗ̣̄ܘ ܘܲܡܠܸܐ ܥܲܝ̈ܛܹܐ ܥܲܠ ܖ̈ܲܫܝܼܥܹܐ ܀ ܐܵܦ ܨܵܒܹ̇ܐ ܗ̄ܘ̣ܵܐ ܕܐܸܠܘܼ ܡܸܫܟܲܚ ܢܘܼܪܵܐ ܢܲܚܸܬܼ : ܥܲܠ ܖ̈ܲܫܝܼܥܹܐ ܘܥܲܠ ܥܵܘ̈ܵܠܹܐ ܢܵܘܩܸܕܼ ܐܸܢܘܿܢ ܀ ܐܘܿ ܠܵܟܼ ܣܲܟܼܠܵܐ ܠܵܐ ܛܵܥܹ̇ܢ ܐܲܢ̄ܬܿ ܐܲܝܟܼ ܐܲܠܵܗܵܐ : ܠܡܵܢܵܐ ܫܓܼܝܼܫ ܐܲܢ̄ܬܿ ܬܸܣܲܒܼ ܡܸܢܹܗ ܡܕܲܒܿܪܵܢܘܼܬܹܗ ܀ ܠܥܵܒܼ̈ܕܲܝ ܥܵܘܼܠܵܐ ܪܘܼܚܹܗ ܡܲܓܲܪ ܢܸܩܢܸܐ ܐܸܢܘܿܢ : ܠܵܘ ܫܵܘܬܵܦܵܐ ( 9 ) ܕܒܝܼ̈ܫܹܐ ܐܝܼܬܼܵܘܗܝ ܘܲܛܥܝܼܢ ܠܗܘܿܢ ܀ ܘܲܠܙܲܕܝܼܩܹ̈ܐ ܡܵܐ ܕܡܸܬܼܦܲܩܚܝܼܢ ܐܸܠܵܐ ܦܵܪܹܩ : ܫܘܼܦܪܵܐ ܡܵܘܣܸܦ ܥܲܠ ܫܘܼܦܖ̈ܲܝܗܘܿܢ ܒܐܘܼܠܨܵܢܲܝ̈ܗܘܿܢ ܀ ܐܲܢ̄ܬܿ ܕܹܝܢ ܡܸܛܠ ܕܲܪܗܝܼܒܼ ܘܲܫܓܼܝܼܫ ܘܲܡܠܸܐ ܚܘܼܬܼܪܵܐ : ܡܸܬܼܥܲܕܲܠ ܐܲܢ̄ܬܿ ܒܲܡܕܲܒܿܪܵܢܵܐ ܡܠܸܐ ܚܸܟܼ̈ܡܵܬܼܵܐ ܀ ܘܡ̣ܢ ܨܸܒܼ̈ܘܵܬܼܵܐ ܕܡܸܫܬܲܡ̈ܫܵܢ ܒܹܗ ܒܥܵܠܡܵܐ ܒܝܼܫܵܐ : ܕܡ̣ܢ ܗܵܝ ܬܸܒܼܨܘܿܪ ܘܥܲܠ ܗܵܝ̇ ܬܵܘܣܸܦ ܡܸܬܼܚܲܫܲܒܼ ܐܲܢ̄ܬܿ ܀ pb. 637 ܡܸܛܠ ܥܘܼܬܼܪܵܐ ܘܡܸܣܟܹܿܢܘܼܬܼܵܐ ܡܸܨܛܲܢܲܥ ܐܲܢ̄ܬܿ : ܕܡ̣ܢ ܗܵܘ̇ ܬܸܣܲܒܼ ܘܲܠܗܵܘ̇ ܬܸܬܸܿܠ ܐܸܢ ܡܸܫܟܲܚ ܐܲܢ̄ܬܿ ܀ ܐܵܦ ܐܵܡ݁ܲܪ ܐܲܢ̄ܬܿ ܕܲܠܡܘܿܢ ܗܵܢܵܐ ܒܕܲܗܒܹܗ ܝܲܩܲܪ : ܘܗܵܢܵܐ ܐ̄ܚܪܹܢܵܐ ܐܵܦ ܡ̣ܢ ܠܲܚܡܵܐ ܕܝܵܘܡܵܐ ܚܲܣܝܼܪ ܀ ܠܡܘܿܢ ܚܲܕܼ ܥܲܬܿܝܼܪ ܥܕܲܡܵܐ ܕܢܸܛܥܸܐ ܐܵܦ ܠܐܲܠܵܗܵܐ : ܘܚܲܒܼܪܹܗ ܚܲܣܝܼܪ ܥܕܲܡܵܐ ܕܢܸܪܛܲܢ ܥܲܠ ܒܵܪܘܿܝܵܐ ܀ ܠܡܘܿܢ ܚܲܕܼ ܝܲܨܝܼܦ ܕܢܸܚܫܘܿܒܼ ܕܲܗܒܹܗ ܘܠܵܐ ܡܣܲܝܸܟܼ ܠܹܗ : ܘܗܵܢܵܐ ܐ̄ܚܪܹܢܵܐ ܒܲܣܢܝܼܩܘܼܬܹܗ ܠܟܲܦܢܹܗ ܡܵܐܹ̇ܬܼ ܀ ܐܘܿ ܚܲܣܝܼܪܵܐ ܕܟܲܣܝܵܐ ܡܸܢܹܗ ܡܕܲܒܿܪܵܢܘܼܬܼܵܐ : ܠܵܐ ܬܸܬܼܥܲܕܲܠ ܒܲܡܕܲܒܿܪܵܢܵܐ ܡܠܸܐ ܛܵܒܼ̈ܵܬܼܵܐ ܀ ܫܲܦܝܼܪ ܗ̄ܘ̣ ܠܹܗ ܕܲܒܼܪܵܐ ܥܘܼܬܼܪܵܐ ܘܡܸܣܟܹܢܘܼܬܼܵܐ : ܘܲܒܼܬܲܖ̈ܬܲܝܗܹܝܢ ܡܸܫܟܲܚ ܢܲܚܸܐ ܠܡ̇ܢ ܕܲܡܣܲܝܒܲܪ ܀ ܒܡܸܣܟܹܿܢܘܼܬܼܵܐ ܗܵܐ ܠܵܥܵܙܲܪ ܨܹܝܕܼ ܐܲܒܼܪܵܗܵܡ : ܘܲܒܼܥܘܼܬܼܪܵܐ ܬܘܼܒܼ ܗܵܐ ܐܲܒܼܪܵܗܵܡ ܒܹܝܬܼ ܡܲܠܟܿܘܼܬܼܵܐ ܀ ܬܖ̈ܲܝܗܘܿܢ ܗܵܠܹܝܢ ܚܲܕܼ ܥܲܬܝܼܪܵܐ ܘܚܲܕܼ ܡܸܣܟܹܿܢܵܐ : ܗܵܐ ܒܚܲܕܼ ܐܲܬܼܪܵܐ ܪܵܡܵܐ ܘܓܲܐܝܵܐ ܫܪܹܝܢ ܫܲܘܝܵܐܝܼܬܼ ܀ ܘܠܵܐ ܠܗܵܘ̇ ܐܲܚܬܲܪ ܥܘܼܬܼܪܹܗ ( ܘܐܲܨܠܝܼ ؟( 10 )) ܨܹܝܕܼ ܒܝܼ̈ܫܵܬܼܵܐ : ܘܠܵܐ ܠܗܵܘ̇ ܒܲܛܠܲܬ̤ ܡܸܣܟܹܿܢܘܼܬܼܵܐ ܡ̣ܢ ܛܵܒܼ̈ܵܬܼܵܐ ܀ ܘܥܸܠܬܼܵܐ ܛܵܒܼܬܼܵܐ ܗܘ̤ܵܐ ܠܹܗ ܥܘܼܬܼܪܹܗ ܠܗܵܘ̇ ܥܲܬܿܝܼܪܵܐ : ܕܡܸܢܹܗ ܡܢܝܼܚ ܗ̄ܘ̣ܵܐ ܘܲܠܥܲܬܿܝܼܖܹ̈ܐ ܘܲܠܡܸܣ̈ܟܹܿܢܹܐ ܀ ܘܡܸܣܟܹܿܢܘܼܬܼܵܐ ܗܘ̤ܵܬܼ ܠܲܐ̄ܚܪܹܢܹܐ ܥܸܠܬܼܵܐ ܛܵܒܼܬܼܵܐ : pb. 638 ܕܣܲܝܒܲܪ ܘܐܲܓܲܪ ܘܲܠܡܲܠܲܐܟܹ̈ܐ ܫ̣ܦܲܪ ܐܵܓܼܘܿܢܹܗ ܀ ܘܲܫܘܸܐ ܗ̣̄ܘ ܥܘܼܬܼܪܵܐ ܘܡܸܣܟܹܿܢܘܼܬܼܵܐ ܠܲܕܼܦܲܓܲܥ ܒܹܗ : ܐܵܦ ܒܬܲܖ̈ܬܲܝܗܹܝܢ ܡܸܫܟܲܚ ܢܸܫܦܲܪ ܐܸܢ ܦܵܪܘܿܫܵܐ ܗ̣̄ܘ ܀ ܐܝܼܬܼ ܒܹܗ ܒܓܼܘܼܫܡܵܐ ܐܵܦ ܝܲܡܝܼܢܵܐ ܐܵܦ ܣܸܡܵܠܵܐ : ܘܲܡܚܝܼܠܵܐ ܚܕܼܵܐ ܘܲܚܠܝܼܡܵܐ ܚܕܼܵܐ ܘܚܲܕܼ ܗ̣̄ܘ ܓܘܼܫܡܵܐ ܀ ܐܝܼܬܼ ܒܹܗ ܒܥܵܠܡܵܐ ܥܘܼܬܼܪܵܐ ܘܐܝܼܬܼ ܒܹܗ ܡܸܣܟܹܿܢܘܼܬܼܵܐ : ܘܚܲܕܼ ܗ̣̄ܘ ܥܵܠܡܵܐ ܐܲܝܟܼ ܚܲܕܼ ܓܘܼܫܡܵܐ ܕܠܵܐ ܡܸܬܼܦܲܠܲܓܼ ܀ ܘܐܲܝܢܵܐ ܕܐܵܡܲܪ ܕܲܠܡܘܿܢ ܒܲܪܝܵܐ ܡܸܣܟܹܿܢܘܼܬܼܵܐ : ܢܹܐܡܲܪ ܡܵܕܹܝܢ ܕܲܠܡܵܢ ܒܲܪܝܵܐ ܐܵܦ ܣܸܡܵܠܵܐ ܀ ܠܓܼܘܼܫܡܵܐ ܚܵܫ̇ܚܵܐ ܐܵܦ ܝܲܡܝܼܢܵܐ ܐܵܦ ܣܸܡܵܠܵܐ : ܘܲܚܕܼܵܐ ܠܲܚܕܼܵܐ ܡܥܲܕܼܖ̈ܵܢ ܟܠܝܘܿܡ ܒܲܥܒܼܵܕܲܝ̈ܗܹܝܢ ܀ ܘܠܵܐ ܡܚܲܣܕܵܐ ܠܵܗ̇ ܗܵܝ̇ ܕܲܚܠܝܼܡܵܐ ܠܗܵܝ̇ ܕܲܡܚܝܼܠܵܐ : ܐܵܦܠܵܐ ܕܛܵܒܼܵܐ ܡܸܢܵܗ̇ ܒܓܼܘܼܫܡܵܐ ܣܵܒܼ̇ܪܵܐ ܡܸܡܬܼܘܿܡ ܀ ܘܐܸܢ ܣܸܡܵܠܵܐ ܥ̇ܒܼܵܕܼܵܐ ܬܸܠܒܿܘܿܟܼ ܘܲܩܫܸܐ ܡܸܢܵܗ̇ : ܡܸܚܕܼܵܐ ܪܵܗ̇ܛܵܐ ܐܵܦ ܝܲܡܝܼܢܵܐ ܠܲܡܥܲܕܵܪܘܼ ܀ ܘܲܠܬܲܖ̈ܬܲܝܗܹܝܢ ܚܲܕܼ ܨܸܒܼܝܵܢܵܐ ܐܝܼܬܼ ܫܲܦܝܼܪܵܐ : ܕܲܚܕܼܵܐ ܠܲܚܕܼܵܐ ܢܵܫ̈ܡܵܢ ( 11 ) ܟܠܝܘܿܡ ܚܲܒܿܝܼܒܼܵܐܝܼܬܼ ܀ ܓܘܼܫܡܵܐ ܥܵܠܡܵܐ ܗ̣̄ܘ ܕܐܝܼܬܼ ܒܹܗ ܥܘܼܬܼܪܵܐ ܘܡܸܣܟܹܿܢܘܼܬܼܵܐ : ܘܗܵܟܲܢ ܣܝܼ̈ܡܵܢ ܠܲܡܥܲܕܵܪܘܼ ܚܕܼܵܐ ܠܲܚܒܲܪܬܼܵܗ̇ ܀ ܣܝܼܡ ܥܲܬܿܝܼܪܵܐ ܕܢܸܗܘܸܐ ܡܪܲܚܸܡ ܥܲܠ ܡܸܣܟܹܿܢܵܐ : ܘܝܵܨܹ̇ܦ ܕܝܼܠܹܗ ܘܲܡܡܲܠܸܐ ܠܹܗ ܟܠ ܣܘܼܢܩܵܢܵܘ̈ܗܝ ܀  pb. 639 ܡܸܣܟܹܿܢܵܐ ܕܹܝܢ ܣܝܼܡ ܘܲܕܼܢܸܣܓܼܘܿܕܼ ܘܲܕܼܢܸܫܬܲܥܒܲܕܼ : ܘܲܕܼܠܵܐ ܡܪܲܛܸܢ ܢܸܦܠܘܿܚ ܘܲܢܢܝܼܚ ܒܹܝܬܼ ܥܲܬܿܝܼܖܹ̈ܐ ܀ ܐܸܠܘܼܠܵܐ ܓܹܝܪ ܡܸܣܟܹܿܢܘܼܬܼܵܐ ܟܵܦܲܬ̤ ܨܵܘܪܹܗ : ܠܵܐ ܝܵܗܹ̇ܒܼ ܗ̄ܘ̣ܵܐ ܢܲܦ̮ܫܹܗ ܢܸܦܠܘܿܚ ܒܹܝܬܼ ܥܲܬܿܝܼܖܹ̈ܐ ܀ ܒܵܥܹ̇ܛ ܗ̄ܘ̣ܵܐ ܠܹܗ ܐܸܠܘܼ ܐܝܼܬܼ ܒܹܗ ܚܲܝܠܵܐ ܩܲܠܝܼܠ : ܘܠܵܐ ܡܲܪܟܸܿܢ ܗ̄ܘ̣ܵܐ ܪܹܫܹܗ ܕܢܸܣܓܿܘܿܕܼ ܐܲܝܟܼ ܡܸܣܟܹܿܢܵܐ ܀ ܘܒܼܵܐ̇ܲܪ ܗ̄ܘ̣ܵܐ ܠܹܗ ܥ̇ܒܼܵܕܼܵܐ ܣܲܓܿܝܼ ܒܹܝܬܼ ܥܲܬܿܝܼܖܹ̈ܐ : ܘܡܸܫܬܲܒܼ̈ܩܵܢ ܗ̣̄ܘܲܝ̈ ܐܵܦ ܨܸܒܼ̈ܘܵܬܹܗ ܘܠܵܐ ܡܸܣܬܲܥܪܵܢ ܀ ܘܡܸܛܠܗܵܢܵܐ ܚܸܟܼܡܲܬܼ ܡܵܪܝܵܐ ܒܪܵܬ̤ ܡܸܣ̈ܟܹܿܢܹܐ : ܕܲܠܥܲܬܿܝܼܖܹ̈ܐ ܢܸܗܘܸܐ ܢܦܹܐܫܵܐ ܒܣܘܼܥܖ̈ܵܢܲܝܗܘܿܢ ܀ ܕܲܣܢܝܼܩܘܼܬܼܗܘܿܢ ܬܸܟܘܿܦ ܐܸܢܘܿܢ ܨܹܝܕܼ ܥܲܬܿܝܼܖܹ̈ܐ : ܠܡܸܫܬܲܥܒܵܕܼܘܼ ܘܠܲܡܫܲܡܵܫܘܼ ܣܘܼܥܖ̈ܵܢܲܝܗܘܿܢ ܀ ܡܵܕܹܝܢ ܚܲܝܵܒܼ ܐܵܦ ܡܸܣܟܹܿܢܵܐ ܠܡܸܫܬܲܥܒܵܕܼܘܼ : ܘܚܲܝܵܒܼ ܣܲܓܝܼ ܐܵܦ ܥܲܬܧܝܼܪܵܐ ܠܲܡܪܲܚܡܵܢܘܼ ܀ ܘܲܠܡܸܣܟܹܿܢܵܐ ܬܘܼܒܼ ܙܵܕܹܩ ܠܹܗ ܕܢܲܓܲܪ ܪܘܼܚܹܗ : ܘܢܸܛܥܲܢ ܡܲܪܥܵܐ ܘܡܸܣܟܹܿܢܘܼܬܼܵܐ ܕܠܵܐ ܪܘܼܥܵܡܵܐ ܀ ܠܥܲܬܿܝܼܪܵܐ ܕܹܝܢ ܫܲܦܝܼܪܵܐ ܠܹܗ ܡܪܲܚܡܵܢܘܼܬܼܵܐ : ܨܹܝܕܼ ܡܸܣܟܹܿܢܵܐ ܘܢܸܗܘܸܐ ܡܡܲܠܸܐ ܟܠ ܣܘܼܢܩܵܢܵܘ̈ܗܝ ܀ ܠܵܐ ܢܸܗܘܸܐ ܢܦܝܼܚ ܠܵܐ ܢܸܗܘܸܐ ܚܬܼܝܼܪ ܠܵܐ ܢܸܗܘܸܐ ܪܵܡ : ܠܵܐ ܢܲܣܒܲܪ ܠܹܗ ܕܗܵܘ̇ ܡܸܣܟܹܿܢܵܐ ܠܵܘ ܓܸܢܣܹܗ ܗ̣̄ܘ ܀ ܠܵܐ ܢܸܬܼܓܲܐܸܐ ܠܵܐ ܢܸܫܬܲܩܲܠ ܥܲܠ ܡܸܣ̈ܟܹܿܢܹܐ : ܐܸܠܵܐ ܚܲܕܼ ܗ̣̄ܘ ܓܸܢܣܵܐ ܝܑܼܕܼܝܼܥ ܘܲܫܘܹܝܢ ܐܸܢܘܿܢ ܀ pb. 640 ܐܲܝܟܼ ܝܲܡܝܼܢܵܐ ܘܐܲܝܟܼ ܣܸܡܵܠܵܐ ܒܓܼܘܼܫܡܵܐ ܣܝܼܡܝܼܢ : ܠܗܵܘ̇ ܕܐܲܟܝܼܢܹܗ ܠܓܼܘܼܫܡܵܐ ܘܥܵܠܡܵܐ ܐܲܝܟܼ ܕܲܫܦܲܪ ܠܹܗ ܀ ܚܘܼܪ ܒܹܗ ܒܓܼܘܼܫܡܵܐ ܕܐܝܼܬܼ ܗܲܕܵܡܵܐ ܕܲܠܨܲܥܪܵܐ ܣܝܼܡ : ܘܡ̣ܢ ܗܲܕܵܡܹ̈ܐ ܗ̤ܘ ܡܸܬܼܝܲܩܲܪ ܛܵܒܼ ܡ̣ܢ ܚܲܒܼܖ̈ܵܘܗܝ ܀ ܐܘܿ ܥܲܬܿܝܼܪܵܐ ܗܵܐ ܡܸܣܟܹܿܢܵܐ ܗܲܕܵܡܵܟܼ ܗ̣̄ܘ : ܘܲܠܐܝܼܩܵܪܵܟܼ ܥܲܒܼܕܼܐ ܡܵܪܝܵܐ ܕܕܼܝܼܠܹܗ ܝܑܼܨܲܦ ܀ ܡ̣ܢ ܡܸܕܼܪܵܟܼ ܗ̣̄ܘ ܡ̣ܢ ܛܝܼܢܵܟܼ ܗ̣̄ܘ ܒܲܪ ܓܸܢܣܵܟܼ ܗ̣̄ܘ : ܡ̣ܢ ܓܘܼܫܡܵܟܼ ܗ̣̄ܘ ܠܵܐ ܬܚܘܼܪ ܒܹܗ ܐܲܝܟܼ ܢܘܼܟܼܪܵܝܵܐ ܀ ܡܲܢ ܠܗܲܕܵܡܹܗ ܚܵܙܹ̇ܐ ܕܲܫܠܝܼܚ ܘܠܵܐ ܡܲܠܒܸܫ ܠܹܗ : ܐܵܘ ܕܲܡܦܲܪܣܲܝ ܘܠܵܐ ܝܵܨܹ̇ܦ ܠܹܗ ܘܲܡܟܲܣܸܐ ܠܹܗ ܀ ܡܚܝܼܠ ܡܸܣܟܹܿܢܵܐ ܘܐܲܝܟܼ ܣܸܡܵܠܵܐ ܒܓܼܘܼܫܡܵܐ ܩܵܐܹ̇ܡ : ܐܘܿ ܥܲܬܿܝܼܪܵܐ ܐܲܝܟܼ ܝܲܡܝܼܢܵܐ ܩܪܘܿܒܼ ܘܲܣܡܘܿܟܲܝܗܝ ܀ ܠܵܐ ܬܲܣܒܲܪ ܠܵܟܼ ܕܡܸܪܚܲܡ ܪܲܚܡ̣ܵܟܼ ܘܐܲܣ̣ܓܿܝܼ ܝܲܗ̣̄ܒܼ ܠܵܟܼ : ܘܲܠܗܵܘ̇ ܣܵܢܹ̇ܐ ܘܡܸܛܠܗܵܢܵܐ ܒܪܵܝܗܝ ܡܸܣܟܹܢܵܐ ܀ ܥܘܼܬܼܪܵܐ ܝܲܗ̣̄ܒܼ ܠܵܟܼ ܠܵܘ ܗܲܕܵܡܵܐ ܒܓܼܘܼܫܡܵܟܼ ܐܵܘܣܸܦ̣ : ܘܡܸܕܸܡ ܕܐܝܼܬܼܵܘܗܝ ܡܸܢܵܟܼ ܘܲܠܒܲܪ ܠܵܘ ܕܝܼܠܵܟܼ ܗ̣̄ܘ ܀ ܬܪܝܼܨ ܒܵܪܘܿܝܵܐ ܘܪܵܡܵܐ ܒܪܝܼܬܹܗ ܡ̣ܢ ܥܸܕܼܠܵܝܵܐ : ܘܪܲܚܝܼܩ ܡܸܢܹܗ ܡܲܣܲܒܼ ܒܐܲܦܹ̈ܐ ܒܟܼܠ ܣܘܼܥܖ̈ܵܢܝܼܢ ܀ ܐܲܫܘܝܼ ܠܐ̄ܢܵܫܵܐ ܘܲܒܼܗܲܕܵܡܹ̈ܐ ܘܲܒܼܨܘܼܖ̈ܵܬܼܵܐ : ܘܟܼܠܹܗ ܓܘܼܫܡܵܐ ܫܘܸܐ ܕܥܲܬܿܝܼܖܹ̈ܐ ܘܲܕܼܡܸܣ̈ܟܹܢܹܐ ܀ ܐܲܫܘܝܼ ܐܸܢܘܿܢ ܕܲܒܼܓܼܵܘ ܟܲܪܣܵܐ ܘܲܒܼܓܼܵܘ ܩܲܒܼܪܵܐ : ܒܝܲܠܕܵܐ ܘܡܵܘܬܵܐ ܘܠܵܐ ܝܑܼܕܼܝܼܥܝܼܢ ܗܵܢܵܐ ܡ̣ܢ ܗܵܘ̇ ܀ pb. 641 ܚܲܕܼ ܗ̄ܘ̣ ܟܝܵܢܵܐ ܘܲܕܼܥܲܬܿܝܼܪܵܐ ܘܲܕܼܡܸܣܟܹܿܢܵܐ : ܘܟܲܕܼ ܨܲܝܵܪܵܐ ܕܒܲܡܗܝܼܪܘܼܬܼܵܐ ܨܵܪ̣ ܨܲܠܡܲܝ̈ܗܘܿܢ ܀ ܘܗܵܠܹܝܢ ܕܐܵܠ̈ܨܵܢ ܝܲܗ̣̄ܒܼ ܫܲܘܝܵܐܝܼܬܼ ܠܲܒܼܢܲܝ̈ܢܵܫܵܐ : ܘܲܕܼܠܵܐ ܐܵܠ̈ܨܵܢ ܠܗܵܢܵܐ ܐܲܣ̣ܓܿܝܼ ܘܲܠܗܵܘ̇ ܐܲܙܥܲܪ ܀ ܝܲܗ̣̄ܒܼ ܫܲܘܝܵܐܝܼܬܼ ܢܘܼܗܪܵܐ ܘܚܲܝܹ̈ܐ ܠܟܼܠܹܗ ܓܘܼܫܡܵܐ : ܘܲܠܥܲܬܿܝܼܪܵܐ ܠܵܐ ܐܲܥܠܸܒܼ ܠܹܗ ܟܲܕܼ ܝܵܗܹ̇ܒܼ ܠܹܗ ܀ ܐܲܫܘܝܼ ܘܝܲܗ̣̄ܒܼ ܬܘܼܒܼ ܣܵܘܩܵܐ ܕܡܲܚܸܐ ܠܲܒܼܢܲܝ̈ܢܵܫܵܐ : ܘܲܕܼܥܲܬܿܝܼܖܹ̈ܐ ܘܲܕܼܡܸܣ̈ܟܹܢܹܐ ܚܲܕܼ ܗ̄ܘ̣ ܒܲܠܚܘܿܕܼ ܀ ܡ̣ܢ ܗܵܘ̇ ܣܵܘܩܵܐ ܕܣܵܐܹ̇ܩ ܡܲܠܟܵܐ ܘܚܵܝܹ̇ܐ ( 12 ) ܡܸܢܹܗ : ܡܸܢܹܗ ܣܵܐܹ̇ܩ ܐܵܦ ܚܵܕܼܘܿܪܵܐ ܕܠܵܐ ܫܘܼܚܠܵܦܵܐ ܀ ܢܘܼܗܪܹܗ ܕܫܸܡܫܵܐ ܗܵܘ̇ ܕܲܒܼܒܼܝܼܪܲܬܼ ܡܲܠܟܹ̈ܐ ܕܵܢܲܚ̇ : ܟܲܕܼ ܠܵܐ ܡܫܲܚܠܲܦ ܗ̤ܘܝܘܼ ܕܵܢܲܚ̇ ܒܹܝܬܼ ܡܸܣ̈ܟܹܿܢܹܐ ܀ ܪܘܼܚܵܐ ܘܡܲܫܒܼܵܐ ܘܡܸܛܪܵܐ ܘܛܲܠܵܐ ܘܟܼܠܹܗ ܐܵܐܲܪ : ܗܸܢ̣ܘܿܢ ܐܸܢܘܿܢ ܥܲܠ ܥܲܬܿܝܼܖܹ̈ܐ ܘܥܲܠ ܡܸܣ̈ܟܹܿܢܹܐ ܀ ܚܙܝܼ ܦܘܼܠܵܓܼܵܐ ܕܲܡܦܲܠܓܼܵܢܵܐ ( 13 ) ܟܹܐܢܵܐ ܘܲܕܼܚܲܠ : ܕܬܸܬܼܥܲܕܲܠ ܒܹܗ ܕܪܵܡ ܘܲܡܥܲܠܲܝ ܡ̣ܢ ܥܸܕܼܠܵܝܵܐ ܀ ܫܘܸܐ ܗ̄ܘ̣ ܠܹܗ ܟܝܵܢܵܐ ܘܐܲܫܘܝܼ ܒܪܝܼܬܹܗ ܟܲܕܼ ܒܵܪܹܐ ܠܵܗ̇ : ܘܐܲܫܘܝܼ ܝܲܗ̣̄ܒܼ ܠܹܗ ܟܠܡܵܐ ܕܐܵܠ̇ܨܵܐ ܕܢܸܚܸܐ ܡܸܢܹܗ ܀ ܚܲܝܹ̈ܐ ܘܢܘܼܗܪܵܐ ܘܣܵܘܩܵܐ ܘܡܸܠܬܼܵܐ ܘܒܲܣܝܼܡܘܼܬܼܵܐ : ܘܨܘܼܪܲܬܼ ܓܘܼܫܡܵܐ ܘܒܸܢܝܵܢ ܦܲܓܼܪܵܐ ܕܠܵܐ ܫܘܼܚܠܵܦܵܐ ܀ ܐܘܿ ܕܲܡܪܲܛܸܢ ܥܲܠ ܦܘܼ̈ܠܵܓܹܐ ܕܠܵܐ ܫܲܦܝܼܪܝܼܢ : pb. 642 ܡܸܢܗܘܿܢ ܘܲܒܼܗܘܿܢ ܝܑܼܠܲܦ ܘܲܚܙܝܼ ܟܡܵܐ ܫܲܦܝܼܪܝܼܢ ܀ ܚܙܝܼ ܠܨܲܝܵܪܵܐ ܕܟܲܕܼ ܨܘܼܖ̈ܵܬܼܵܐ ܕܐ̄ܢܵܫܵܐ ܪܵܫܹ̇ܡ : ܠܵܐ ܢܣܲܒܼ ܒܐܲܦܹ̈ܐ ܕܲܬܼܪܝܼܨܵܐܝܼܬܼ ܦܲܠܸܓܼ ܐܸܢܘܿܢ ܀ ܘܲܠܡܸܣܟܹܿܢܵܐ ܘܲܠܥܲܬܿܝܼܪܵܐ ܟܲܕܼ ܨܵܐܲܪ ܗ̄ܘ̣ܵܐ : ܡ̣ܢ ܚܲܕܼ ܣܲܡܵܐ ܘܲܚܕܼܵܐ ܕܡܘܼܬܼܵܐ ܨܲܒܸܿܬܼ ܐܸܢܘܿܢ ܀ ܡܸܛܠ ܥܘܼܬܼܪܵܐ ܕܠܵܘ ܡܸܕܸܡ ܗ̄ܘ̣ ܗܵܐ ܡܪܲܛܸܢ ܐܲܢ̄ܬܿ : ܘܲܕܼܡܸܕܸܡ ܗ̄ܘ̣ ܓܘܼܫܡܵܐ ܕܲܫܘܸܐ ܠܵܐ ܚܵܐܲܪ ܐܲܢ̄ܬܿ ܀ ܒܗܵܝ̇ ܬܸܫܘܝܼܬܼܵܐ ܪܵܡܬܼܵܐ ܕܥܲܪܣܹܗ ܕܗܵܘ̇ ܥܲܬܿܝܼܪܵܐ : ܚܵܣܹ̇ܡ ܣܲܟܼܠܵܐ ܐܲܟܼܡܵܐ ܕܠܵܐ ܬܪܝܼܨ ܗܵܘ̇ ܕܲܡܦܲܠܸܓܼ ܀ ܘܠܵܐ ܡܸܬܼܒܲܝܲܢ ܕܲܬܼܪܝܼܨܵܐܝܼܬܼ ܫܸܢܬܼܵܐ ܦܲܠܸܓܼ : ܘܠܵܘ ܬܸܫܘܝܼܬܼܵܐ ܕܠܵܘ ܡܸܕܸܡ ܗ̣̄ܝ ܠܲܕܼܩܵܢܹ̇ܐ ܠܵܗ̇ ܀ ܠܵܘ ܬܸܫܘܝܼܬܼܵܐ ܗ̣̄ܝ ܡܢܝܼܚܵܐ ܠܦܲܓܼܪܵܐ ܐܸܠܵܐ ܫܸܢܬܼܵܐ : ܘܗܵܕܹܐ ܝܲܗ̣ܒܵܗ̇ ܘܲܠܥܲܬܿܝܼܖܹ̈ܐ ܘܲܠܡܸܣ̈ܟܹܿܢܹܐ ܀ ܘܐܲܥ̣ܒܲܪ ܐܲܣ̣ܓܿܝܼ ܘܲܠܡܸܣܟܹܿܢܵܐ ܝܲܗ̣̄ܒܼ ܝܲܬܿܝܼܪܵܐ : ܕܢܸܗܘܸܐ ܡܸܬܿܬܿܢܝܼܚ ܥܲܠ ܬܸܫܘܝܼܬܼܵܐ ܕܠܵܐ ܣܲܓܿܝܼܐܵܐ ܀ ܫܸܢܬܼܵܐ ܒܓܼܘܼܫܡܵܐ ܬܸܫܘܝܼܬܼܵܐ ܕܹܝܢ ܠܵܘ ܡ̣ܢ ܓܘܼܫܡܵܐ ܗ̣̄ܝ : ܘܡ̇ܢ ܕܲܒܼܓܼܘܼܫܡܵܐ ܗ̄ܘ̣ ܠܵܐ ܝܲܗ̣̄ܒܼ ܢܸܥܠܘܿܒܼ ܠܲܟܼ̈ܢܵܘܵܬܹܗ ܀ ܫܚܝܼܩ ܥܲܬܿܝܼܪܵܐ ܒܨܸܒܼܬܵܐ ܕܕܲܗܒܼܵܐ ܘܲܕܼܩܸܢ̈ܝܵܢܹܐ : ܘܥܵܪܩܵܐ ܫܸܢܬܹܗ ܘܐܵܦ ( ܡܕܲܝܸܒܼ ؟( 14 )) ܠܹܗ ܠܦܲܓܼܪܵܐ ܫܲܗܪܵܐ ܀ ܘܕܼܘܼܟܲܬܼ ܫܸܢܬܼܵܐ ܠܵܐ ܡܡܲܠܝܵܐ ܠܹܗ ܗܵܝ̇ ܬܸܫܘܝܼܬܼܵܐ : ܘܗܵܐ ܠܵܐ ܝܵܬܲܪ ܡܸܢܵܗ̇ ܡܸܕܸܡ ܟܲܕܼ ܣܲܓܿܝܼܐܵܐ ܀ pb. 643 ܐܸܠܘܼ ܥ̣ܒܲܕܼ ܗ̄ܘ̣ܵܐ ܕܚܲܕܼ ܢܸܕܼܡܲܟܼ ܗ̄ܘ̣ܵܐ ܘܚܲܕܼ ܠܵܐ ܢܸܕܼܡܲܟܼ : ܗ̤ܘ ܥܵܠܹ̇ܒܼ ܗ̄ܘ̣ܵܐ ܘܗܵܢܵܐ ܥܠܝܼܒܼ ܗ̄ܘ̣ܵܐ ܡ̣ܢ ܦܘܼܠܵܓܼܵܐ ܀ ܐܸܢܕܹܝܢ ܫܸܢܬܼܵܐ ܕܲܡܢܝܼܚܵܐ ܠܹܗ ܠܦܲܓܼܪܵܐ ܫܲܘܝܵܐ ܗ̣̄ܝ : ܒܥܲܪܣܵܐ ܕܪܵܡܵܐ ܠܵܐ ܝܘܼܬܼܪܵܢܵܐ ܘܠܵܐ ܚܘܼܣܪܵܢܵܐ ܀ ܡܘܿܢ ܝܘܼܬܼܪܵܢܵܐ ܒܡܵܐܢܹ̈ܐ ܕܲܟܼܫܹܝܢ ܒܹܝܬܼ ܥܲܬܿܝܼܖܹ̈ܐ : ܕܠܵܐ ܡܨܸܐ ܟܝܵܢܵܐ ( 15 ) ܕܢܸܛܥܲܢ ܐܸܢܘܿܢ ܐܲܝܟܼ ܨܸܒܼܝܵܢܹܗ ܀ ܘܐܸܢ ܚܲܕܼ ܢܲܚܬܵܐ ܠܦܲܓܼܪܵܐ ܢܵܘܣܸܦ ܠܵܐ ܡܩܲܒܸܿܠ ܬܘܼܒܼ : ܕܝܵܩܲܪ ܠܹܗ ܥܠܵܘܗܝ ܐܵܦ ܫܵܕܹܐ ܠܹܗ ܘܠܵܐ ܛܵܥܹ̇ܢ ܠܹܗ ܀ ܘܪܸܒܿܘܿ ܠܒܼܘܼ̈ܫܝܼܢ ܐܸܠܘܼ ܐܝܼܬܼ ܠܹܗ ܚܲܕܼ ܗ̣̄ܘ ܒܵܥܹ̇ܐ : ܦܲܓܼܪܵܐ ܕܛܲܖ̈ܦܹܐ ܕܬܹܐܢܹ̈ܐ ܣܦܲܩ̣ ( 16 ) ܠܹܗ ܟܲܕܼ ܐܸܬܼܦܲܪܣܝܼ ܀ ܘܲܟܼܡܵܐ ܕܢܸܗܘܘܿܢ ܝܲܬܿܝܼܪ ܡ̣ܢ ܚܲܕܼ ܝܲܬܿܝܼܖܹ̈ܐ ( 17 ) ܐ̄ܢܘܿܢ : ܕܦܲܓܼܪܵܐ ܠܒܼܘܼܫܵܐ ܠܵܐ ܬܵܒܲܥ̇ ܠܵܟܼ ܐܸܠܵܐ ܐܸܢ ܚܲܕܼ ܀ ܘܲܕܼܠܵܐ ܡܸܫܟܲܚ ܦܲܓܼܪܵܐ ܕܢܸܛܥܲܢ ܬܘܼܒܼ ܝܲܬܝܼܪܵܐ : ܗܵܐ ܝܲܥܢܘܼܬܼܵܐ ܥܵܦܵܐ ܘܣܵܝ̇ܡܵܐ ܘܟܼܵܫ̇ܝܵܐ ܥܲܝ̈ܒܹܐ ܀ ܗܵܐ ܡܸܣ̈ܟܹܿܢܹܐ ܒܫܘܼܩܹ̈ܐ ܫܠܝܼܚܝܼܢ ܐܲܝܟܼ ܚܲܝ̈ܘܵܬܼܵܐ : ܘܣܵܣܵܐ ܒܥܲܝܒܹ̈ܐ ܢܵܦܹ̇ܠ ܒܵܪܹܡ ܒܹܝܬܼ ܥܲܬܿܝܼܖܹ̈ܐ ܀ ܐܲܠܵܗܵܐ ܕܹܝܢ ܠܵܐ ܗܵܟܲܢܵܐ ܒܪܵܐ ܥܲܬܿܝܼܖܹ̈ܐ : ܕܢܸܗܘܘܿܢ ܝܲܥܢܝܼܢ ܘܚܲܪܡܝܼܢ ܘܲܫܠܹܝܢ ܡ̣ܢ ܛܵܒܼ̈ܵܬܼܵܐ ܀ ܐܸܠܵܐ ܕܢܸܗܘܘܿܢ ܚܲܝܘܼܣܬܼܵܢܝܼܢ ܘܲܡܪܲܚܡܵܢܝܼܢ : ܘܲܠܡܸܣ̈ܟܹܢܹܐ ܡܡܲܠܹܝܢ ܟܠܗܹܝܢ ܚܲܣܝܼܖ̈ܵܬܼܗܘܿܢ ܀ pb. 644 ܘܢܸܗܘܘܿܢ ܝܵܗ̇ܒܿܝܼܢ ܠܒܼܘܼܫܵܐ ܒܥܲܪܝܵܐ ܠܐܲܝܢܵܐ ܕܲܫܠܝܼܚ : ܡ̣ܢ ܥܲܝܒܲܝ̈ܗܘܿܢ ܐܵܦ ܬܲܟܼܣܝܼܬܼܵܐ ( 18 ) ܠܥܲܖ̈ܛܸܠܵܝܹܐ ܀ ܘܢܸܗܘܸܐ ܝܵܕܲܥ̇ ܗܵܘ̇ ܥܲܬܿܝܼܪܵܐ ܕܐܝܼܬܼ ܠܹܗ ܕܲܗܒܼܵܐ : ܕܪܲܒܿ ܒܲܝܬܵܐ ܥܒܼܝܼܕܼ ܠܲܟܼ̈ܢܵܘܵܬܹܗ ܢܦܲܪܢܸܣ ܐܸܢܘܿܢ ܀ ܘܢܸܗܘܸܐ ܕܵܚܹ̇ܠ ܕܐܝܼܬܼ ܠܹܗ ܕܢܸܥܒܸܿܕܼ ܐܵܦ ܚܘܼܫܒܵܢܵܐ : ܕܟܼܠܡܘܿܢ ܕܲܩܢ̣ܵܐ ܐܲܝܟܲܢ ܦܲܪܢܸܣ ܠܲܟܼ̈ܢܵܘܵܬܹܗ ܀ ܘܐܸܠܵܐ ܡܪܲܚܸܡ ܠܵܐ ܦܵܓܼܥ̇ܝܼܢ ܒܹܗ ܖ̈ܲܚܡܹܐ ܬܲܡܵܢ : ܘܣܵܗ̈ܕܵܢ ܗܵܠܹܝܢ ܕܐܸܬܼܡܲܠܲܠ ܗ̣̄ܘܲܝ̈ ܡ̣ܢ ܐܲܒܼܪܵܗܵܡ ܀ ܐܸܢ ܛܵܒܼ̈ܵܬܹܗ ܗ̤ܘ ܒܲܠܚܘܿܕܼܵܘܗܝ ܩܲܒܸܿܠ̣ ܐܸܢܹܝܢ : ܠܛܘܼܦܬܼܵܐ ܕܡܲܝ̈ܵܐ ܗܵܘܹ̇ܐ ܣܢܝܼܩܵܐ ܘܠܵܐ ܝܵܗ̇ܒܿܝܼܢ ܠܹܗ ܀ ܘܡܸܛܠܗܵܢܵܐ ܐܵܦ ܛܘܼܒܲܝܗܘܿܢ ܠܲܡܖ̈ܲܚܡܵܢܹܐ : ܟܬܼܝܼܒܼ ܒܲܣܒܲܪܬܼܵܐ ܕܲܥܠܲܝܗܘܿܢ ܠܲܡ ܢܸܗܘܘܿܢ ܖ̈ܲܚܡܹܐ ܀ ܚܵܘܒܲܬܼ ܓܵܘܵܐ ܕܲܢܪܲܚܸܡ ܐ̄ܢܵܫ ܥܲܠ ܒܲܪ ܒܸܣܪܹܗ : ܘܐܸܠܵܐ ܡܪܲܚܸܡ ܢܸܒܼܠܲܥ ܐܝܼܬܼ ܠܹܗ ܡ̣ܢ ܟܹܐܢܘܼܬܼܵܐ ܀ ܠܵܐ ܠܲܡ ܬܲܗܡܸܐ ܡ̣ܢ ܒܲܪ ܒܸܣܪܵܟܼ ܡܵܪܝܵܐ ܡܲܠܸܠ̣ : ܐܲܥܗܕܼܵܟܼ ܓܒܼܝܼܠܬܵܟܼ ܕܲܠܡܵܐ ܬܸܛܥܸܐ ܕܒܲܪ ܓܸܢܣܵܟܼ ܗ̄ܘ̣ ܀ ܠܵܘ ܠܲܡ ܕܲܗܒܼܵܐ ܗ̄ܘ̣ ܓܘܼܫܡܵܟܼ ܕܝܼܠܵܟܼ ܘܕܼܝܼܠܹܗ ܛܝܼܢܵܐ : ܐܸܠܵܐ ܛܝܼܢܵܐ ܓܒܼܝܼܠܵܐ ܐܝܼܬܲܝܟ ܐܵܦ ܐܲܢ̄ܬܿ ܐܵܦ ܗ̤ܘ ܀ ܘܒܲܪ ܓܸܢܣܵܟܼ ܗ̄ܘ̣ ܗܵܘ̇ ܡܸܣܟܹܢܵܐ ܕܲܫܕܸܐ ܘܲܫܠܝܼܚ : ܣܛܝܼ ܥܒܸܕܼ ܖ̈ܲܚܡܹܐ ܥܲܠ ܒܲܪ ܒܸܣܪܵܟܼ ܘܟܸܢ ܥܵܒ݁ܲܪ ܐܲܢ̄ܬܿ ܀ ܐܵܕܼܵܡ ܐܲܒܼܵܐ ܕܟܼܠܲܢ ܐܵܘܠܸܕܼ ܐܵܦ ܠܵܟܼ ܐܵܘܠܸܕܼ : pb. 645 ܘܐܲܚܹ̈ܐ ܐܲܢ̄ܬܿܘܿܢ ܐܘܿ ܥܲܬܿܝܼܪܵܐ ܚܘܼܣ ܥܲܠ ܐܲܚܘܼܟܼ ܀ ܚܙܝܼ ܠܐܲܠܵܗܵܐ ܐܲܝܟܼ ܗܵܘ̇ ܕܝܼܠܵܟܼ ܝܲܗ̣̄ܒܼ ܠܹܗ ܓܘܼܫܡܵܐ : ܐܵܦ ܨܘܼܖ̈ܵܬܹܗ ܐܵܦ ܗܲܕܵܡܵܘ̈ܗܝ ܕܝܼܠܵܟܼ ܐܸܢܘܿܢ ܀ ܗܵܠ ܠܵܟܼ ܕܵܡܹ̇ܐ ܐܵܦ ܐܸܬܼܓܲܠܝܲܬ̤ ܕܐܲܚܘܼܟܼ ܐܝܼܬܼܵܘܗܝ : ܘܲܕܼܠܵܐ ܬܲܗܡܸܐ ܡ̣ܢ ܒܲܪ ܒܸܣܪܵܟܼ ܠܵܟܼ ܡܸܬܼܐܲܡܪܵܐ ܀ ܠܵܘ ܢܘܼܟܼܪܵܝܵܐ ܗ̄ܘ̣ ܬܲܗܡܸܐ ܡܸܢܹܗ ܩܲܪܝܼܒܼܵܟܼ ܗ̄ܘ̣ : ܘܲܠܩܲܪܝܼܒܼܵܟܼ ܟܬܼܝܼܒܼ ܕܐܲܝܟܼ ܢܲܦ̮ܫܵܟܼ ܬܸܗܘܸܐ ܪܵܚܹ̇ܡ ܀ ܘܐܸܢ ܥܲܠ ܓܸܢܣܵܟܼ ܠܵܐ ܚܵܐܹ̇ܣ ܐܲܢ̄ܬܿ ܡܵܐ ܕܐܸܫܬܲܦܲܠ : ܥܒܸܕܼ ܐܝܼܩܵܪܵܐ ܠܨܲܠܡܹܗ ܕܡܵܪܵܟܼ ܐܲܝܟܼ ܦܵܪܘܿܫܵܐ ܀ ܘܐܸܢ ܕܬܸܬܼܪܲܚܲܡ ܥܲܠ ܡܸܣܟܹܿܢܵܐ ܠܵܐ ܪܵܓܵܐ ܠܵܟܼ : ܨܠܸܡ ܐܲܠܵܗܵܐ ܝܲܩܲܪ ܨܲܠܡܵܗ̇ ܕܗܵܝ̇ ܪܲܒܿܘܼܬܼܵܐ ܀ ܘܐܸܢ ܠܲܟܼܬܼܵܒܹܗ ܕܡܘܼܫܹܐ ܛܥܲܝܬܵܝܗܝ ܡܵܢ ܡܲܠܸܦ ܠܵܟܼ : ܠܐܸܡܵܐ ܚܕܲܬܵܐ ܡܲܥܡܘܿܕܼܝܼܬܼܵܐ ܚܙܝܼ ܠܵܐ ܬܸܛܥܸܐ ܀ ܗܵܐ ܠܲܡܫܝܼܚܵܐ ܠܒܼܝܼܫ ܡܸܣܟܹܿܢܵܐ ܐܲܝܟܼ ܕܲܠܒܼܝܼܫ ܐܲܢ̄ܬܿ : ܘܡ̣ܢ ܓܵܘ ܡܲܝ̈ܵܐ ܐܲܚܵܘ̈ܗܝ ܐܲܢ̄ܬܿܘܿܢ ܕܝܼܚܝܼܕܼܵܝܵܐ ܀ ܐܵܘ ܠܵܐ ܬܲܗܡܸܐ ܡ̣ܢ ܒܲܪ ܒܸܣܪܵܟܼ ܐܲܟܼܡܵܐ ܕܲܟܼܬܼܝܼܒܼ : ܐܵܘ ܥܲܠ ܕܐܝܼܬܼܵܘܗܝ ܨܲܠܡܹܗ ( 19 ) ܕܪܲܒܵܐ ܥܒܸܕܼ ܐܝܼܩܵܪܵܐ ܀ ܐܵܘ ܥܲܠ ܕܲܠܒܼܝܼܫ ܡܲܥܡܘܿܕܼܝܼܬܼܵܐ ܘܐܝܼܬܼܵܘܗܝ ܐܲܚܘܼܟܼ : ܝܑܼܨܿܦ ܕܝܼܠܹܗ ܕܠܵܐ ܬܸܬܼܩܲܛܪܲܓܼ ܡ̣ܢ ܟܹܐܢܘܼܬܼܵܐ ܀ ܒܓܼܘܼܫܡܹܗ ܕܥܵܠܡܵܐ ܗܵܐ ܣܕܼܝܼܪܝܼܢ ܐܢ̄ܬܿܘܿܢ ܐܲܝܟܼ ܗܲܕܵܡܹ̈ܐ : ܐܵܦ ܥܲܬܿܝܼܪܵܐ ܐܵܦ ܡܸܣܟܹܢܵܐ ܘܚܲܕܼ ܗ̄ܘ̣ ܦܲܓܼܪܵܐ ܀ pb. 646 ܐܘܿ ܥܲܬܿܝܼܪܵܐ ܩܢܝܼ ܒܹܗ ܒܥܵܠܡܵܐ ܡܪܲܚܡܵܢܘܼܬܼܵܐ : ܘܐܲܢ̄ܬܿ ܡܸܣܟܹܿܢܵܐ ܚܙܝܼ ܠܵܐ ܬܪܲܛܸܢ ܥܲܠ ܒܵܪܘܿܝܵܐ ܀ ܫܒܼܝܼܚ ܒܵܪܘܿܝܵܐ ܕܲܥ̣ܒܲܕܼ ܥܘܼܬܼܪܵܐ ܘܡܸܣܟܹܿܢܘܼܬܼܵܐ : ܕܡ̣ܢ ܥܲܬܿܝܼܖܹ̈ܐ ܘܡ̣ܢ ܡܸܣ̈ܟܹܿܢܹܐ ܠܹܗ ܬܸܫܒܿܘܿܚܬܵܐ ܀ ܥ̇ܒܘ̈ܕܘܬܝܗ̇ Sic. ܡ̈ܐܢܝ Sic. ܠܳܐܝܷܐ Sic. Sic. ( ܕܢܵܘܬܲܪ ؟ N. E. ) Sic ( ܕܥܵܘܼܠܵܐ ؟ (N. E. Sic. Sic ( ܣܒܲܠ̣ܘ ؟ N. E. ) Sic
                        ( ܣܲܝܒܲܪܘ ؟ (N. E. ܫ̈ܘܬܦܐ ) Sicܫܘܬܦܐ ؟(N. B. ܘܰܨܠܲܝ Sic ( ܘܐܲܨܠܝܼ ؟ N. E. ) Sic. ܘܚ̈ܝܐ Sic ( ܘܚܵܝܹ̈ܐ ؟ N. E.
                    ) ܕܡ̈ܦܠܓܢܐ Sic ( ܕܲܡܦܲܠܓܼܵܢܵܐ ؟ N. E. ) Deletum ( ܡܕܲܝܸܒܼ ؟ ܐ̄ܣܝܪܐ . ܠܐ . ܐ .) ܟܝܢܗ Dubie. Sic ( ܣܦܲܩ̣ܘ ؟ (N. E. ܝܬܝܪܐ Sic. ܬܟܝܬܐ Sic ܬܚܦܝܬܐ In marg. ܨܠܡܗ̇ Sic. ܥܲܠ ܡܲܪܬܝܵܢܘܼܬܼܵܐ ܥܲܠ ܡܲܪܬܝܵܢܘܼܬܼܵܐ