ܡܠܘܿܐܹ̈ܐ ܠܢܲܦܫܵܐ ܕܒܵܥ̇ܝܵܐ ܬܹܐܘܿܪܝܼܵܐ ܥܲܡܝܼܩܵܬܼܵܐ : ܕܬܸܥܡܲܕܼ ܒܵܗ̇ ܡ̣ܢ ܚܘܼ̈ܫܵܒܹܐ ܓܫܝܼ̈ܡܹܐ ܕܡ̣ܢ ܥܘܼ̈ܗܕܵܢܹܐ ܕܨܸܒܼ̈ܘܵܬܼܵܐ . ܟܗ . ܡܠܘܿܐܹ̈ܐ ܠܢܲܦܫܵܐ ܕܒܵܥ̇ܝܵܐ ܬܹܐܘܿܪܝܼܵܐ ܥܲܡܝܼܩܵܬܼܵܐ : ܕܬܸܥܡܲܕܼ ܒܵܗ̇ ܡ̣ܢ ܚܘܼ̈ܫܵܒܹܐ ܓܫܝܼ̈ܡܹܐ ܕܡ̣ܢ ܥܘܼ̈ܗܕܵܢܹܐ ܕܨܸܒܼ̈ܘܵܬܼܵܐ . ܟܗ . ܟܠܡܸܕܸܡ ܕܲܠܥܸܠ ܡ̣ܢ ܡܸܕܸܡ : ܓܢܝܼܙ ܗ̄ܘ̣ ܡ̣ܢ ܗܵܘ̇ ܡܸܕܸܡ ܕܡܸܢܹܗ ܘܲܠܬܲܚܬܿ . ܘܗܵܟܲܢܵܐ ܒܪܲܡ : ܠܵܐ ܗ̄ܘ̣ܵܐ ܒܬܲܚܦܝܼܬܼܵܐ ܕܓܼܘܼ̈ܫܡܹܐ pb. 183 ܐ̄ܚܪ̈ܵܢܹܐ . ܩܢܸܐ ܡ̇ܢ ܒܲܟܼܝܵܢܵܐ : ܘܲܠܗܵܝ̇ . ܕܐܸܡܲܬܼܝ ܕܢܸܨܒܸܿܐ : ܢܸܤܦܲܩ ܢܲܝܬܸܐ ܓܢܝܼܙܘܼܬܹܗ ܠܓܸܠܝܵܐ ܀ ܟܠ ܗܵܟܹܝܠ ܕܐܘܼܤܝܼܵܐ ܐܝܼܬܹܝܗ̇ ܡܸܬܼܝܲܕܼܥܵܢܝܼܬܼܵܐ : ܦܘܼܪ̈ܫܵܢܹܐ ܕܕܲܪܓܼܵܗ̇ ܠܵܐ ܗܘ̤ܵܘ ܒܕܲܠܒܲܪ ܡܸܢܵܗ̇ : ܐܸܠܵܐ ܠܓܼܵܘ ܡ̣ܢ ܙܵܘ̈ܥܹܝܗ̇ ܡܤܲܝܟܲܝܼܢ . ܗܵܢܵܘ ܕܹܝܢ ܘܝܲܬܝܼܪ ܢܲܗܝܼܪܵܐܝܼܬܼ : ܗܵܝ̇ ܕܢܸܬܼܓܵܘܘܿܢ ܝܲܬܝܼܪ ܘܲܕܼܠܵܐ ܡܸܨܥܵܝܵܐ ܡܸܕܸܡ : ܠܩܘܼܒܵܠܵܐ ܕܢܘܼܗܪܵܐ ܩܲܕܼܡܵܝܵܐ : ܐܵܘ ܕܲܐ̄ܚܪܵܝܘܼܬܼ ܛܲܟܼܤܵܐ . ܠܵܘ ܐܲܬܼܪܵܢܵܐܝܼܬܼ : ܐܸܠܵܐ ܠܦܘܼܬܼ ܪܵܡܘܼܬܼ ܡܨܲܠܠܘܼܬܼܵܐ ܐܵܘ ܡܡܲܫܚܘܼܬܼܵܐ ܕܗܵܘ̈ܢܹܐ : ܠܘܵܬܼ ܚܲܝܠܵܐ ܡܩܲܒܿܠܵܢܵܐ ܕܪܸ̈ܡܙܹܐ ܥܸܠܵܝܹ̈ܐ ܀ ܟܠ ܕܲܟܼܝܵܢܵܐ ܡ̇ܢ ܐܝܼܬܼܵܘܗܝ ܡܸܬܼܝܲܕܼܥܵܢܵܐ : ܡ̣ܢ ܐܲܝܠܹܝܢ ܕܡܸܢܹܗ ܘܲܠܬܲܚܬܿ : ܓܢܝܼܙܘܼܬܼܵܐ ܠܵܘ ܒܲܟܼܝܵܢܵܐ ܡ̣ܢ ܚܕܼܵܕܹ̈ܐ : ܐܸܠܵܐ ܒܲܡܝܲܬܿܪܘܼܬܼܵܐ ܕܙܵܘ̈ܥܹܐ . ܘܗܵܕܹܐ ܒܲܒܼ̈ܢܲܝ ܬܸܓܼܡܵܐ ܐܵܡܲ݁ܢܵܐ . ܗܵܢܵܘ ܕܹܝܢ : ܬܸܓܼܡܹ̈ܐ ܕܚܲܝ̈ܠܵܘܵܬܼܵܐ ܩܲܕܝܼ̈ܫܹܐ : ܘܬܸܓܼܡܹ̈ܐ ܕܢܲܦ̈ܫܵܬܼܵܐ : ܘܬܸܓܼܡܹ̈ܐ ܕܫܹܐܕܹ̈ܐ . ܩܲܕܼܡܵܝܹ̈ܐ ܡ̣ܢ ܡܸܨܥܵܝܹ̈ܐ : ܘܗܵܠܹܝܢ ܡ̣ܢ ܬܠܝܼܬܼܵܝܹ̈ܐ : ܐܵܦ ܒܲܟܼܝܵܢܵܐ : ܐܵܦ ܒܕܼܘܼ̈ܟܿܝܵܬܼܵܐ : ܐܵܦ ܒܙܵܘ̈ܥܹܐ . ܟܠܚܲܕܼ ܡ̣ܢ ܬܸܓܼܡܹ̈ܐ ܕܹܝܢ ܡܸܢܗܘܿܢ ܘܲܠܗܘܿܢ : ܒܝܼܕܲܥܬܼܵܐ ܓܢܝܼܙܝܼܢ ܠܚܲܘܿܬܲܝܗܘܿܢ . ܐܸܢ ܚܵܙܹ̇ܝܢ : ܘܐܸܢ ܠܵܐ ܚܵܙܹ̇ܝܢ . ܠܐܲܝܠܹܝܢ ܕܹܝܢ ܕܡ̣ܢ ܬܚܘܿܬܲܝܗܘܿܢ : ܐܵܦ ܒܹܗ ܒܲܟܼܝܵܢܵܐ . ܡܸܛܠ ܕܹܝܢ ܕܚܵܙܘܿܝܘܼܬܼܵܐ ܕܠܵܐ ܓܫܝܼ̈ܡܹܐ : ܠܵܘ ܒܕܲܠܒܲܪ ܡܸܢܗܘܿܢ ܗܵܘܝܵܐ ܚܫܲܚܬܼܵܗ̇ ܐܲܝܟܼ ܦܲܓܼܪ̈ܵܢܹܐ . ܐܸܠܵܐ ܚܙܵܬܼܗܘܿܢ ܕܠܲܚܕܼܵܕܹ̈ܐ : ܠܓܼܵܘ ܡ̣ܢ ܙܵܘܥܲܝ̈ܗܘܿܢ ܡܸܬܼܐܲܡܪܲܐ : ܕܐܝܼܬܹܝܗ̇ ܡܝܲܬܿܪܘܼܬܼܵܐ ܘܲܡܡܲܫܚܘܼܬܼܵܐ ܕܙܵܘ̈ܥܹܐ . ܡܸܛܠܗܵܢܵܐ ܐܸܢ ܒܗܵܕܹܐ ܫܘܹܝܢ : ܐܵܦ ܟܲܕܼ ܪܲܚܝܼܩܝܼܢ : ܚܵܙܹ̇ܝܢ ܠܲܚܕܼܵܕܹ̈ܐ . ܠܵܘ ܦܲܢܛܵܤܝܼܵܐܝܼܬܼ : ܐܸܠܵܐ ܒܲܚܙܵܬܼܵܐ ܫܲܪܝܼܪܬܵܐ : ܘܒܲܟܼܝܵܢܵܐ ܚܲܬܝܼܬܼܵܐ . pb. 184 ܒܲܠܚܘܿܕܼ ܥܸܠܬܼܵܐ ܕܟܼܠ ܡܥܲܠܲܝ ܡ̣ܢ ܗܵܠܹܝܢ ܦܘܼܪ̈ܫܵܢܹܐ : ܕܗ̤ܘܝܘܼ ܒܲܠܚܘܿܕܼܵܘܗܝ ܤܓܼܝܼܕܵܐ ܀ ܫܹ̈ܐܕܹܐ ܕܹܝܢ : ܘܟܲܕܼ ܛܵܒܼ ܐܝܼܬܲܝܗܘܿܢ ܛܲܡ̈ܐܹܐ : ܠܵܐ ܓܠܝܼܙܝܼܢ ܡ̣ܢ ܚܙܵܬܼܵܐ ܕܲܒܼ̈ܢܲܝ ܬܸܓܼܡܲܝ̈ܗܘܿܢ . ܕܗܵܠܹܝܢ ܬܲܪܬܹܝܢ ܡܘܼ̈ܫܚܵܢ ܕܲܠܥܸܠ ܡܸܢܗܘܿܢ : ܠܵܐ ܚܵܙܹ̇ܝܢ . ܡܸܛܠ ܕܲܚܙܵܝܵܐ ܕܪܘܼܚ : ܢܲܗܝܼܪܘܼܬܼܵܐ ܗ̄ܘ̣ ܕܙܵܘ̈ܥܹܐ . ܗܸܢܘܿܢ ܐܸܢܘܿܢ ܡܲܚܙܝܼܬܼܗܘܿܢ : ܘܥܲܝܢܲܝ̈ܗܘܿܢ . ܘܐܸܡܲܬܼܝ ܕܲܚܫܸܟܼܘ ܙܵܘ̈ܥܹܐ : ܠܵܐ ܚܵܙܹ̇ܝܢ ܠܛܲܟܼܤܹ̈ܐ ܕܲܠܥܸܠ ܡܸܢܗܘܿܢ . ܠܲܚ̈ܕܼܵܕܹܐ ܕܹܝܢ : ܡܸܛܠ ܕܲܥܒܹܝܢ ܡ̣ܢ ܛܲܟܼܤܵܐ ܕܲܟܼܝܵܢܹ̈ܐ ܪ̈ܘܼܚܵܢܹܐ : ܐܲܝܟܼ ܕܡ̣ܢ ܦܸܚܡܵܐ ܕܗܵܠܹܝܢ : ܚܵܙܹ̇ܝܢ . ܗܵܠܹܝܢ ܕܫܹ̈ܐܕܹܐ ܗܵܟܲܢ ܀ ܢܲܦ̈ܫܵܬܼܵܐ ܕܝܼܢ : ܟܡܵܐ ܕܛܲܡ̈ܐܵܢ ܐܸܢܹܝܢ ܘܚܲܫܝܼ̈ܟܼܵܢ : ܕܢܸܚܙ̈ܝܵܢ ܠܲܝܬܿ ܠܗܹܝܢ : ܐܵܦܠܵܐ ܠܲܒܼ̈ܢܲܝ ܬܸܓܼܡܲܝ̈ܗܹܝܢ . ܐܸܠܵܐ ܓܠܝܼ̈ܙܵܢ ܡ̣ܢ ܚܙܵܬܼܵܐ ܕܲܚܕܼܵܕܹ̈ܐ : ܐܵܦ ܡ̣ܢ ܕܢܸܚܙ̈ܝܵܢ ܩܢܘܿܡܲܝ̈ܗܹܝܢ . ܐܸܢ ܕܹܝܢ ܢܸܬܿܕܲܟ̈ܝܵܢ : ܘܲܠܛܲܟܼܤܵܐ ܩܲܕܼܡܵܝܵܐ ܕܲܒܼܪܝܼܬܼܗܹܝܢ ܢܹܐܬܼ̈ܝܵܢ : ܕܵܝ̈ܩܵܢ ܢܲܗܝܼܪܵܐܝܼܬܼ ܒܲܬܼܠܵܬܲܝ̈ܗܘܿܢ ܗܵܠܹܝܢ ܬܸܓܼܡܹ̈ܐ . ܗܵܢܵܘ ܕܹܝܢ : ܒܐܲܝܠܹܝܢ ܕܲܠܬܲܚܬܿ ܡܸܢܗܹܝܢ : ܘܒܲܐܝܠܹܝܢ ܕܲܠܥܸܠ ܡܸܢܗܹܝܢ : ܘܲܠܗܹܝܢ ܠܲܚܕܼܵܕܼ̈ܐ . ܘܲܠܗܵܠܹܝܢ ܟܠܗܘܿܢ ܬܸܓܼܡܹ̈ܐ : ܠܵܐ ܗ̄ܘ̣ܵܐ ܡܵܐ ܕܡܸܫܬܲܚܦܝܼܢ ܠܕܼܡ̈ܘܵܬܼܵܐ ܓܫܝܼ̈ܡܵܬܼܵܐ : ܘܗܵܝܕܹܝܢ ܚܵܙ̈ܝܵܢ ܠܗܘܿܢ : ܐܸܢ ܠܡܲܠܲܐܟܹ̈ܐ ܘܐܸܢ ܠܫܹ̈ܐܕܹܐ ܐܵܘ ܠܢܲܦܫܵܐ ܐ̄ܚܢܵܬܗܹܝܢ . ܐܼܠܵܐ ܒܹܗ ܒܲܟܼܵܝܵܢܗܘܿܢ ܚܵܙ̈ܝܵܢ ܠܗܘܿܢ ܟܲܕܼ ܩܵܝ̇ܡܝܼܢ ܒܛܲܟܼܤܵܐ ܕܪܘܼܚܵܢܘܼܬܼܗܘܿܢ : ܐܸܢ ܡܲܠܲܐܟܼܵܐ : ܘܐܸܢ ܫܹܐܕܼܵܐ : ܘܐܸܢ ܢܲܦܫܵܐ ܠܢܲܦܫܵܐ . ܐܸܢ ܕܹܝܢ ܬܹܐܡܲܪ ܕܠܵܐ ܡܲܨܝܵܐ ܗܵܕܹܐ : ܕܫܹܐܕܼܵܐ ܐܵܘ ܡܲܠܲܐܟܼܵܐ ܢܸܬܼܚܙܘܿܢ ܒܪܘܼܚܵܢܘܼܬܼܗܘܿܢ ܐܸܠܵܐ ܡܸܫܬܲܓܼܢܹܝܢ : ܡܵܕܹܝܢ ܠܵܐ ܢܲܦܫܵܐ pb. 185 ܗ̣̄ܝ ܕܚܵܙ̇ܝܵܐ : ܐܸܠܵܐ ܦܲܓܼܪܵܐ . ܘܡܸܟܹܝܠ : ܡܵܢ ܐܵܠܨܵܐ ܥܲܠ ܕܲܟܼܝܘܼܬܼܵܐ ؟ ܗܵܐ ܐܵܦ ܠܐܲܝܠܹܝܢ ܕܠܵܐ ܕܟܹܝܢ : ܒܲܙܒܲܢ ܡܸܬܼܚܙܹܝܢ ܠܗܘܿܢ ܫܹ̈ܐܕܹܐ : ܗܵܟܲܢܵܐ ܘܡܲܠܲܐܟܹ̈ܐ . ܒܪܲܡ ܒܥܲܝܢܵܐ ܗ̄ܘ̣ ܕܦܲܓܼܪܵܐ ܚܵܙܹ̇ܝܢ ܐܸܡܲܬܼܝ ܕܚܵܙܹ̇ܝܢ : ܐܲܝܟܵܐ ܕܠܵܐ ܤܢܝܼܩܵܐ ܥܲܠ ܕܲܟܼܝܘܼܬܼܵܐ . ܒܲܕܼܓܼܘܿܢ : ܠܵܘ ܗܵܟܲܢܵܐ ܢܲܦܫܵܐ ܕܐܸܬܿܕܲܟܿܝܲܬ̤ : ܐܸܠܵܐ ܒܪܘܼܚܵܢܘܼܬܼܗܘܿܢ ܚܵܙ̇ܝܵܐ ܠܗܘܿܢ : ܒܥܲܝܢܵܐ ܕܲܟܼܝܵܢܵܗ̇ . ܗܵܢܵܘ ܕܹܝܢ : ܒܡܲܕܥܵܐ ܡܸܤܬܲܟܿܠܵܢܵܐ ܀ ܘܲܕܼܚܵܙ̈ܝܵܢ ܬܘܼܒܼ ܢܲܦܫܵܬܼܵܐ ܠܲܚܕܼܵܕܹ̈ܐ : ܐܵܦ ܟܲܕܼ ܒܦܲܓܼܪܵܐ ܐܸܢܹܝܢ : ܠܵܐ ܬܸܬܿܕܲܡܲܪ . ܗܵܐ ܬܲܚܘܝܼܬܼܵܐ ܓܠܝܼܬܼܵܐ ܕܡܸܬܿܛܦܝܼܣ ܐܲܢ̄ܬܿ ܠܵܗ̇ : ܡܸܛܠ ܤܵܗܕܵܗ̇ ܫܲܪܝܼܪܵܐ . ܗܵܢܵܘ ܕܹܝܢ : ܛܘܼܒܼܵܢܵܐ ܐܵܬܵܢܵܤܝܼܣ ܡܵܘܕܝܵܢܵܐ ܘܩܵܬܼܘܿܠܝܼܩܵܐ ܤܵܗܹ̇ܕܼ ܒܲܟܼܬܼܵܒܼܵܐ ܗܵܘ̇ ܕܲܥܒܼܝܼܕܼ ܠܹܗ ܥܲܠ ܗܘܼܦܵܟܼܵܘ̈ܗܝ ܕܡܵܪܝܼ ܐܲܢܛܘܿܢ . ܒܲܙܒܲܢ ܠܲܡ ܟܲܕܼ ܡܨܲܠܸܐ ܡܵܪܝ ܐܲܢܛܘܿܢܝܼܣ : ܚ̣ܙܵܐ ܢܲܦܫܵܐ ܕܐ̄ܢܵܫ ܟܲܕܼ ܡܸܤܬܲܠܩܵܐ ܒܐܝܼܩܵܪܵܐ ܪܲܒܵܐ . ܘܝܵܗܹ̇ܒܼ ܗ̄ܘ̣ܵܐ ܛܘܼܒܼܵܐ : ܠܗܵܘ̇ ܕܲܠܗܵܕܹܐ ܟ̱ܠܵܗ̇ ܛܲܝܒܿܘܼܬܼܵܐ ܐܸܫܬܿܘܝܼ . ܐܝܼܬܼܵܘܗܝ ܗ̄ܘ̣ܵܐ ܕܹܝܢ : ܛܘܼܒܼܵܢܵܐ ܐܲܡܘܿܢ ܗܵܘ̇ ܕܲܢܛܝܼܪܵܐ . ܪܲܚܝܼܩ ܗ̄ܘ̣ܵܐ ܠܲܡ ܡܲܪܕܹܡ ܬܠܵܬܲܥܤܲܪ ܝܵܘܡ̈ܝܼܢ : ܛܘܼܪܵܐ ܗܵܘ̇ ܕܥܵܡܲܪ ܗ̄ܘ̣ܵܐ ܒܹܗ ܛܘܼܒܼܵܢܵܐ ܐܲܢܛܘܿܢ : ܡ̣ܢ ܢܛܝܼܪܘܿܣ ܐܲܬܼܪܵܐ . ܗܵܪܟܵܐ ܡܵܕܹܝܢ ܐܸܫܬܲܪܪܲܬ̤ ܬܲܚܘܝܼܬܼܵܐ ܕܲܬܼܠܵܬܲܝ̈ܗܘܹܝܢ ܗܵܢܹܝܢ ܕܐܸܡ݂ܲܪܢܲܢ . ܗܵܢܵܘ ܕܹܝܢ : ܐܵܦ ܟܲܕܼ ܪܲܚܝܼܩܝܼܢ : ܚܵܙܹ̇ܝܢ ܟܝܵܢܹ̈ܐ ܪ̈ܘܼܚܵܢܹܐ ܠܲܚܕܼܵܕܹ̈ܐ : ܘܲܕܼܠܵܐ ܟܵܠܹ̇ܐ ܛܵܘܪܵܐ ܘܲܤܝܵܡܵܐ ܕܓܘܼ̈ܫܡܹܐ ܠܲܚܙܵܬܼܗܘܿܢ . ܘܲܕܼܚܵܙ̈ܝܵܢ ܢܲܦ̈ܫܵܬܼܵܐ ܠܲܚܕܼܵܕܹ̈ܐ ܡܵܐ ܕܐܸܬܿܕܲܟܝܼ : ܘܲܕܼܠܵܘ ܓܫܝܼܡܵܐܝܼܬܼ ܚܵܙ̈ܝܵܢ ܐܸܡܲܬܼܝ ܕܚܵܙ̈ܝܵܢ : pb. 186 ܐܸܠܵܐ ܒܲܟܼܝܵܢܵܐ ܪܘܼܚܵܢܵܐ . ܡܸܛܠ ܕܓܲܠܝܵܐ ܗ̣̄ܝ : ܕܲܚܙܵܬܼܵܐ ܓܫܝܼܡܬܼܵܐ : ܡܸܕܸܡ ܕܲܩܕܼܵܡܹܝܗ̇ ܐܝܼܬܼ ܠܵܗ̇ ܠܡܸܚܙܵܐ . ܐܸܡܲܬܼܝ ܕܹܝܢ ܕܡܲܒܼܥܲܕܼ : ܥܲܠ ܚܙܵܬܼܵܐ ܐ̄ܚܪܹܬܼܵܐ ܐܵܠܨܵܐ ܀ ܗܵܢܘܿܢ ܡܲܢ ܬܸܓܼܡܹ̈ܐ ܥܸܠܵܝܹ̈ܐ : ܤܲܓܝܼܐܘܼܬܼܵܐ ܕܡܸܢܝܵܢܵܐ ܩܢܹܝܢ ܒܲܗܘܵܝܗܘܿܢ : ܕܠܵܐ ܤܵܟܼܵܐ . ܘܦܘܼܪ̈ܫܵܢܹܐ ܬܘܼܒܼ : ܘܛܲܟܼܤܹ̈ܐ ܡܸܫܬܲܡܗܝܼܢ ܒܲܝܢܵܬܼܗܘܿܢ . ܕܡܸܢܗܘܿܢ ܡܲܢ ܡܸܬܼܩܪܹܝܢ ܐܲܪ̈ܟܘܿܣ : ܘܫܘܼ̈ܠܛܵܢܹܐ : ܘܚܲܝ̈ܠܹܐ : ܘܡܵܪ̈ܵܘܵܬܼܵܐ . ܟܒܲܪ ܕܹܝܢ ܗܵܢܘܿܢ ܕܡܸܬܼܝܲܩܪܝܼܢ ܒܫܘܼܠܛܵܢܵܐ ܘܲܒܼܪܹܫܵܢܘܼܬܼܵܐ : ܙܥܘܿܪܝܼܢ ܐܸܢܘܿܢ ܒܡܸܢܝܵܢܵܐ ܡ̣ܢ ܡܫܲܥ̈ܒܿܕܹܐ ܕܤܝܼܡܝܼܢ ܠܡܸܫܬܲܥܒܵܕܼܘܼ ܠܦܘܼܩܕܵܢܗܘܿܢ : ܐܵܡܲ݁ܪ ܪܲܒܵܐ ܕܡܲܠܦܵܢܹ̈ܐ ܪܗܸܛܪܵܐ ܕܝܼܘܿܕܘܿܪܘܿܣ . ܒܚܲܝܠܵܐ ܠܲܡ ܘܲܒܼܤܘܼ̈ܟܵܠܹܐ ܪܵܘܪ̈ܒܹܐ ܘܲܡܢܵܬܼܵܢܵܝܹ̈ܐ ܐܝܼܬܲܝܗܘܿܢ : ܠܦܘܼܬܼ ܪܲܒܿܘܼܬܼܵܐ ܕܛܲܟܼܤܲܝ̈ܗܘܿܢ : ܟܲܕܼ ܡܸܬܿܕܲܪܓܼܝܼܢ ܘܤܵܠ̇ܩܝܼܢ ܡ̣ܢ ܕܪܲܓܼ ܠܲܓܼܪܲܓܼ : ܥܕܲܡܵܐ ܕܡܸܬܼܡܲܢܥܝܼܢ ܠܗܵܘ̇ ܚܲܕܼ ܕܩܲܫܝܼܫ ܘܚܲܝܠܬܼܵܢ ܡ̣ܢ ܟܠ ܘܲܫܒܼܝܼܚ : ܘܐܝܼܬܼܵܘܗܝ ܪܹܫܵܐ ܘܫܲܬܼܐܸܤܬܼܵܐ ܕܟܼܠܗܹܝܢ ܒܸܪ̈ܝܵܬܼܵܐ . ܪܹܫܵܐ ܕܹܝܢ ܐܵܡܲ݁ܪܢܵܐ ܀ ܠܵܐ ܗ̄ܘ̣ܵܐ ܒܵܪܘܿܝܵܐ ܕܲܡܩܲܕܿܡܘܼܬܼ ܬܸܕܼܡܪܵܬܼܵܐ ܕܲܥܒܼܵܕܼܵܘ̈ܗܝ ܕܐܲܠܵܗܵܐ ܀ ܤܲܓܝܼ ܦܲܝܝܼܫܝܼܢ ܘܲܒܼܨܝܼܪܝܼܢ ܐܸܢܘܿܢ ܡܲܠܲܐܟܹ̈ܐ ܘܪܲܒܲܝ ܡܲܠܲܐܟܹ̈ܐ ܡ̣ܢ ܡܲܕܼܪܟܼܵܢܘܼܬܼܵܐ ܕܚܸܟܼܡܬܹܗ ܕܐܲܠܵܗܵܐ : ܒܵܪܘܿܝܵܐ ܕܝܼܠܲܢ ܘܕܼܝܼܠܗܘܿܢ . ܘܗܵܢܵܐ ܟ̱ܠܹܗ ܒܨܝܼܪܝܼܢ : ܐܲܝܟܼ ܡܵܐ ܕܲܒܼܨܝܼܪܝܼܢ ܡܸܢܗܘܿܢ : ܗܵܢܘܿܢ ܕܡܸܢܗܘܿܢ ܡܬܲܚܬܹܝܢ : ܘܲܕܼܠܵܐ ܤܵܟܼ ܝܲܬܝܼܪ . ܒܨܝܼܪܹ̈ܐ ܕܹܝܢ ܐܵܡܲ݁ܪܢܵܐ : ܒܲܡܥܲܠܝܘܼܬܼܵܐ ܘܒܲܡܬܲܚܬܝܘܼܬܼܵܐ ܕܡ̣ܢ ܚܕܼܵܕܼ̈ܐ . ܠܵܐ ܗ̄ܘ̣ܵܐ ܐܲܬܼܪܵܢܵܐܝܼܬܼ : ܐܸܠܵܐ ܒܚܲܝܠܵܐ ܘܲܒܼܤܘܼܟܵܠܵܐ . ܕܢܹܐܡܲܪ ܒܚܲܝܠܵܐ ܟܝܵܢܵܝܵܐ : ܘܲܒܼܤܘܼܟܵܠܵܐ ܡܥܲܠܹܝܢ ܘܲܒܼܨܝܼܪܝܼܢ . ܠܦܘܼܬܼ ܓܹܝܪ ܡܫܘܼܚܬܼܵܐ ܕܲܩܢܹܝܢ : ܢܲܩܝܼܦܵܐ ܠܗܘܿܢ ܝܑܼܕܲܥܬܼܵܐ ܕܪܲܒܵܐ ܘܕܲܒܼܨܝܼܪܵܐ ܀ pb. 187 ܠܟܼܠܗܹܝܢ ܗܵܟܹܝܠ ܐܘܼܤ̈ܝܼܵܣ ܫܡܲܝܵܢ̈ܝܵܬܼܵܐ : ܝܘܼܦܠܵܢܵܐ ܐܲܠܵܗܵܝܵܐ ܒܬܸܫܥܵܐ ܟܘܼܢܵܝܹ̈ܐ ܪ̈ܘܼܚܵܢܹܐ ܫܲܡܲܗ ܐܸܢܹܝܢ . ܘܲܠܗܘܿܢ ܠܗܵܠܹܝܢ ܬܸܓܼܡܹ̈ܐ ܬܠܵܬܼܵܐ : ܬܠܝܼܬܼܵܐܝܼܬܼ ܦܲܪܸܫ . ܕܩܲܕܼܡܵܝܗܘܿܢ : ܡܵܘܬܿܒܹ̈ܐ : ܡܥܲܠܲܝ̈ܵܐ ܘܪ̈ܵܡܹܐ ܘܩܲܕܝܼ̈ܫܹܐ . ܘܲܟܼܪ̈ܘܿܒܹܐ : ܤܲܓܝܼ̈ܐܲܝ ܥܲܝ̈ܢܹܐ . ܘܲܤܪ̈ܵܦܹܐ : ܤܲܓ̈ܝܼܐܲܝ ܓܸܦܹ̈ܐ . ܘܬܸܓܼܡܵܐ ܕܹܝܢ ܬܠܝܼܬܼܵܝ ܛܲܟܼܤܹ̈ܐ : ܡܵܪ̈ܵܘܵܬܼܵܐ ܘܚܲܝ̈ܠܹܐ ܘܫܘܼ̈ܠܛܵܢܹܐ . ܕܲܬܼܠܵܬܼܵܐ : ܐܲܪ̈ܟܘܿܣ ܘܪ̈ܲܒܲܝ ܡܲܠܲܐܟܹ̈ܐ ܘܡܲܠܲܐܟܹ̈ܐ ܀ ܘܬܘܼܒܼ ܡܸܬܼܦܲܫܩܝܼܢ : ܥܸܒܼܪܵܐܝܼܬܼ . ܤܪ̈ܵܦܹܐ : ܡܲܚܡܵܢܹ̈ܐ ܘܡܵܘܩ̈ܕܼܵܢܹܐ . ܟܪ̈ܘܿܒܹܐ : ܤܲܓܝܼܐܘܼܬܼ ܝܑܼܕܲܥܬܼܵܐ : ܘܐܲܫܝܼܕܼܘܼܬܼ ܚܸܟܼܡܬܼܵܐ . ܘܡܵܘܬܿܒܹ̈ܐ : ܩܘܼܒܵܠܵܐ ܘܲܢܚܵܝܬܼܵܐ ܕܐܲܠܵܗܵܐ . ܝܲܕܘܼ̈ܥܬܼܵܢܹܐ ܕܹܝܢ ܐܸܫܬܲܡܲܗܘ ܬܸܓܼܡܵܐ ܗܵܢܵܐ ܩܲܕܼܡܵܝܵܐ : ܠܵܘ ܐܲܝܟܼ ܡܲܢ ܕܲܒܼܝܲܕܼ ܦܸܠܵܐ̈ܬܼܵܐ ܦܬܼܝܼ̈ܟܼܵܬܼܵܐ ܡܸܬܼܪ̈ܲܓܼܫܵܢܝܬܼܵܐ ܚܵܙܹ̇ܝܢ ܪܘܼܚܵܢܵܐܝܼܬܼ : ܐܵܘ ܡ̣ܢ ܟܬܼܵܒܲܝ̈ ܪܘܼܚܵܐ ܡܸܤܬܲܟܿܠܝܼܢ ܥܲܠ ܐܝܼܬܼܘܼܬܼܵܐ . ܐܸܠܵܐ ܐܲܝܟܼ ܡܲܢ ܕܡܸܬܼܡܠܹܝܢ ܢܘܼܗܪܵܐ ܡܪܲܡܪ̱ܡܵܐ ܕܟܼܠܵܗ̇ ܝܼܕܲܥܬܼܵܐ ܕܠܵܐ ܓܫܘܿܡ : ܘܡܸܤܬܲܒܼܥܝܼܢ ܐܲܝܟܼ ܕܡܲܦܲܣ ܠܗܘܿܢ ܡ̣ܢ ܬܹܐܘܿܪܝܼܵܐ ܐܝܼܬܼܚܵܬܼܵܐ ܬܠܝܼܬܼܵܝܲܬܼ ܙܲܠܝܼ̈ܩܹܐ ܕܫܘܼܦܪܵܐ ܒܵܪܹܐ ܟܠ ܫܘܼܦܪ̈ܝܼܢ : ܘܡܸܫܬܿܘܹܝܬ ܠܫܵܘܬܵܦܘܼܬܼܵܐ ܕܥܲܡ ܝܼܫܘܿܥ . ܠܵܐ ܗ̄ܘ̣ܵܐ ܒܝܘܼܩ̈ܢܹܐ ܩܲܕܝܼ̈ܫܲܝ ܨܘܼܠܵܡܵܐ : ܕܡܲܤܒܿܗܵܐܝܼܬܼ ܨܵܝ̇ܪܝܼܢ ܕܵܡܝܘܼܬܼܵܐ ܐܲܠܵܗܵܝܬܼܵܐ : ܐܸܠܵܐ ܐܲܝܟܼ ܡ̇ܢ ܕܒܲܫܪܵܪܵܐ ܩܲܪܝܼܒܼܝܼܢ ܠܘܵܬܹܗ ܡܸܬܿܛܲܒܼܥܝܼܢ ܡܸܢܹܗ ܒܲܢܤܝܼܒܼܘܼܬܼܵܐ ܩܲܕܼܡܵܝܬܼܵܐ ܕܝܼܕܲܥܬܼܵܐ ܕܢܲܗܝܼܪ̈ܵܘܗܝ ܐܲܠܵܗܵܝܹ̈ܐ . ܘܡܸܬܼܡ̱ܠܹܝܢ ܡ̣ܢ ܐܲܠܵܗܘܼܬܼܵܐ ܝܑܼܕܲܥܬܼܵܐ ܐܝܼܬܼܚܵܬܼܵܐ : ܐܲܝܟܼ ܕܒܹܝܬܼ ܡܲܠܲܐܟܹ̈ܐ : ܘܤܘܼ̈ܟܵܠܹܐ ܩܲܕܼܡܵܝܹ̈ܐ ܕܐܲܠܵܗܘܼܬܼܵܐ . ܐ̄ܚܪܵܢܝܵܐܝܼܬܼ ܘܝܲܬܝܼܪ ܢܲܗܝܼܪܵܐܝܼܬܼ ܟܘܼ̈ܢܵܝܹܐ ܕܛܲܟܼܤܹ̈ܐ ܥܸܠܵܝܹ̈ܐ . pb. 188 ܡܵܘ̈ܬܿܒܹܐ : ܡܝܲܩܪܹ̈ܐ . ܡܵܪ̈ܵܘܵܬܼܵܐ : ܫܲܠܝܼ̈ܛܲܝ ܥܲܠ ܡܲܠܟ̈ܘܵܬܼܵܐ . ܐܲܪ̈ܟܿܘܿܣ : ܡܕܲܒܿܪܵܢܲܝ ܐܵܐܲܪ ܀ ܫܘܼ̈ܠܛܵܢܹܐ : ܕܫܲܠܝܼܛܝܼܢ ܥܲܠ ܥܲܡܡܹ̈ܐ : ܘܥܲܠ ܚܲܕܼ ܚܲܕܼ ܡ̣ܢ ܒܢܲܝ̈ܢܵܫܵܐ ܀ ܘܚܲܝ̈ܠܹܐ : ܕܲܕܚܝܼܠ ܚܸܙܘܗܘܿܢ . ܗܵܢܵܘ ܕܹܝܢ : ܡܨܝܢ ܒܚܲܝܠܵܐ . ܤܪ̈ܵܦܹܐ : ܡܩܲܕ̈ܫܵܢܹܐ . ܟܪ̈ܘܿܒܹܐ : ܛܵܥܘܿܢܹ̈ܐ ܀ ܥܝܼܪܹ̈ܐ : ܢܵܛܘܿܪܹ̈ܐ ܀ ܡܲܠܲܐܟܹ̈ܐ : ܡܸܫܬܲܕܪ̈ܵܢܹܐ ܀ ܒܝܵܘܡܵܐ ܩܲܕܼܡܵܝܵܐ : ܬܡܵܢܝܵܐ ܟܝܵܢܹ̈ܐ ܐܸܬܼܒܪܝܼܘ . ܫܲܒܼܥܵܐ ܒܫܸܬܼܩܵܐ : ܘܚܲܕܼ ܒܩܵܠܵܐ : ܕܐܝܼܬܼܵܘܗܝ ܢܘܼܗܪܵܐ ܀ ܘܲܒܼܕܲܬܼܪܹܝܢ : ܪܩܝܼܥܵܐ ܀ ܘܲܒܼܕܲܬܼܠܵܬܼܵܐ : ܟܘܼܢܵܫܵܐ ܕܡܲܝ̈ܵܐ : ܘܡܵܘܥܝܼܬܼܵܐ ܕܝܵܥ̈ܝܵܬܼܵܐ ܀ ܘܲܒܼܕܲܐܪܒܿܥܵܐ : ܦܘܼܠܵܓܼܵܐ ܕܢܲܗܝܼܪܹ̈ܐ ܀ ܘܒܲܕܼܚܲܡܫܵܐ : ܦܵܪܲܚܬܼܵܐ ܘܪ̈ܲܚܫܵܐ ܘܢܘܼ̈ܢܹܐ ܀ ܘܲܒܼܕܸܫܬܼܵܐ : ܚܲܝ̈ܘܵܬܼܵܐ : ܘܒܲܪܢܵܫܵܐ ܀ ܐܸܤܟܹܡܹܗ ܠܲܡ ܕܥܵܠܡܵܐ ܟ̱ܠܹܗ : ܐܘܼܪܟܵܐ ܘܲܦܬܼܵܝܵܐ ܀ ܪܹܫܵܐ : ܡܲܕܼܢܚܵܐ ܀ ܘܫܘܼܠܵܡܵܐ : ܡܲܥܪܒܼܵܐ ܀ ܘܝܲܡܝܼܢܵܐ : ܓܲܪܒܿܝܵܐ ܀ ܘܤܸܡܵܠܵܐ : ܬܲܚܡܢܵܐ ܀ ܘܒܲܕܡܘܼܬܼ ܥܲܪܤܵܐ : ܐܝܼܬܹܝܗ̇ ܐܲܪܥܵܐ ܀ ܘܲܫܡܲܝܵܐ ܥܸܠܵܝܹ̈ܐ : ܐܲܝܟܼ ܟܲܦܬܼܵܐ ܀ ܘܲܫܡܲܝܵܐ ܕܲܬܼܪܹܝܢ : ܐܲܝܟܼ ܓܝܼܓܼܠܵܐ ܡܠܲܚܲܡ ܠܗܵܘ̇ ܥܸܠܵܝܵܐ . ܘܤܸܦ̈ܘܵܬܼܗܘܿܢ ܕܲܡܫܲܝܵܐ ܘܕܲܐܥܵܐ : ܕܲܒܿܝܼܩܝܼܢ ܒܲܚܕܼܵܕܹ̈ܐ ܀ ܘܐܘܼܩܝܵܢܘܿܣ : ܐܲܝܟܼ ܩܲܡܪܵܐ ܥܲܦܝܼܩ ܠܗܘܿܢ . ܘܲܠܟܼܵܐ ܡܸܢܹܗ : ܛܘܼܪܹ݁ܐ ܪ̈ܵܡܹܐ ܕܤܵܠܩ̇ܝܼܢ ܥܕܲܡܵܐ ܠܲܫܡܲܝܵܐ . ܘܫܸܡܫܵܐ ܒܸܤܬܲܪ ܗܵܢܘܿܢ ܛܘܼܪܹ̈ܐ ܥܵܒܹ̇ܕܼ ܡܹܐܙܲܠܬܹܗ ܟ̱ܠܹܗ ܠܸܠܝܵܐ . ܘܝܲܡܵܐ ܪܲܒܵܐ : ܠܟܼܵܐ ܡܸܢܗܘܿܢ . ܘܲܠܒܼܝܼܟܼ ܚܲܕܼ ܒܐܲܪܒܿܥܵܐ ܒܝܲܒܿܝܼܫܬܼܵܐ : ܘܚܲܕܼ ܡ̣ܢ ܐܲܪܒܿܥܵܐ ܝܲܒܿܝܼܫܬܼܵܐ . ܟܠܡܸܕܸܡ ܕܲܠܥܸܠ ܡ̣ܢ ܡܸܕܸܡ : ܓܢܝܼܙ ܗ̄ܘ̣ ܡ̣ܢ ܗܵܘ̇ ܡܸܕܸܡ ܕܡܸܢܹܗ ܘܲܠܬܲܚܬܿ . ܘܗܵܟܲܢܵܐ ܒܪܲܡ : ܠܵܐ ܗ̄ܘ̣ܵܐ ܒܬܲܚܦܝܼܬܼܵܐ ܕܓܼܘܼ̈ܫܡܹܐ  pb. 183  ܐ̄ܚܪ̈ܵܢܹܐ . ܩܢܸܐ ܡ̇ܢ ܒܲܟܼܝܵܢܵܐ : ܘܲܠܗܵܝ̇ . ܕܐܸܡܲܬܼܝ ܕܢܸܨܒܸܿܐ : ܢܸܤܦܲܩ ܢܲܝܬܸܐ ܓܢܝܼܙܘܼܬܹܗ ܠܓܸܠܝܵܐ ܀ ܟܠ ܗܵܟܹܝܠ ܕܐܘܼܤܝܼܵܐ ܐܝܼܬܹܝܗ̇ ܡܸܬܼܝܲܕܼܥܵܢܝܼܬܼܵܐ : ܦܘܼܪ̈ܫܵܢܹܐ ܕܕܲܪܓܼܵܗ̇ ܠܵܐ ܗܘ̤ܵܘ ܒܕܲܠܒܲܪ ܡܸܢܵܗ̇ : ܐܸܠܵܐ ܠܓܼܵܘ ܡ̣ܢ ܙܵܘ̈ܥܹܝܗ̇ ܡܤܲܝܟܲܝܼܢ . ܗܵܢܵܘ ܕܹܝܢ ܘܝܲܬܝܼܪ ܢܲܗܝܼܪܵܐܝܼܬܼ : ܗܵܝ̇ ܕܢܸܬܼܓܵܘܘܿܢ ܝܲܬܝܼܪ ܘܲܕܼܠܵܐ ܡܸܨܥܵܝܵܐ ܡܸܕܸܡ : ܠܩܘܼܒܵܠܵܐ ܕܢܘܼܗܪܵܐ ܩܲܕܼܡܵܝܵܐ : ܐܵܘ ܕܲܐ̄ܚܪܵܝܘܼܬܼ ܛܲܟܼܤܵܐ . ܠܵܘ ܐܲܬܼܪܵܢܵܐܝܼܬܼ : ܐܸܠܵܐ ܠܦܘܼܬܼ ܪܵܡܘܼܬܼ ܡܨܲܠܠܘܼܬܼܵܐ ܐܵܘ ܡܡܲܫܚܘܼܬܼܵܐ ܕܗܵܘ̈ܢܹܐ : ܠܘܵܬܼ ܚܲܝܠܵܐ ܡܩܲܒܿܠܵܢܵܐ ܕܪܸ̈ܡܙܹܐ ܥܸܠܵܝܹ̈ܐ ܀ ܟܠ ܕܲܟܼܝܵܢܵܐ ܡ̇ܢ ܐܝܼܬܼܵܘܗܝ ܡܸܬܼܝܲܕܼܥܵܢܵܐ : ܡ̣ܢ ܐܲܝܠܹܝܢ ܕܡܸܢܹܗ ܘܲܠܬܲܚܬܿ : ܓܢܝܼܙܘܼܬܼܵܐ ܠܵܘ ܒܲܟܼܝܵܢܵܐ ܡ̣ܢ ܚܕܼܵܕܹ̈ܐ : ܐܸܠܵܐ ܒܲܡܝܲܬܿܪܘܼܬܼܵܐ ܕܙܵܘ̈ܥܹܐ . ܘܗܵܕܹܐ ܒܲܒܼ̈ܢܲܝ ܬܸܓܼܡܵܐ ܐܵܡܲ݁ܢܵܐ . ܗܵܢܵܘ ܕܹܝܢ : ܬܸܓܼܡܹ̈ܐ ܕܚܲܝ̈ܠܵܘܵܬܼܵܐ ܩܲܕܝܼ̈ܫܹܐ : ܘܬܸܓܼܡܹ̈ܐ ܕܢܲܦ̈ܫܵܬܼܵܐ : ܘܬܸܓܼܡܹ̈ܐ ܕܫܹܐܕܹ̈ܐ . ܩܲܕܼܡܵܝܹ̈ܐ ܡ̣ܢ ܡܸܨܥܵܝܹ̈ܐ : ܘܗܵܠܹܝܢ ܡ̣ܢ ܬܠܝܼܬܼܵܝܹ̈ܐ : ܐܵܦ ܒܲܟܼܝܵܢܵܐ : ܐܵܦ ܒܕܼܘܼ̈ܟܿܝܵܬܼܵܐ : ܐܵܦ ܒܙܵܘ̈ܥܹܐ . ܟܠܚܲܕܼ ܡ̣ܢ ܬܸܓܼܡܹ̈ܐ ܕܹܝܢ ܡܸܢܗܘܿܢ ܘܲܠܗܘܿܢ : ܒܝܼܕܲܥܬܼܵܐ ܓܢܝܼܙܝܼܢ ܠܚܲܘܿܬܲܝܗܘܿܢ . ܐܸܢ ܚܵܙܹ̇ܝܢ : ܘܐܸܢ ܠܵܐ ܚܵܙܹ̇ܝܢ . ܠܐܲܝܠܹܝܢ ܕܹܝܢ ܕܡ̣ܢ ܬܚܘܿܬܲܝܗܘܿܢ : ܐܵܦ ܒܹܗ ܒܲܟܼܝܵܢܵܐ . ܡܸܛܠ ܕܹܝܢ ܕܚܵܙܘܿܝܘܼܬܼܵܐ ܕܠܵܐ ܓܫܝܼ̈ܡܹܐ : ܠܵܘ ܒܕܲܠܒܲܪ ܡܸܢܗܘܿܢ ܗܵܘܝܵܐ ܚܫܲܚܬܼܵܗ̇ ܐܲܝܟܼ ܦܲܓܼܪ̈ܵܢܹܐ . ܐܸܠܵܐ ܚܙܵܬܼܗܘܿܢ ܕܠܲܚܕܼܵܕܹ̈ܐ : ܠܓܼܵܘ ܡ̣ܢ ܙܵܘܥܲܝ̈ܗܘܿܢ ܡܸܬܼܐܲܡܪܲܐ : ܕܐܝܼܬܹܝܗ̇ ܡܝܲܬܿܪܘܼܬܼܵܐ ܘܲܡܡܲܫܚܘܼܬܼܵܐ ܕܙܵܘ̈ܥܹܐ . ܡܸܛܠܗܵܢܵܐ ܐܸܢ ܒܗܵܕܹܐ ܫܘܹܝܢ : ܐܵܦ ܟܲܕܼ ܪܲܚܝܼܩܝܼܢ : ܚܵܙܹ̇ܝܢ ܠܲܚܕܼܵܕܹ̈ܐ . ܠܵܘ ܦܲܢܛܵܤܝܼܵܐܝܼܬܼ : ܐܸܠܵܐ ܒܲܚܙܵܬܼܵܐ ܫܲܪܝܼܪܬܵܐ : ܘܒܲܟܼܝܵܢܵܐ ܚܲܬܝܼܬܼܵܐ .  pb. 184  ܒܲܠܚܘܿܕܼ ܥܸܠܬܼܵܐ ܕܟܼܠ ܡܥܲܠܲܝ ܡ̣ܢ ܗܵܠܹܝܢ ܦܘܼܪ̈ܫܵܢܹܐ : ܕܗ̤ܘܝܘܼ ܒܲܠܚܘܿܕܼܵܘܗܝ ܤܓܼܝܼܕܵܐ ܀ ܫܹ̈ܐܕܹܐ ܕܹܝܢ : ܘܟܲܕܼ ܛܵܒܼ ܐܝܼܬܲܝܗܘܿܢ ܛܲܡ̈ܐܹܐ : ܠܵܐ ܓܠܝܼܙܝܼܢ ܡ̣ܢ ܚܙܵܬܼܵܐ ܕܲܒܼ̈ܢܲܝ ܬܸܓܼܡܲܝ̈ܗܘܿܢ . ܕܗܵܠܹܝܢ ܬܲܪܬܹܝܢ ܡܘܼ̈ܫܚܵܢ ܕܲܠܥܸܠ ܡܸܢܗܘܿܢ : ܠܵܐ ܚܵܙܹ̇ܝܢ . ܡܸܛܠ ܕܲܚܙܵܝܵܐ ܕܪܘܼܚ : ܢܲܗܝܼܪܘܼܬܼܵܐ ܗ̄ܘ̣ ܕܙܵܘ̈ܥܹܐ . ܗܸܢܘܿܢ ܐܸܢܘܿܢ ܡܲܚܙܝܼܬܼܗܘܿܢ : ܘܥܲܝܢܲܝ̈ܗܘܿܢ . ܘܐܸܡܲܬܼܝ ܕܲܚܫܸܟܼܘ ܙܵܘ̈ܥܹܐ : ܠܵܐ ܚܵܙܹ̇ܝܢ ܠܛܲܟܼܤܹ̈ܐ ܕܲܠܥܸܠ ܡܸܢܗܘܿܢ . ܠܲܚ̈ܕܼܵܕܹܐ ܕܹܝܢ : ܡܸܛܠ ܕܲܥܒܹܝܢ ܡ̣ܢ ܛܲܟܼܤܵܐ ܕܲܟܼܝܵܢܹ̈ܐ ܪ̈ܘܼܚܵܢܹܐ : ܐܲܝܟܼ ܕܡ̣ܢ ܦܸܚܡܵܐ ܕܗܵܠܹܝܢ : ܚܵܙܹ̇ܝܢ . ܗܵܠܹܝܢ ܕܫܹ̈ܐܕܹܐ ܗܵܟܲܢ ܀ ܢܲܦ̈ܫܵܬܼܵܐ ܕܝܼܢ : ܟܡܵܐ ܕܛܲܡ̈ܐܵܢ ܐܸܢܹܝܢ ܘܚܲܫܝܼ̈ܟܼܵܢ : ܕܢܸܚܙ̈ܝܵܢ ܠܲܝܬܿ ܠܗܹܝܢ : ܐܵܦܠܵܐ ܠܲܒܼ̈ܢܲܝ ܬܸܓܼܡܲܝ̈ܗܹܝܢ . ܐܸܠܵܐ ܓܠܝܼ̈ܙܵܢ ܡ̣ܢ ܚܙܵܬܼܵܐ ܕܲܚܕܼܵܕܹ̈ܐ : ܐܵܦ ܡ̣ܢ ܕܢܸܚܙ̈ܝܵܢ ܩܢܘܿܡܲܝ̈ܗܹܝܢ . ܐܸܢ ܕܹܝܢ ܢܸܬܿܕܲܟ̈ܝܵܢ : ܘܲܠܛܲܟܼܤܵܐ ܩܲܕܼܡܵܝܵܐ ܕܲܒܼܪܝܼܬܼܗܹܝܢ ܢܹܐܬܼ̈ܝܵܢ : ܕܵܝ̈ܩܵܢ ܢܲܗܝܼܪܵܐܝܼܬܼ ܒܲܬܼܠܵܬܲܝ̈ܗܘܿܢ ܗܵܠܹܝܢ ܬܸܓܼܡܹ̈ܐ . ܗܵܢܵܘ ܕܹܝܢ : ܒܐܲܝܠܹܝܢ ܕܲܠܬܲܚܬܿ ܡܸܢܗܹܝܢ : ܘܒܲܐܝܠܹܝܢ ܕܲܠܥܸܠ ܡܸܢܗܹܝܢ : ܘܲܠܗܹܝܢ ܠܲܚܕܼܵܕܼ̈ܐ . ܘܲܠܗܵܠܹܝܢ ܟܠܗܘܿܢ ܬܸܓܼܡܹ̈ܐ : ܠܵܐ ܗ̄ܘ̣ܵܐ ܡܵܐ ܕܡܸܫܬܲܚܦܝܼܢ ܠܕܼܡ̈ܘܵܬܼܵܐ ܓܫܝܼ̈ܡܵܬܼܵܐ : ܘܗܵܝܕܹܝܢ ܚܵܙ̈ܝܵܢ ܠܗܘܿܢ : ܐܸܢ ܠܡܲܠܲܐܟܹ̈ܐ ܘܐܸܢ ܠܫܹ̈ܐܕܹܐ ܐܵܘ ܠܢܲܦܫܵܐ ܐ̄ܚܢܵܬܗܹܝܢ . ܐܼܠܵܐ ܒܹܗ ܒܲܟܼܵܝܵܢܗܘܿܢ ܚܵܙ̈ܝܵܢ ܠܗܘܿܢ ܟܲܕܼ ܩܵܝ̇ܡܝܼܢ ܒܛܲܟܼܤܵܐ ܕܪܘܼܚܵܢܘܼܬܼܗܘܿܢ : ܐܸܢ ܡܲܠܲܐܟܼܵܐ : ܘܐܸܢ ܫܹܐܕܼܵܐ : ܘܐܸܢ ܢܲܦܫܵܐ ܠܢܲܦܫܵܐ . ܐܸܢ ܕܹܝܢ ܬܹܐܡܲܪ ܕܠܵܐ ܡܲܨܝܵܐ ܗܵܕܹܐ : ܕܫܹܐܕܼܵܐ ܐܵܘ ܡܲܠܲܐܟܼܵܐ ܢܸܬܼܚܙܘܿܢ ܒܪܘܼܚܵܢܘܼܬܼܗܘܿܢ ܐܸܠܵܐ ܡܸܫܬܲܓܼܢܹܝܢ : ܡܵܕܹܝܢ ܠܵܐ ܢܲܦܫܵܐ  pb. 185  ܗ̣̄ܝ ܕܚܵܙ̇ܝܵܐ : ܐܸܠܵܐ ܦܲܓܼܪܵܐ . ܘܡܸܟܹܝܠ : ܡܵܢ ܐܵܠܨܵܐ ܥܲܠ ܕܲܟܼܝܘܼܬܼܵܐ ؟ ܗܵܐ ܐܵܦ ܠܐܲܝܠܹܝܢ ܕܠܵܐ ܕܟܹܝܢ : ܒܲܙܒܲܢ ܡܸܬܼܚܙܹܝܢ ܠܗܘܿܢ ܫܹ̈ܐܕܹܐ : ܗܵܟܲܢܵܐ ܘܡܲܠܲܐܟܹ̈ܐ . ܒܪܲܡ ܒܥܲܝܢܵܐ ܗ̄ܘ̣ ܕܦܲܓܼܪܵܐ ܚܵܙܹ̇ܝܢ ܐܸܡܲܬܼܝ ܕܚܵܙܹ̇ܝܢ : ܐܲܝܟܵܐ ܕܠܵܐ ܤܢܝܼܩܵܐ ܥܲܠ ܕܲܟܼܝܘܼܬܼܵܐ . ܒܲܕܼܓܼܘܿܢ : ܠܵܘ ܗܵܟܲܢܵܐ ܢܲܦܫܵܐ ܕܐܸܬܿܕܲܟܿܝܲܬ̤ : ܐܸܠܵܐ ܒܪܘܼܚܵܢܘܼܬܼܗܘܿܢ ܚܵܙ̇ܝܵܐ ܠܗܘܿܢ : ܒܥܲܝܢܵܐ ܕܲܟܼܝܵܢܵܗ̇ . ܗܵܢܵܘ ܕܹܝܢ : ܒܡܲܕܥܵܐ ܡܸܤܬܲܟܿܠܵܢܵܐ ܀ ܘܲܕܼܚܵܙ̈ܝܵܢ ܬܘܼܒܼ ܢܲܦܫܵܬܼܵܐ ܠܲܚܕܼܵܕܹ̈ܐ : ܐܵܦ ܟܲܕܼ ܒܦܲܓܼܪܵܐ ܐܸܢܹܝܢ : ܠܵܐ ܬܸܬܿܕܲܡܲܪ . ܗܵܐ ܬܲܚܘܝܼܬܼܵܐ ܓܠܝܼܬܼܵܐ ܕܡܸܬܿܛܦܝܼܣ ܐܲܢ̄ܬܿ ܠܵܗ̇ : ܡܸܛܠ ܤܵܗܕܵܗ̇ ܫܲܪܝܼܪܵܐ . ܗܵܢܵܘ ܕܹܝܢ : ܛܘܼܒܼܵܢܵܐ ܐܵܬܵܢܵܤܝܼܣ ܡܵܘܕܝܵܢܵܐ ܘܩܵܬܼܘܿܠܝܼܩܵܐ ܤܵܗܹ̇ܕܼ ܒܲܟܼܬܼܵܒܼܵܐ ܗܵܘ̇ ܕܲܥܒܼܝܼܕܼ ܠܹܗ ܥܲܠ ܗܘܼܦܵܟܼܵܘ̈ܗܝ ܕܡܵܪܝܼ ܐܲܢܛܘܿܢ . ܒܲܙܒܲܢ ܠܲܡ ܟܲܕܼ ܡܨܲܠܸܐ ܡܵܪܝ ܐܲܢܛܘܿܢܝܼܣ : ܚ̣ܙܵܐ ܢܲܦܫܵܐ ܕܐ̄ܢܵܫ ܟܲܕܼ ܡܸܤܬܲܠܩܵܐ ܒܐܝܼܩܵܪܵܐ ܪܲܒܵܐ . ܘܝܵܗܹ̇ܒܼ ܗ̄ܘ̣ܵܐ ܛܘܼܒܼܵܐ : ܠܗܵܘ̇ ܕܲܠܗܵܕܹܐ ܟ̱ܠܵܗ̇ ܛܲܝܒܿܘܼܬܼܵܐ ܐܸܫܬܿܘܝܼ . ܐܝܼܬܼܵܘܗܝ ܗ̄ܘ̣ܵܐ ܕܹܝܢ : ܛܘܼܒܼܵܢܵܐ ܐܲܡܘܿܢ ܗܵܘ̇ ܕܲܢܛܝܼܪܵܐ . ܪܲܚܝܼܩ ܗ̄ܘ̣ܵܐ ܠܲܡ ܡܲܪܕܹܡ ܬܠܵܬܲܥܤܲܪ ܝܵܘܡ̈ܝܼܢ : ܛܘܼܪܵܐ ܗܵܘ̇ ܕܥܵܡܲܪ ܗ̄ܘ̣ܵܐ ܒܹܗ ܛܘܼܒܼܵܢܵܐ ܐܲܢܛܘܿܢ : ܡ̣ܢ ܢܛܝܼܪܘܿܣ ܐܲܬܼܪܵܐ . ܗܵܪܟܵܐ ܡܵܕܹܝܢ ܐܸܫܬܲܪܪܲܬ̤ ܬܲܚܘܝܼܬܼܵܐ ܕܲܬܼܠܵܬܲܝ̈ܗܘܹܝܢ ܗܵܢܹܝܢ ܕܐܸܡ݂ܲܪܢܲܢ . ܗܵܢܵܘ ܕܹܝܢ : ܐܵܦ ܟܲܕܼ ܪܲܚܝܼܩܝܼܢ : ܚܵܙܹ̇ܝܢ ܟܝܵܢܹ̈ܐ ܪ̈ܘܼܚܵܢܹܐ ܠܲܚܕܼܵܕܹ̈ܐ : ܘܲܕܼܠܵܐ ܟܵܠܹ̇ܐ ܛܵܘܪܵܐ ܘܲܤܝܵܡܵܐ ܕܓܘܼ̈ܫܡܹܐ ܠܲܚܙܵܬܼܗܘܿܢ . ܘܲܕܼܚܵܙ̈ܝܵܢ ܢܲܦ̈ܫܵܬܼܵܐ ܠܲܚܕܼܵܕܹ̈ܐ ܡܵܐ ܕܐܸܬܿܕܲܟܝܼ : ܘܲܕܼܠܵܘ ܓܫܝܼܡܵܐܝܼܬܼ ܚܵܙ̈ܝܵܢ ܐܸܡܲܬܼܝ ܕܚܵܙ̈ܝܵܢ :  pb. 186  ܐܸܠܵܐ ܒܲܟܼܝܵܢܵܐ ܪܘܼܚܵܢܵܐ . ܡܸܛܠ ܕܓܲܠܝܵܐ ܗ̣̄ܝ : ܕܲܚܙܵܬܼܵܐ ܓܫܝܼܡܬܼܵܐ : ܡܸܕܸܡ ܕܲܩܕܼܵܡܹܝܗ̇ ܐܝܼܬܼ ܠܵܗ̇ ܠܡܸܚܙܵܐ . ܐܸܡܲܬܼܝ ܕܹܝܢ ܕܡܲܒܼܥܲܕܼ : ܥܲܠ ܚܙܵܬܼܵܐ ܐ̄ܚܪܹܬܼܵܐ ܐܵܠܨܵܐ ܀ ܗܵܢܘܿܢ ܡܲܢ ܬܸܓܼܡܹ̈ܐ ܥܸܠܵܝܹ̈ܐ : ܤܲܓܝܼܐܘܼܬܼܵܐ ܕܡܸܢܝܵܢܵܐ ܩܢܹܝܢ ܒܲܗܘܵܝܗܘܿܢ : ܕܠܵܐ ܤܵܟܼܵܐ . ܘܦܘܼܪ̈ܫܵܢܹܐ ܬܘܼܒܼ : ܘܛܲܟܼܤܹ̈ܐ ܡܸܫܬܲܡܗܝܼܢ ܒܲܝܢܵܬܼܗܘܿܢ . ܕܡܸܢܗܘܿܢ ܡܲܢ ܡܸܬܼܩܪܹܝܢ ܐܲܪ̈ܟܘܿܣ : ܘܫܘܼ̈ܠܛܵܢܹܐ : ܘܚܲܝ̈ܠܹܐ : ܘܡܵܪ̈ܵܘܵܬܼܵܐ . ܟܒܲܪ ܕܹܝܢ ܗܵܢܘܿܢ ܕܡܸܬܼܝܲܩܪܝܼܢ ܒܫܘܼܠܛܵܢܵܐ ܘܲܒܼܪܹܫܵܢܘܼܬܼܵܐ : ܙܥܘܿܪܝܼܢ ܐܸܢܘܿܢ ܒܡܸܢܝܵܢܵܐ ܡ̣ܢ ܡܫܲܥ̈ܒܿܕܹܐ ܕܤܝܼܡܝܼܢ ܠܡܸܫܬܲܥܒܵܕܼܘܼ ܠܦܘܼܩܕܵܢܗܘܿܢ : ܐܵܡܲ݁ܪ ܪܲܒܵܐ ܕܡܲܠܦܵܢܹ̈ܐ ܪܗܸܛܪܵܐ ܕܝܼܘܿܕܘܿܪܘܿܣ . ܒܚܲܝܠܵܐ ܠܲܡ ܘܲܒܼܤܘܼ̈ܟܵܠܹܐ ܪܵܘܪ̈ܒܹܐ ܘܲܡܢܵܬܼܵܢܵܝܹ̈ܐ ܐܝܼܬܲܝܗܘܿܢ : ܠܦܘܼܬܼ ܪܲܒܿܘܼܬܼܵܐ ܕܛܲܟܼܤܲܝ̈ܗܘܿܢ : ܟܲܕܼ ܡܸܬܿܕܲܪܓܼܝܼܢ ܘܤܵܠ̇ܩܝܼܢ ܡ̣ܢ ܕܪܲܓܼ ܠܲܓܼܪܲܓܼ : ܥܕܲܡܵܐ ܕܡܸܬܼܡܲܢܥܝܼܢ ܠܗܵܘ̇ ܚܲܕܼ ܕܩܲܫܝܼܫ ܘܚܲܝܠܬܼܵܢ ܡ̣ܢ ܟܠ ܘܲܫܒܼܝܼܚ : ܘܐܝܼܬܼܵܘܗܝ ܪܹܫܵܐ ܘܫܲܬܼܐܸܤܬܼܵܐ ܕܟܼܠܗܹܝܢ ܒܸܪ̈ܝܵܬܼܵܐ . ܪܹܫܵܐ ܕܹܝܢ ܐܵܡܲ݁ܪܢܵܐ ܀ ܠܵܐ ܗ̄ܘ̣ܵܐ ܒܵܪܘܿܝܵܐ ܕܲܡܩܲܕܿܡܘܼܬܼ ܬܸܕܼܡܪܵܬܼܵܐ ܕܲܥܒܼܵܕܼܵܘ̈ܗܝ ܕܐܲܠܵܗܵܐ ܀ ܤܲܓܝܼ ܦܲܝܝܼܫܝܼܢ ܘܲܒܼܨܝܼܪܝܼܢ ܐܸܢܘܿܢ ܡܲܠܲܐܟܹ̈ܐ ܘܪܲܒܲܝ ܡܲܠܲܐܟܹ̈ܐ ܡ̣ܢ ܡܲܕܼܪܟܼܵܢܘܼܬܼܵܐ ܕܚܸܟܼܡܬܹܗ ܕܐܲܠܵܗܵܐ : ܒܵܪܘܿܝܵܐ ܕܝܼܠܲܢ ܘܕܼܝܼܠܗܘܿܢ . ܘܗܵܢܵܐ ܟ̱ܠܹܗ ܒܨܝܼܪܝܼܢ : ܐܲܝܟܼ ܡܵܐ ܕܲܒܼܨܝܼܪܝܼܢ ܡܸܢܗܘܿܢ : ܗܵܢܘܿܢ ܕܡܸܢܗܘܿܢ ܡܬܲܚܬܹܝܢ : ܘܲܕܼܠܵܐ ܤܵܟܼ ܝܲܬܝܼܪ . ܒܨܝܼܪܹ̈ܐ ܕܹܝܢ ܐܵܡܲ݁ܪܢܵܐ : ܒܲܡܥܲܠܝܘܼܬܼܵܐ ܘܒܲܡܬܲܚܬܝܘܼܬܼܵܐ ܕܡ̣ܢ ܚܕܼܵܕܼ̈ܐ . ܠܵܐ ܗ̄ܘ̣ܵܐ ܐܲܬܼܪܵܢܵܐܝܼܬܼ : ܐܸܠܵܐ ܒܚܲܝܠܵܐ ܘܲܒܼܤܘܼܟܵܠܵܐ . ܕܢܹܐܡܲܪ ܒܚܲܝܠܵܐ ܟܝܵܢܵܝܵܐ : ܘܲܒܼܤܘܼܟܵܠܵܐ ܡܥܲܠܹܝܢ ܘܲܒܼܨܝܼܪܝܼܢ . ܠܦܘܼܬܼ ܓܹܝܪ ܡܫܘܼܚܬܼܵܐ ܕܲܩܢܹܝܢ : ܢܲܩܝܼܦܵܐ ܠܗܘܿܢ ܝܑܼܕܲܥܬܼܵܐ ܕܪܲܒܵܐ ܘܕܲܒܼܨܝܼܪܵܐ ܀  pb. 187  ܠܟܼܠܗܹܝܢ ܗܵܟܹܝܠ ܐܘܼܤ̈ܝܼܵܣ ܫܡܲܝܵܢ̈ܝܵܬܼܵܐ : ܝܘܼܦܠܵܢܵܐ ܐܲܠܵܗܵܝܵܐ ܒܬܸܫܥܵܐ ܟܘܼܢܵܝܹ̈ܐ ܪ̈ܘܼܚܵܢܹܐ ܫܲܡܲܗ ܐܸܢܹܝܢ . ܘܲܠܗܘܿܢ ܠܗܵܠܹܝܢ ܬܸܓܼܡܹ̈ܐ ܬܠܵܬܼܵܐ : ܬܠܝܼܬܼܵܐܝܼܬܼ ܦܲܪܸܫ . ܕܩܲܕܼܡܵܝܗܘܿܢ : ܡܵܘܬܿܒܹ̈ܐ : ܡܥܲܠܲܝ̈ܵܐ ܘܪ̈ܵܡܹܐ ܘܩܲܕܝܼ̈ܫܹܐ . ܘܲܟܼܪ̈ܘܿܒܹܐ : ܤܲܓܝܼ̈ܐܲܝ ܥܲܝ̈ܢܹܐ . ܘܲܤܪ̈ܵܦܹܐ : ܤܲܓ̈ܝܼܐܲܝ ܓܸܦܹ̈ܐ . ܘܬܸܓܼܡܵܐ ܕܹܝܢ ܬܠܝܼܬܼܵܝ ܛܲܟܼܤܹ̈ܐ : ܡܵܪ̈ܵܘܵܬܼܵܐ ܘܚܲܝ̈ܠܹܐ ܘܫܘܼ̈ܠܛܵܢܹܐ . ܕܲܬܼܠܵܬܼܵܐ : ܐܲܪ̈ܟܘܿܣ ܘܪ̈ܲܒܲܝ ܡܲܠܲܐܟܹ̈ܐ ܘܡܲܠܲܐܟܹ̈ܐ ܀ ܘܬܘܼܒܼ ܡܸܬܼܦܲܫܩܝܼܢ : ܥܸܒܼܪܵܐܝܼܬܼ . ܤܪ̈ܵܦܹܐ : ܡܲܚܡܵܢܹ̈ܐ ܘܡܵܘܩ̈ܕܼܵܢܹܐ . ܟܪ̈ܘܿܒܹܐ : ܤܲܓܝܼܐܘܼܬܼ ܝܑܼܕܲܥܬܼܵܐ : ܘܐܲܫܝܼܕܼܘܼܬܼ ܚܸܟܼܡܬܼܵܐ . ܘܡܵܘܬܿܒܹ̈ܐ : ܩܘܼܒܵܠܵܐ ܘܲܢܚܵܝܬܼܵܐ ܕܐܲܠܵܗܵܐ . ܝܲܕܘܼ̈ܥܬܼܵܢܹܐ ܕܹܝܢ ܐܸܫܬܲܡܲܗܘ ܬܸܓܼܡܵܐ ܗܵܢܵܐ ܩܲܕܼܡܵܝܵܐ : ܠܵܘ ܐܲܝܟܼ ܡܲܢ ܕܲܒܼܝܲܕܼ ܦܸܠܵܐ̈ܬܼܵܐ ܦܬܼܝܼ̈ܟܼܵܬܼܵܐ ܡܸܬܼܪ̈ܲܓܼܫܵܢܝܬܼܵܐ ܚܵܙܹ̇ܝܢ ܪܘܼܚܵܢܵܐܝܼܬܼ : ܐܵܘ ܡ̣ܢ ܟܬܼܵܒܲܝ̈ ܪܘܼܚܵܐ ܡܸܤܬܲܟܿܠܝܼܢ ܥܲܠ ܐܝܼܬܼܘܼܬܼܵܐ . ܐܸܠܵܐ ܐܲܝܟܼ ܡܲܢ ܕܡܸܬܼܡܠܹܝܢ ܢܘܼܗܪܵܐ ܡܪܲܡܪ̱ܡܵܐ ܕܟܼܠܵܗ̇ ܝܼܕܲܥܬܼܵܐ ܕܠܵܐ ܓܫܘܿܡ : ܘܡܸܤܬܲܒܼܥܝܼܢ ܐܲܝܟܼ ܕܡܲܦܲܣ ܠܗܘܿܢ ܡ̣ܢ ܬܹܐܘܿܪܝܼܵܐ ܐܝܼܬܼܚܵܬܼܵܐ ܬܠܝܼܬܼܵܝܲܬܼ ܙܲܠܝܼ̈ܩܹܐ ܕܫܘܼܦܪܵܐ ܒܵܪܹܐ ܟܠ ܫܘܼܦܪ̈ܝܼܢ : ܘܡܸܫܬܿܘܹܝܬ ܠܫܵܘܬܵܦܘܼܬܼܵܐ ܕܥܲܡ ܝܼܫܘܿܥ . ܠܵܐ ܗ̄ܘ̣ܵܐ ܒܝܘܼܩ̈ܢܹܐ ܩܲܕܝܼ̈ܫܲܝ ܨܘܼܠܵܡܵܐ : ܕܡܲܤܒܿܗܵܐܝܼܬܼ ܨܵܝ̇ܪܝܼܢ ܕܵܡܝܘܼܬܼܵܐ ܐܲܠܵܗܵܝܬܼܵܐ : ܐܸܠܵܐ ܐܲܝܟܼ ܡ̇ܢ ܕܒܲܫܪܵܪܵܐ ܩܲܪܝܼܒܼܝܼܢ ܠܘܵܬܹܗ ܡܸܬܿܛܲܒܼܥܝܼܢ ܡܸܢܹܗ ܒܲܢܤܝܼܒܼܘܼܬܼܵܐ ܩܲܕܼܡܵܝܬܼܵܐ ܕܝܼܕܲܥܬܼܵܐ ܕܢܲܗܝܼܪ̈ܵܘܗܝ ܐܲܠܵܗܵܝܹ̈ܐ . ܘܡܸܬܼܡ̱ܠܹܝܢ ܡ̣ܢ ܐܲܠܵܗܘܼܬܼܵܐ ܝܑܼܕܲܥܬܼܵܐ ܐܝܼܬܼܚܵܬܼܵܐ : ܐܲܝܟܼ ܕܒܹܝܬܼ ܡܲܠܲܐܟܹ̈ܐ : ܘܤܘܼ̈ܟܵܠܹܐ ܩܲܕܼܡܵܝܹ̈ܐ ܕܐܲܠܵܗܘܼܬܼܵܐ . ܐ̄ܚܪܵܢܝܵܐܝܼܬܼ ܘܝܲܬܝܼܪ ܢܲܗܝܼܪܵܐܝܼܬܼ ܟܘܼ̈ܢܵܝܹܐ ܕܛܲܟܼܤܹ̈ܐ ܥܸܠܵܝܹ̈ܐ .  pb. 188  ܡܵܘ̈ܬܿܒܹܐ : ܡܝܲܩܪܹ̈ܐ . ܡܵܪ̈ܵܘܵܬܼܵܐ : ܫܲܠܝܼ̈ܛܲܝ ܥܲܠ ܡܲܠܟ̈ܘܵܬܼܵܐ . ܐܲܪ̈ܟܿܘܿܣ : ܡܕܲܒܿܪܵܢܲܝ ܐܵܐܲܪ ܀ ܫܘܼ̈ܠܛܵܢܹܐ : ܕܫܲܠܝܼܛܝܼܢ ܥܲܠ ܥܲܡܡܹ̈ܐ : ܘܥܲܠ ܚܲܕܼ ܚܲܕܼ ܡ̣ܢ ܒܢܲܝ̈ܢܵܫܵܐ ܀ ܘܚܲܝ̈ܠܹܐ : ܕܲܕܚܝܼܠ ܚܸܙܘܗܘܿܢ . ܗܵܢܵܘ ܕܹܝܢ : ܡܨܝܢ ܒܚܲܝܠܵܐ . ܤܪ̈ܵܦܹܐ : ܡܩܲܕ̈ܫܵܢܹܐ . ܟܪ̈ܘܿܒܹܐ : ܛܵܥܘܿܢܹ̈ܐ ܀ ܥܝܼܪܹ̈ܐ : ܢܵܛܘܿܪܹ̈ܐ ܀ ܡܲܠܲܐܟܹ̈ܐ : ܡܸܫܬܲܕܪ̈ܵܢܹܐ ܀ ܒܝܵܘܡܵܐ ܩܲܕܼܡܵܝܵܐ : ܬܡܵܢܝܵܐ ܟܝܵܢܹ̈ܐ ܐܸܬܼܒܪܝܼܘ . ܫܲܒܼܥܵܐ ܒܫܸܬܼܩܵܐ : ܘܚܲܕܼ ܒܩܵܠܵܐ : ܕܐܝܼܬܼܵܘܗܝ ܢܘܼܗܪܵܐ ܀ ܘܲܒܼܕܲܬܼܪܹܝܢ : ܪܩܝܼܥܵܐ ܀ ܘܲܒܼܕܲܬܼܠܵܬܼܵܐ : ܟܘܼܢܵܫܵܐ ܕܡܲܝ̈ܵܐ : ܘܡܵܘܥܝܼܬܼܵܐ ܕܝܵܥ̈ܝܵܬܼܵܐ ܀ ܘܲܒܼܕܲܐܪܒܿܥܵܐ : ܦܘܼܠܵܓܼܵܐ ܕܢܲܗܝܼܪܹ̈ܐ ܀ ܘܒܲܕܼܚܲܡܫܵܐ : ܦܵܪܲܚܬܼܵܐ ܘܪ̈ܲܚܫܵܐ ܘܢܘܼ̈ܢܹܐ ܀ ܘܲܒܼܕܸܫܬܼܵܐ : ܚܲܝ̈ܘܵܬܼܵܐ : ܘܒܲܪܢܵܫܵܐ ܀ ܐܸܤܟܹܡܹܗ ܠܲܡ ܕܥܵܠܡܵܐ ܟ̱ܠܹܗ : ܐܘܼܪܟܵܐ ܘܲܦܬܼܵܝܵܐ ܀ ܪܹܫܵܐ : ܡܲܕܼܢܚܵܐ ܀ ܘܫܘܼܠܵܡܵܐ : ܡܲܥܪܒܼܵܐ ܀ ܘܝܲܡܝܼܢܵܐ : ܓܲܪܒܿܝܵܐ ܀ ܘܤܸܡܵܠܵܐ : ܬܲܚܡܢܵܐ ܀ ܘܒܲܕܡܘܼܬܼ ܥܲܪܤܵܐ : ܐܝܼܬܹܝܗ̇ ܐܲܪܥܵܐ ܀ ܘܲܫܡܲܝܵܐ ܥܸܠܵܝܹ̈ܐ : ܐܲܝܟܼ ܟܲܦܬܼܵܐ ܀ ܘܲܫܡܲܝܵܐ ܕܲܬܼܪܹܝܢ : ܐܲܝܟܼ ܓܝܼܓܼܠܵܐ ܡܠܲܚܲܡ ܠܗܵܘ̇ ܥܸܠܵܝܵܐ . ܘܤܸܦ̈ܘܵܬܼܗܘܿܢ ܕܲܡܫܲܝܵܐ ܘܕܲܐܥܵܐ : ܕܲܒܿܝܼܩܝܼܢ ܒܲܚܕܼܵܕܹ̈ܐ ܀ ܘܐܘܼܩܝܵܢܘܿܣ : ܐܲܝܟܼ ܩܲܡܪܵܐ ܥܲܦܝܼܩ ܠܗܘܿܢ . ܘܲܠܟܼܵܐ ܡܸܢܹܗ : ܛܘܼܪܹ݁ܐ ܪ̈ܵܡܹܐ ܕܤܵܠܩ̇ܝܼܢ ܥܕܲܡܵܐ ܠܲܫܡܲܝܵܐ . ܘܫܸܡܫܵܐ ܒܸܤܬܲܪ ܗܵܢܘܿܢ ܛܘܼܪܹ̈ܐ ܥܵܒܹ̇ܕܼ ܡܹܐܙܲܠܬܹܗ ܟ̱ܠܹܗ ܠܸܠܝܵܐ . ܘܝܲܡܵܐ ܪܲܒܵܐ : ܠܟܼܵܐ ܡܸܢܗܘܿܢ . ܘܲܠܒܼܝܼܟܼ ܚܲܕܼ ܒܐܲܪܒܿܥܵܐ ܒܝܲܒܿܝܼܫܬܼܵܐ : ܘܚܲܕܼ ܡ̣ܢ ܐܲܪܒܿܥܵܐ ܝܲܒܿܝܼܫܬܼܵܐ .