ܥܲܠ ܚܸܫܟܵܠ ܗܵܘ̇ ܟܡܝܼܪܵܐ : ܕܗܵܘܹ̇ܐ ܒܫܸܠܝܵܐ : ܠܐܲܝܠܹܝܢ ܕܲܒܼܕܼܘܼܒܵܪܵܐ ܕܝܼܕܲܥܬܼܵܐ ܡܸܬܿܕܲܒܿܪܝܼܢ . ܡܛ . ܥܲܠ ܚܸܫܟܵܠ ܗܵܘ̇ ܟܡܝܼܪܵܐ : ܕܗܵܘܹ̇ܐ ܒܫܸܠܝܵܐ : ܠܐܲܝܠܹܝܢ ܕܲܒܼܕܼܘܼܒܵܪܵܐ ܕܝܼܕܲܥܬܼܵܐ ܡܸܬܿܕܲܒܿܪܝܼܢ . ܡܛ . ܒܙܲܒܼܢܵܐ ܕܥܲܡܛܵܢܵܐ ܝܲܬܝܼܪ ܡ̣ܢ ܟܠܡܸܕܸܡ : ܤܝܵܡ ܒܘܼܪܟܵܐ ܡܥܲܕܲܪ . ܘܐܵܦ ܗ̤ܝ ܗܵܕܹܐ ܕܠܵܐ ܬܸܫܟܲܚ ܠܲܡܩܲܪܵܒܼܘܼ ܠܗܵܢܵܐ ܘܲܬܼܚܲܡܤܸܢ ܒܹܗ : ܩܪܵܒܼܵܐ ܗ̄ܘ̣ ܕܤܵܛܵܢܵܐ . ܙܵܕܹܩ ܠܵܟܼ : ܕܬܸܬܼܟܲܬܲܫ ܠܘܼܩܒܲܠ ܗܵܕܹܐ . ܝܵܕܲܥ̇ ܗ̄ܘ̣ ܓܹܝܪ ܤܵܛܵܢܵܐ ܥܘܼܕܼܪܵܢܵܐ ܕܡ̣ܢ ܤܝܵܡ ܒܘܼܪܟܵܐ : ܡܸܛܠܗܵܢܵܐ ܒܟܼܠܹܗ ܚܲܝܠܹܗ ܡܸܬܼܚܲܦܲܛ ܕܠܵܐ ܢܸܫܒܿܩܵܟܼ ܕܲܬܼܩܲܪܸܒܼ . ܘܐܸܡܲܬܼܝ ܕܬܸܩܪܘܿܒܼ ܠܡܸܦܲܠ ܥܲܠ ܐܲܦܲܝ̈ܟܼ : ܫܵܓܹ̇ܫ ܠܵܟܼ . ܘܐܵܦܸܢ ܙܟܲܝܬܵܝܗܝ ܘܤܵܡ̣ܬܿ ܒܘܼܪܟܵܐ : ܥܵܨܹ̇ܐ ܠܵܟܼ ܕܠܵܐ ܬܟܲܬܲܪ ܒܵܗ̇ . ܐܵܦܸܢ ܩܲܪܝܼܪܝܼܢ ܘܥܲܡܘܼܛܝܼܢ ܙܵܘ̈ܥܲܝܢ : ܢܵܘܚܲܪ ܒܲܤܝܵܡ ܒܘܼܪܟܵܐ . ܐܵܦܸܢ ܡܲܚܼܬܼ ܠܸܒܼܵܢ ܒܙܲܒܼ̈ܢܹܐ ܗܵܠܹܝܢ : ܘܠܲܝܬܿ ܠܲܢ ܘܐܵܦܠܵܢ ܨܠܘܿܬܼܵܐ : ܘܠܵܐ ܝܵܕܼܥܝܼܢܲܢ ܡܵܢܵܐ ܢܹܐܡܲܪ . ܒܕܼܵܐܦܠܵܐ ܦܸܬܼܓܼܵܡܹ̈ܐ ܕܒܼܵܥܘܼܬܼܵܐ ܐܵܬܹ̇ܝܢ ܠܲܢ : ܘܠܵܐ ܬܲܟܼܫܲܦܬܵܐ . ܘܥܲܡ ܕܗܵܟܲܢ : ܢܸܫܬܿܟܲܚ ܟܲܕܼ ܪܡܹܝܢܲܢ ܥܲܠ ܐܲܦܲܝ̈ܢ ܐܲܡܝܼܢܵܐܝܼܬܼ : ܘܐܵܦܸܢ ܫܠܹܝܢܲܢ ܀ ܐܸܡܲܬܼܝ ܕܲܤܢܝܼܩܝܼܢܲܢ ܥܲܠ ܥܘܼܕܼܪܵܢܵܐ ܡܸܕܸܡ ܕܡ̣ܢ ܐܲܠܵܗܵܐ ܘܲܓܼܠܝܼܙܝܼܢܲܢ : pb. 342 ܒܘܵܠܝܼܬܼܵܐ ܠܵܐ ܢܵܤܒܿܝܼܢܲܢ . ܒܲܕܼܠܵܐ ܩܵܪܒܿܝܼܢܲܢ ܠܘܵܬܼ ܐܲܠܵܗܵܐ ܒܲܨܠܘܿܬܼܵܐ ܒܲܚܦܝܼܛܘܼܬܼܵܐ ܘܲܒܼܚܲܡܝܼܡܘܼܬܼܵܐ ܠܹܠܲܝ ܐܝܼܡܵܡ : ܟܲܕܼ ܓܵܥܹ̇ܝܢܲܢ ܠܘܵܬܹܗ ܒܟܹܐܒܹ̈ܐ : ܐܸܠܵܐ ܡܤܲܟܹܝܢܲܢ ܕܗ̤ܘ ܡ̣ܢ ܨܒܼܘܼܬܼ ܢܲܦܫܹܗ ܢܸܬܸܠ ܠܲܢ . ܗ̤ܘ ܡ̇ܢ ܡܸܬܼܦܲܪܲܣ ܥܸܠܬܼܵܐ . ܕܢܸܬܼܦܲܪܲܒܼ ܠܘܵܬܹܗ : ܒܕܼܵܐ ܠܡܸܬܼܐܲܠܵܨܘܼ ܡܲܪܦܸܐ ܠܲܢ . ܘܲܒܼܗܵܝ̇ ܕܡܸܫܬܵܘܚܲܪ ܠܡܸܦܪܩܲܢ : ܕܢܵܘܚܲܪ ܥܲܠ ܬܲܪܥܹܗ ܒܒܼܵܥܘܼܬܲܢ : ܡܸܬܼܦܲܪܲܣ ܠܥܘܼܕܼܪܵܢܵܢ ܀ ܚܢܲܢ ܕܹܝܢ ܡܵܐ ܕܐܸܬܲܝ̈ ܥܠܲܝܢ ܥܸܠ̈ܠܵܬܼܵܐ ܕܥܘܼܕܼܪ̈ܵܢܹܐ : ܡܸܬܼܩܲܒܠܗܹܝܢܲܢ ܘܦܵܝ̇ܫܝܼܢܲܢ : ܘܝܵܗ̇ܒܿܝܼܢܲܢ ܢܲܦܫܲܢ ܠܝܘܼܩܪܵܐ ܘܲܠܡܲܐܝܼܢܘܼܬܼܵܐ ܘܲܠܩܘܼܛܵܥܵܐ : ܘܝܲܬܿܝܼܪ ܡ̣ܢ ܡܲܝ̈ܵܐ ܩܲܪܝܼܪܝܼܢܲܢ . ܒܟܼܠ ܒܝܼ̈ܫܬܼܵܐ ܘܢܸܤ̈ܝܘܿܢܹܐ ܕܐܵܬܹ̇ܝܢ ܥܠܲܝܟ : ܐܸܢ ܡ̣ܢ ܠܓܼܵܘ ܐܵܘ ܡ̣ܢ ܠܒܲܪ : ܗܵܐ ܐܘܼܪܚܵܐ ܕܲܨܠܘܿܬܼܵܐ ܩܕܼܵܡܲܝܟ . ܦܸܠ ܥܲܠ ܐܲܦܲܝ̈ܟ ܐܵܦܸܢ ܠܹܠܲܝ ܐܝܼܡܵܡ ܚܲܕܼ : ܟܲܕܼ ܡܦܝܼܣ ܐܲܢ̄ܬܿ ܠܐܲܠܵܗܵܐ ܒܚܲܫܵܐ ܕܠܸܒܵܐ . ܘܐܲܠܵܗܵܐ ܕܐܝܼܬܼܵܘܗܝ ܡܪܲܚܡܵܢܵܐ ܘܛܵܒܼܵܐ : ܠܵܐ ܡܵܘܚܲܪ ܡ̣ܢ ܕܢܸܬܸܠ ܒܘܼܝܵܐܵܐ ܘܲܢܦܹܫܵܐ : ܟܲܕܼ ܚܵܙܹ̇ܐ ܕܲܒܼܟܹܐܒܼܵܐ ܕܠܸܒܵܐ ܡܦܝܼܣ ܐܲܢ̄ܬܿ ܠܹܗ : ܐܸܠܵܐ ܐܸܢ ܐܒܲܪ ܡ̣ܢ ܐܲܘܪܚܵܐ ܫܵܐܹ̇ܠ ܐܲܢ̄ܬܿ . ܘܟܼܠܗܘܿܢ ܚܲܝܼܝ̈ܟ : ܗܵܟܲܢ ܐܝܼܬܼ ܠܵܟܼ ܠܡܸܥܒܲܕܼ . ܫܵܩܹ̇ܠ ܐܲܢ̄ܬܿ : ܘܡܵܘܒܸܿܕܼ ܐܲܢ̄ܬܿ . ܘܬܼܘܼܒܼ ܡܦܝܼܣ ܐܲܢ̄ܬܿ ܒܟܹܐܒܼܵܐ : ܘܝܵܗܹ̇ܒܼ ܠܵܟܼ . ܘܬܼܘܼܒܼ : ܐܵܙܹ̇ܠ ܡܸܢܵܟܼ . ܘܦܵܓܲܥ ܐܲܢ̄ܬܿ ܗܵܫܵܐ ܒܡܸܕܸܡ ܟܲܕܼ ܤܵܒܲܪ ܐܲܢ̄ܬܿ : ܘܗܵܢܵܘ ܤܵܟܼܵܐ ܕܟܼܠ . ܘܟܲܕܼ ܒܥܲܝܬܵܝܗܝ : ܬܘܼܒܼ ܒܫܵܥܬܼܵܐ ܚܕܼܵܐ ܐ̄ܚܪܹܬܼܵܐ ܠܲܝܬܵܘܗܝ . ܗܵܟܲܢ ܡܛܲܟܿܤܵܐ ܡܲܪܕܝܼܬܼܵܐ ܗܵܕܹܐ : ܠܵܐ ܬܸܬܼܩܲܛܲܥ ܀ ܒܙܲܒܼܢܵܐ ܕܚܸܫܟܵܐ ܗܵܘ̇ ܥܲܒܿܝܼܛܵܐ ܕܤܵܡܹ̇ܟܼ ܥܲܠ ܢܲܦܫܵܐ ܀ ܢܸܙܕܗܲܪ ܡ̣ܢ ܦܤܵܩ ܤܲܒܼܪܵܐ . ܫܡܲܥܲܝܢܝ ܐܵܚܝ : ܐܲܝܟܼ ܝܵܠܹܕܬܵܐ ܠܘܼܩܒܲܠ ܚܸܒܼ̈ܠܹܝܗ̇ : ܐܸܬܼܟܲܬܲܫ : ܕܠܵܐ ܬܸܦܘܿܩ ܡ̣ܢ ܩܸܠܝܵܬܵܟܼ : pb. 343 ܘܐܲܝܟܼ ܐ̄ܢܵܫ ܕܲܡܤܲܝܒܲܪ ܫܸܢ̈ܕܹܐ . ܪܵܘܪܒܼܵܐܝܼܬܼ ܓܹܝܪ ܡܸܬܼܦܲܪܲܣ ܒܥܸܠܕܒܼܵܒܼܵܐ ܝܲܬܿܝܼܪ ܡ̣ܢ ܟܠܡܸܕܸܡ : ܠܡܲܦܵܩܘܼ ܠܵܟܼ ܡ̣ܢ ܩܸܠܵܝܬܵܟܼ : ܒܥܸܠܲܬܼ ܠܵܐ ܡܤܲܝܒܿܪܵܢܘܼܬܼܵܐ : ܒܙܲܒܼܢܵܐ ܕܐܵܓܼܘܿܢܵܐ . ܘܟܼܠܹܗ ܕܥܵܨܹ̇ܐ ܠܵܟܼ ܠܡܸܦܲܩ ܠܒܲܪ : ܐܲܝܟܼ ܕܕܲܠܡܵܐ ܟܲܕܼ ܬܩܵܘܸܐ : ܬܸܩܪܘܿܒܼ ܠܲܝܤܵܡ ܒܘܼܪܟܵܐ . ܪܲܒܲܬܼ ܕܵܚܹ̇ܠ : ܝܲܬܝܼܪ ܡ̣ܢ ܟܠܡܸܕܸܡ : ܡ̣ܢ ܗܵܢܵܐ ܥ̇ܒܼܵܕܼܵܐ . ܒܙܲܒܼܢܵܐ ܕܥܲܡܛܵܢܵܐ ܝܲܬܝܼܪ ܡ̣ܢ ܟܠܡܸܕܸܡ : ܤܝܵܡ ܒܘܼܪܟܵܐ ܡܥܲܕܲܪ . ܘܐܵܦ ܗ̤ܝ ܗܵܕܹܐ ܕܠܵܐ ܬܸܫܟܲܚ ܠܲܡܩܲܪܵܒܼܘܼ ܠܗܵܢܵܐ ܘܲܬܼܚܲܡܤܸܢ ܒܹܗ : ܩܪܵܒܼܵܐ ܗ̄ܘ̣ ܕܤܵܛܵܢܵܐ . ܙܵܕܹܩ ܠܵܟܼ : ܕܬܸܬܼܟܲܬܲܫ ܠܘܼܩܒܲܠ ܗܵܕܹܐ . ܝܵܕܲܥ̇ ܗ̄ܘ̣ ܓܹܝܪ ܤܵܛܵܢܵܐ ܥܘܼܕܼܪܵܢܵܐ ܕܡ̣ܢ ܤܝܵܡ ܒܘܼܪܟܵܐ : ܡܸܛܠܗܵܢܵܐ ܒܟܼܠܹܗ ܚܲܝܠܹܗ ܡܸܬܼܚܲܦܲܛ ܕܠܵܐ ܢܸܫܒܿܩܵܟܼ ܕܲܬܼܩܲܪܸܒܼ . ܘܐܸܡܲܬܼܝ ܕܬܸܩܪܘܿܒܼ ܠܡܸܦܲܠ ܥܲܠ ܐܲܦܲܝ̈ܟܼ : ܫܵܓܹ̇ܫ ܠܵܟܼ . ܘܐܵܦܸܢ ܙܟܲܝܬܵܝܗܝ ܘܤܵܡ̣ܬܿ ܒܘܼܪܟܵܐ : ܥܵܨܹ̇ܐ ܠܵܟܼ ܕܠܵܐ ܬܟܲܬܲܪ ܒܵܗ̇ . ܐܵܦܸܢ ܩܲܪܝܼܪܝܼܢ ܘܥܲܡܘܼܛܝܼܢ ܙܵܘ̈ܥܲܝܢ : ܢܵܘܚܲܪ ܒܲܤܝܵܡ ܒܘܼܪܟܵܐ . ܐܵܦܸܢ ܡܲܚܼܬܼ ܠܸܒܼܵܢ ܒܙܲܒܼ̈ܢܹܐ ܗܵܠܹܝܢ : ܘܠܲܝܬܿ ܠܲܢ ܘܐܵܦܠܵܢ ܨܠܘܿܬܼܵܐ : ܘܠܵܐ ܝܵܕܼܥܝܼܢܲܢ ܡܵܢܵܐ ܢܹܐܡܲܪ . ܒܕܼܵܐܦܠܵܐ ܦܸܬܼܓܼܵܡܹ̈ܐ ܕܒܼܵܥܘܼܬܼܵܐ ܐܵܬܹ̇ܝܢ ܠܲܢ : ܘܠܵܐ ܬܲܟܼܫܲܦܬܵܐ . ܘܥܲܡ ܕܗܵܟܲܢ : ܢܸܫܬܿܟܲܚ ܟܲܕܼ ܪܡܹܝܢܲܢ ܥܲܠ ܐܲܦܲܝ̈ܢ ܐܲܡܝܼܢܵܐܝܼܬܼ : ܘܐܵܦܸܢ ܫܠܹܝܢܲܢ ܀ ܐܸܡܲܬܼܝ ܕܲܤܢܝܼܩܝܼܢܲܢ ܥܲܠ ܥܘܼܕܼܪܵܢܵܐ ܡܸܕܸܡ ܕܡ̣ܢ ܐܲܠܵܗܵܐ ܘܲܓܼܠܝܼܙܝܼܢܲܢ :  pb. 342  ܒܘܵܠܝܼܬܼܵܐ ܠܵܐ ܢܵܤܒܿܝܼܢܲܢ . ܒܲܕܼܠܵܐ ܩܵܪܒܿܝܼܢܲܢ ܠܘܵܬܼ ܐܲܠܵܗܵܐ ܒܲܨܠܘܿܬܼܵܐ ܒܲܚܦܝܼܛܘܼܬܼܵܐ ܘܲܒܼܚܲܡܝܼܡܘܼܬܼܵܐ ܠܹܠܲܝ ܐܝܼܡܵܡ : ܟܲܕܼ ܓܵܥܹ̇ܝܢܲܢ ܠܘܵܬܹܗ ܒܟܹܐܒܹ̈ܐ : ܐܸܠܵܐ ܡܤܲܟܹܝܢܲܢ ܕܗ̤ܘ ܡ̣ܢ ܨܒܼܘܼܬܼ ܢܲܦܫܹܗ ܢܸܬܸܠ ܠܲܢ . ܗ̤ܘ ܡ̇ܢ ܡܸܬܼܦܲܪܲܣ ܥܸܠܬܼܵܐ . ܕܢܸܬܼܦܲܪܲܒܼ ܠܘܵܬܹܗ : ܒܕܼܵܐ ܠܡܸܬܼܐܲܠܵܨܘܼ ܡܲܪܦܸܐ ܠܲܢ . ܘܲܒܼܗܵܝ̇ ܕܡܸܫܬܵܘܚܲܪ ܠܡܸܦܪܩܲܢ : ܕܢܵܘܚܲܪ ܥܲܠ ܬܲܪܥܹܗ ܒܒܼܵܥܘܼܬܲܢ : ܡܸܬܼܦܲܪܲܣ ܠܥܘܼܕܼܪܵܢܵܢ ܀ ܚܢܲܢ ܕܹܝܢ ܡܵܐ ܕܐܸܬܲܝ̈ ܥܠܲܝܢ ܥܸܠ̈ܠܵܬܼܵܐ ܕܥܘܼܕܼܪ̈ܵܢܹܐ : ܡܸܬܼܩܲܒܠܗܹܝܢܲܢ ܘܦܵܝ̇ܫܝܼܢܲܢ : ܘܝܵܗ̇ܒܿܝܼܢܲܢ ܢܲܦܫܲܢ ܠܝܘܼܩܪܵܐ ܘܲܠܡܲܐܝܼܢܘܼܬܼܵܐ ܘܲܠܩܘܼܛܵܥܵܐ : ܘܝܲܬܿܝܼܪ ܡ̣ܢ ܡܲܝ̈ܵܐ ܩܲܪܝܼܪܝܼܢܲܢ . ܒܟܼܠ ܒܝܼ̈ܫܬܼܵܐ ܘܢܸܤ̈ܝܘܿܢܹܐ ܕܐܵܬܹ̇ܝܢ ܥܠܲܝܟ : ܐܸܢ ܡ̣ܢ ܠܓܼܵܘ ܐܵܘ ܡ̣ܢ ܠܒܲܪ : ܗܵܐ ܐܘܼܪܚܵܐ ܕܲܨܠܘܿܬܼܵܐ ܩܕܼܵܡܲܝܟ . ܦܸܠ ܥܲܠ ܐܲܦܲܝ̈ܟ ܐܵܦܸܢ ܠܹܠܲܝ ܐܝܼܡܵܡ ܚܲܕܼ : ܟܲܕܼ ܡܦܝܼܣ ܐܲܢ̄ܬܿ ܠܐܲܠܵܗܵܐ ܒܚܲܫܵܐ ܕܠܸܒܵܐ . ܘܐܲܠܵܗܵܐ ܕܐܝܼܬܼܵܘܗܝ ܡܪܲܚܡܵܢܵܐ ܘܛܵܒܼܵܐ : ܠܵܐ ܡܵܘܚܲܪ ܡ̣ܢ ܕܢܸܬܸܠ ܒܘܼܝܵܐܵܐ ܘܲܢܦܹܫܵܐ : ܟܲܕܼ ܚܵܙܹ̇ܐ ܕܲܒܼܟܹܐܒܼܵܐ ܕܠܸܒܵܐ ܡܦܝܼܣ ܐܲܢ̄ܬܿ ܠܹܗ : ܐܸܠܵܐ ܐܸܢ ܐܒܲܪ ܡ̣ܢ ܐܲܘܪܚܵܐ ܫܵܐܹ̇ܠ ܐܲܢ̄ܬܿ . ܘܟܼܠܗܘܿܢ ܚܲܝܼܝ̈ܟ : ܗܵܟܲܢ ܐܝܼܬܼ ܠܵܟܼ ܠܡܸܥܒܲܕܼ . ܫܵܩܹ̇ܠ ܐܲܢ̄ܬܿ : ܘܡܵܘܒܸܿܕܼ ܐܲܢ̄ܬܿ . ܘܬܼܘܼܒܼ ܡܦܝܼܣ ܐܲܢ̄ܬܿ ܒܟܹܐܒܼܵܐ : ܘܝܵܗܹ̇ܒܼ ܠܵܟܼ . ܘܬܼܘܼܒܼ : ܐܵܙܹ̇ܠ ܡܸܢܵܟܼ . ܘܦܵܓܲܥ ܐܲܢ̄ܬܿ ܗܵܫܵܐ ܒܡܸܕܸܡ ܟܲܕܼ ܤܵܒܲܪ ܐܲܢ̄ܬܿ : ܘܗܵܢܵܘ ܤܵܟܼܵܐ ܕܟܼܠ . ܘܟܲܕܼ ܒܥܲܝܬܵܝܗܝ : ܬܘܼܒܼ ܒܫܵܥܬܼܵܐ ܚܕܼܵܐ ܐ̄ܚܪܹܬܼܵܐ ܠܲܝܬܵܘܗܝ . ܗܵܟܲܢ ܡܛܲܟܿܤܵܐ ܡܲܪܕܝܼܬܼܵܐ ܗܵܕܹܐ : ܠܵܐ ܬܸܬܼܩܲܛܲܥ ܀ ܒܙܲܒܼܢܵܐ ܕܚܸܫܟܵܐ ܗܵܘ̇ ܥܲܒܿܝܼܛܵܐ ܕܤܵܡܹ̇ܟܼ ܥܲܠ ܢܲܦܫܵܐ ܀ ܢܸܙܕܗܲܪ ܡ̣ܢ ܦܤܵܩ ܤܲܒܼܪܵܐ . ܫܡܲܥܲܝܢܝ ܐܵܚܝ : ܐܲܝܟܼ ܝܵܠܹܕܬܵܐ ܠܘܼܩܒܲܠ ܚܸܒܼ̈ܠܹܝܗ̇ : ܐܸܬܼܟܲܬܲܫ : ܕܠܵܐ ܬܸܦܘܿܩ ܡ̣ܢ ܩܸܠܝܵܬܵܟܼ :  pb. 343  ܘܐܲܝܟܼ ܐ̄ܢܵܫ ܕܲܡܤܲܝܒܲܪ ܫܸܢ̈ܕܹܐ . ܪܵܘܪܒܼܵܐܝܼܬܼ ܓܹܝܪ ܡܸܬܼܦܲܪܲܣ ܒܥܸܠܕܒܼܵܒܼܵܐ ܝܲܬܿܝܼܪ ܡ̣ܢ ܟܠܡܸܕܸܡ : ܠܡܲܦܵܩܘܼ ܠܵܟܼ ܡ̣ܢ ܩܸܠܵܝܬܵܟܼ : ܒܥܸܠܲܬܼ ܠܵܐ ܡܤܲܝܒܿܪܵܢܘܼܬܼܵܐ : ܒܙܲܒܼܢܵܐ ܕܐܵܓܼܘܿܢܵܐ . ܘܟܼܠܹܗ ܕܥܵܨܹ̇ܐ ܠܵܟܼ ܠܡܸܦܲܩ ܠܒܲܪ : ܐܲܝܟܼ ܕܕܲܠܡܵܐ ܟܲܕܼ ܬܩܵܘܸܐ : ܬܸܩܪܘܿܒܼ ܠܲܝܤܵܡ ܒܘܼܪܟܵܐ . ܪܲܒܲܬܼ ܕܵܚܹ̇ܠ : ܝܲܬܝܼܪ ܡ̣ܢ ܟܠܡܸܕܸܡ : ܡ̣ܢ ܗܵܢܵܐ ܥ̇ܒܼܵܕܼܵܐ .