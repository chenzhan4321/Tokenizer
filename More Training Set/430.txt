ܬܘܼܒܼ ܡܸܠܟܹ̈ܐ ܡܥܲܕܪ̈ܵܢܹܐ ܕܚܘܼܒܵܐ . ܠܛ . ܬܘܼܒܼ ܡܸܠܟܹ̈ܐ ܡܥܲܕܪ̈ܵܢܹܐ ܕܚܘܼܒܵܐ . ܠܛ . ܪ̈ܚܝܼ̈ܡܵܢ ܥܲܤ̈ܩܵܬܵܐ ܕܲܚܠܵܦ ܛܵܒܼܬܵܐ : ܐܲܟܼܘܵܬܼܵܗ̇ ܕܛܵܒܼܬܵܐ . ܠܲܝܬܿ ܕܐܸܫܟܲܚ ܢܹܐܚܘܿܕܼ ܡܤܲܪܩܘܼܬܼܵܐ ܚܲܬܝܼܬܬܵܐ : ܐܸܠܵܐ ܐܲܝܢܵܐ ܕܲܦܤܲܩ̣ ܒܪܸܥܝܵܢܹܗ ܕܲܢܤܲܝܒܲܪ ܐܘܼ̈ܠܨܵܢܹܐ ܗܲܢܝܼܐܝܼܬܼ . ܘܠܲܝܬܿ ܕܐܸܫܟܲܚ ܢܤܲܝܒܲܪ ܐܘܼ̈ܠܨܵܢܹܐ : ܐܸܠܵܐ ܐܲܝܢܵܐ ܕܗܲܝܡܸܢ ܕܐܝܼܬܼ ܗ̄ܘ̣ ܡܸܕܸܡ ܕܲܡܝܲܬܲܪ ܡ̣ܢ ܢܝܵܚܹ̈ܐ ܦܲܓܼܪ̈ܵܢܵܝܹܐ : ܕܲܚܠܵܦ ܐܘܼ̈ܠܨܵܢܹܐ ܥܬܝܼܕܼ ܕܢܸܤܲܒܼ . ܟܠ ܕܠܲܡܤܲܪܩܘܼܬܼܵܐ ܥܲܬܸܕܼ ܢܲܦܫܹܗ : ܩܲܕܼܡܵܝܑܬܼ ܪܸܚܡܲܬܼ ܐܘܼ̈ܠܨܵܢܹܐ ܡܸܬܿܬܿܙܝܼܥܵܐ ܒܹܗ : ܘܗܵܝܕܹܝܢ ܕܵܐܹ̇ܠ ܒܹܗ ܚܘܼܫܵܒܼܵܐ ܠܡܸܤܬܲܪܵܩܘܼ ܡ̣ܢ ܡܵܐ ܕܲܬܼܢܵܢ . ܘܟܼܠ ܕܠܐܘܼ̈ܠܨܵܢܹܐ ܡܸܬܼܩܲܪܲܒܼ : ܩܲܕܼܸܡܵܝܑܬܼ ܒܗܲܝܡܵܢܘܼܬܼܵܐ ܡܸܫܬܲܪܲܪ : ܘܗܵܝܕܹܝܢ ܩܵܪܹܒܼ ܠܐܘܼ̈ܠܨܵܢܹܐ . ܐܲܝܢܵܐ ܕܟܲܕܼܸ ܡ̣ܢ ܨܸܒܼ̈ܘܵܬܼܵܐ ܐܸܤܬܲܪܲܩ : ܡ̣ܢ ܪܸ̈ܓܼܫܹܐ ܠܵܐ ܐܸܤܬܲܪܲܩ ܒܲܚܙܵܬܼܵܐ ܘܲܒܼܫܸܡܥܵܐ : ܐܘܼ̈ܠܨܵܢܹܐ ܥܦܝܼ̈ܦܹܐ ܥܲܬܸܕܼܸ ܠܢܲܦܫܹܗ : ܘܲܥܦܝܼܦܵܐܝܼܬܼ ܡܸܬܼܐܠܸܨ . ܡܵܠܘܿܢ ܕܹܝܢ : ܕܟܲܕܼ ܡ̣ܢ ܚܫܲܚܬܵܐ ܕܲܒܼܗܹܝܢ ܐܸܬܼܢܙܲܪ : ܒܝܲܕܼ ܪܸ̈ܓܼܫܹܐ ܡܸܬܼܒܲܤܲܡ ܒܗܹܝܢ : ܗܸܢܹܝܢ ܟܲܕܼ ܗܸܢܹܝܢ ܤܵܒܹ̇ܠ ܡ̣ܢ ܚܲܫܹ̈ܐ ܕܲܒܼܗܹܝܢ : pb. 297 ܐܲܝܠܹܝܢ ܕܡ̣ܢ ܩܕܝܼܡ ܬܵܥܹ̇ܫ ܗ̄ܘ̣ܵܐ ܤܘܼܥܪܵܢܵܐܝܼܬܼ . ܡܸܛܠ ܕܥܘܼܗܕܵܢܵܐ ܕܲܥܝܵܕܲܝ̈ܗܹܝܢ : ܠܵܐ ܡܸܬܼܠܚܸܐ ܡ̣ܢ ܬܲܪܥܝܼܸܬܼܵܐ . ܐܸܢܕܼܝܼܢ ܨܘܼܪ̈ܵܬܼܵܐ ܗܲܓܵܓܼܵܝ̈ܵܬܐ ܕܪܸܥܝܵܢܵܐܝܼܬܼ ܗܵܘ̈ܝܵܢ : ܐܵܠ̈ܨܵܢ ܠܒܲܪܢܵܫܵܐ ܒܸܠܥܵܕܼ ܨܸܼܒܼ̈ܘܵܬܼܵܐ : ܡܵܢܵܐ ܢܹܐܡܲܪ ܥܲܠ ܐܝܼܬܼܘܼܬܼܵܐ ܩܲܪܝܼܒܼܵܬܐ ؟ ܀ ܫܲܦܝܼܸܪܵܐ ܡܵܕܹܝܢ ܝܑܼܚܝܼܕܼܵܝܘܼܬܼܵܐ ܘܛܵܒܼ ܡܥܲܕܪܵܐ : ܕܲܠܚܘܼ̈ܫܵܒܹܐ ܓܲܢ̄ܒܵܪܵܐܝܼܬܼ ܡܫܲܬܿܩܵܐ : ܘܒܲܡܤܲܝܒܿܪܵܢܘܼܬܼܵܐ ܕܢܸܬܿܕܲܪܲܫ ܚܵܝܠܵܐ ܩܵܪܝܵܐ . ܘܚܘܼܡܤܵܢܵܐ ܪܲܒܵܐ ܡܲܠܦܵܐ ܠܹܗ ܠܐ̄ܢܵܫ : ܒܝܲܕܼ ܕܘܼܪܵܫܵܐ ܕܡܲܩܢܝܵܐ ܠܹܗ ܥܪܝܼܨܘܼܬܼ ܐܘܼ̈ܠܨܵܢܹܐ : ܕܲܫܟܼܝܼܚܵܐ ܒܵܗ̇ ܐܵܐܲܢܩܵܐܝܼܬܼ ܀ ܠܵܐ ܬܸܒܼܥܸܐ ܡܸܠܟܵܐ ܡ̣ܢ ܐܲܝܢܵܐ ܕܠܵܐ ܐܝܼܬܼܵܘܗ ܒܲܪ ܢܝܼܫܵܟܼ ܒܕܼܘܼܒܵܪܵܐ : ܘܐܵܦܸܢ ܛܵܒܼ ܚܲܟܿܝܼܡ . ܡܗܲܝܡܲܢ ܗ̄ܘ̣ ܗܸܕܼܸܝܘܿܛܵܐ ܕܢܲܤ̣ܝܼ ܨܸܒܼ̈ܘܵܬܼܵܐ : ܡ̣ܢ ܚܲܟܿܝܼܡܵܐ ܕܲܡܡܲܠܸܠ ܡ̣ܢ ܒܘܼܚܵܢܵܐ : ܠܒܲܪ ܡ̣ܢ ܢܸܤܝܵܢܵܐ ܕܲܒܼܗܹܝܢ . ܡܵܢܵܘ ܢܸܤܝܵܢܵܐ ؟ ܢܸܤܝܵܢܵܐ ؟ ܢܸܤܝܵܢܵܐ ܠܵܘ ܗܵܢܵܘ : ܕܐ̄ܢܵܫ ܢܸܥܘܿܠ ܘܢܸܓܘܿܫ ܨܸܒܼ̈ܘܵܬܼܸܵܐ : ܟܲܕܼ ܠܵܐ ܢܵܤܹ̇ܒܼ ܝܲܕܼܥܵܬܼ̈ܗܹܝܢ ܒܝܘܼܬܼܪܵܢܵܐ ܘܚܘܼܤܪܵܢܵܐ : ܘܙܲܒܼܢܵܐ ܢܟܲܬܲܪ ܒܗܹܝܢ . ܟܡܵܐ ܙܲܒܼ̈ܢܝܼܢ ܐܲܦܲܝ̈ܗܹܝܢ ܕܨܸܒܼ̈ܘܵܬܼܵܐ ܡܚܵܘ̈ܝܵܢ ܕܚܘܼܤܪܵܢܵܐ : ܟܲܕܼ ܠܓܼܵܘ ܡܸܢܗܹܝܢ : ܬܹܐܓܼܘܪܬܵܐ ܫܟܼܝܼܚܵܐ ܕܡܲܠܝܵܐ ܝܘܼܬܼܪ̈ܵܢܹܐ . ܒܹܗ ܒܲܙܢܵܐ ܘܗܵܝ̇ ܕܕܲܠܩܘܼܒܼܠܵܐ ܕܗܵܕܹܐ : ܗܵܟܲܢܵܐ ܡܸܤܬܲܟܿܠܵܐ ܀ ܤܲܓܝܼ̈ܐܹܐ ܬܘܼܒܼ ܐܝܼܬܼ : ܕܡ̣ܢ ܨܸܒܼ̈ܘܵܬܼܵܐ ܕܝܘܼܬܼܪܵܢܵܐ : ܚܘܼܤܪܵܢܵܐ ܤܵܒܼ̇ܠܝܼܢ . ܘܐܵܦܠܵܐ ܕܗܵܠܹܝܢ ܫܲܪܝܼܪܵܐ ܤܵܗܕܘܼܬܼܵܐ ܕܝܼܕܲܥܬܼܗܘܿܢ . ܐܸܠܵܐ ܕܐܲܝܢܵܐ ܕܝܵܕܲܥ̇ ܠܡܸܒܼܩܵܐ ܨܸܒܼ̈ܘܵܬܼܵܐ ܒܲܡܤܲܝܒܪܵܢܘܼܬܼܵܐ ܕܦܘܼܪܫܵܢܵܐ . ܡܸܛܠ ܗܵܢܵܐ : ܠܵܐ ܗ̄ܘ̣ܵܐ ܟܠܢܵܫ ܡܗܲܝܡܲܢ ܠܡܸܬܲܠ ܡܸܠܟܵܐ . ܐܸܠܵܐ ܐܲܝܢܵܐ ܕܠܘܼܩܕܲܡ ܕܲܒܲܪ ܝܵܬܹܗ ܫܲܦܝܼܪ : ܘܐܝܼܬܼ ܠܹܗ ܝܑܼܕܲܥܬܵܐ ܕܢܸܤܝܵܢܵܐ ܒܟܼܠ ܨܒܼܘܼ : ܘܠܵܐ ܪܵܚܹ̇ܡ ܝܵܬܹܗ : ܘܠܵܐ ܢܵܐܹ̇ܕܼ ܡ̣ܢ ܓܘܼ̈ܢܵܝܹܐ ܀ ܟܠ ܓܹܝܪ ܐܸܡܲܬܼܝ pb. 298 ܕܐܘܼܪܚܵܐ ܕܡܲܪܕܝܼܬܼܵܟܼ ܒܫܲܝܢܵܐ ܕܠܵܐ ܫܘܼܚܠܵܦܵܐ ܡܸܫܬܲܟܼܚܵܐ ܠܵܟܼ : ܩܢܲܛ . ܡܲܒܼܥܵܕܼܘܼ ܡܲܒܼܥܲܕܼ ܐܲܢ̄ܬܿ ܡ̣ܢ ܨܹܝܕܼ ܫܒܼܝܼ̈ܠܹܐ ܐܲܠܵܗܵܝܹ̈ܐ : ܕܪ̈ܝܼܫܲܝ ܒܕܼܘܼܪ̈ܟܵܬܼܵܐ ܠܲܐܝܵ̈̄ܬܐ ܕܩܲܕܝܼ̈ܫܹܐ . ܟܡܵܐ ܓܹܝܪ ܕܬܸܫܬܵܘܲܛ ܒܐܘܼܪܚܵܐ ܕܲܡܕܲܝܼܢܲܬܼ ܡ̣ܠܟܘܼܬܼܵܐ : ܘܲܒܼܘܲܥܕܵܐ ܬܸܩܪܘܿܒܼ ܕܲܫܒܵܒܼܘܼܬܼܵܗ̇ : ܫܘܼܘܕܵܥܵܟܼ ܗܵܢܵܐ ܢܸܗܘܸܐ : ܕܥܲܤܩܘܼܬܼ ܢܸܤܝ̈ܘܿܢܹܐ ܐܵܪܥܵܐ ܠܵܟܼ . ܘܲܟܼܡܵܐ ܕܝܲܬܝܼܪ ܬܸܬܼܩܲܪܲܒܼ : ܝܲܬܝܼܪ ܬܸܥܘܿܠ ܠܢܸܤ̈ܝܘܿܢܹܐ ܀ ܗܵܟܲܢܵܐ ܓܹܝܪ : ܟܠ ܐܸܡܲܬܼܝ ܕܫܘܼܚ̈ܠܵܦܹܐ ܥܲܤ̈ܩܹܐ ܬܲܪܓܸܫ ܢܲܦܫܵܟܼ ܒܐܘܼܪܚܵܗ̇ : ܕܲܥ ܒܙܲܒܼ̈ܢܹܐ ܗܵܢܘܿܢ : ܕܫܘܼܚܠܵܦܵܐ ܕܕܲܪܓܼܵܠܐ ܩܲܒܿܠܲܬ̤ ܢܲܦܫܵܟܼ ܒܟܸܤܝܵܐ : ܘܬܼܵܘܤܲܦܬܵܐ ܕܡܵܘܗܲܒܼܬܼܵܐ ܗܘ̤ܵܬܼ ܨܹܐܕܹܝܗ̇ : ܥܲܠ ܛܲܟܼܤܵܐ ܕܒܹܗ ܩܵܝ̇ܡܵܐ ܗ̄ܘ̣ܵܬܼ ܀ ܠܦܘܼܬܼ ܪܲܒܿܘܼܬܼܵܐ ܕܫܘܼ̈ܟܵܢܹܐ : ܗܵܟܲܢܵܐ ܠܩܲܫܝܘܼܬܼܵܐ ܕܢܸܤ̈ܝܘܿܢܹܐ ܡܲܥܸܠ ܠܵܗ̇ ܐܲܠܵܗܵܐ ܠܢܲܦܫܵܐ . ܐܸܢ ܕܹܝܢ ܐܝܼܬܼ ܢܲܦܫܵܐ ܕܲܡܚܝܼܠܵܐ : ܘܲܠܢܸܤܝܘܿܢܵܐ ܕܤܲܓܝܼ ܩܫܸܐ ܠܵܐ ܤܵܦ̇ܩܵܐ : ܘܡܲܫܸܦ ܠܘܵܬܼܵܗ̇ ܐܲܠܵܗܵܐ : ܕܲܥ ܚܲܟܿܝܼܡܵܐܝܼܬܼ : ܕܲܟܼܡܵܐ ܕܲܠܢܸܤܝܘܿܢܵܐ ܪܲܒܵܐ ܠܵܐ ܤܵܦ̇ܩܵܐ : ܘܐܵܦܠܵܐ ܠܫܘܼܟܵܢܵܐ ܪܲܒܵܐ . ܐܲܝܟܼ ܕܐܸܬܼܟܠܝܼ ܡܸܢܵܗ̇ ܪܲܒܿܘܼܬܼ ܢܸܤܝܘܿܢܵܐ : ܗܵܟܲܢܵܐ ܟܠܸܐ ܡܸܢܵܗ̇ ܘܪܲܒܿܘܼܬܼ ܫܘܼܟܵܢܵܐ . ܠܵܐ ܠܲܓܼܡܵܪ ܡܵܘܗܲܒܼܬܵܐ ܕܪܲܒܵܐ ܘܢܸܤܝܘܿܢܵܐ ܒܨܝܼܪܵܐ ܝܲܗ̣̄ܒܼ ܐܲܠܵܗܵܐ . ܡܛܲܟܿܤܝܼܢ ܗܵܟܹܝܠ ܢܸܤ̈ܝܘܿܢܹܐ ܒܦܘܼܚܵܡܵܐ ܕܫܘܼ̈ܟܵܢܹܐ . ܡܵܕܹܝܢ : ܡܸܢܗܹܝܢ ܕܥܲܤ̈ܩܵܬܼܵܐ ܕܨܹܐܕܲܝܟ ܐܸܬܼܦܲܪܢܲܣ : ܡܲܕܪܸܟܼ ܐܲܢ̄ܬܿ ܟܡܵܝܘܼܬܼܵܐ ܕܪܲܒܿܘܼܬܼܵܐ ܕܩܲܒܿܒܲܬ̤ ܢܲܦܫܵܟܼ . ܒܦܸܚܡܵܐ ܕܚܲܫܵܐ : ܒܘܼܝܵܐܵܐ ܀ ܡܵܢܵܐ ܗܵܟܹܝܠ ؟ ܢܸܤܝܘܿܢܵܐ : ܘܗܵܝܝܕܹܝܢ ܫܘܼܟܵܢܵܐ . ܐܵܘ ܡܵܘܗܲܒܼܬܼܵܐ : ܘܒܼܵܬܼܪܵܗ̇ ܢܸܤܝܘܿܢܵܐ . ܠܵܐ ܓܹܝܪ ܐܵܬܹ̇ܐ ܢܸܤܝܘܿܢܵܐ : ܐܸܠܵܐ ܩܲܒܿܠܲܬ̤ ܢܲܦܫܵܐ ܪܲܒܿܘܼܬܼܵܐ ܒܟܸܤܝܵܐ ܥܲܠ ܡܫܘܼܚܬܼܵܗ̇ ܩܲܕܼܡܵܝܬܵܐ : ܘܩܲܒܿܠܲܬ̤ pb. 299 ܪܘܼܚܵܐ ܕܤܝܼܡܲܬܼ ܒܢܲܝ̈ܵܐ . ܐܝܼܬܼ ܠܲܢ ܬܲܚܘܝܼܬܼܵܐ ܒܗܵܕܹܐ : ܡ̣ܢ ܢܸܤܝܘܿܢܹܗ ܕܡܵܪܲܢ . ܗܵܟܲܢܵܐ : ܘܕܲܫܠܝܼܚܹ̈ܐ . ܠܵܐ ܓܹܝܪ ܐܸܫܬܒܸܩܘ ܠܡܸܥܲܠ ܠܒܼܘܼܚܪܵܢܵܐ : ܥܕܲܡܵܐ ܕܩܲܒܸܠ̣ܘ ܦܵܪܲܩܠܹܝܛܵܐ . ܐܲܝܠܹܝܢ ܕܡܸܫܬܵܘܬܦܝܼܢ ܒܛܵܒܼܬܼܵܐ : ܙܵܕܹܩ ܕܲܢܤܲܝܒܿܪܘܼܢ ܐܵܦ ܢܸܤ̈ܝܘܿܢܹܐ . ܥܲܡܵܗ̇ ܕܛܵܒܼܬܵܐ : ܬܘܼܟܹ̈ܝܝܗ̇ . ܗܵܟܲܢܵܐ ܫ̣ܦܲܪ ܠܚܲܪܝܼܡ ܒܟܼܠ ܐܲܠܵܗܵܐ . ܘܟܿܕܼ ܗܵܟܲܢ : ܩܲܕܝܼܡܵܐ ܒܪܲܡ ܡܲܪܓܫܵܢܘܼܬܼܵܐ ܕܢܸܤܝܘܿܢܵܐ ܠܡܲܪܓܫܵܢܘܼܬܼܵܗ̇ ܕܡܵܘܗܲܒܼܬܼܵܐ : ܡܸܛܠ ܒܘܼܚܪܵܢܵܗ̇ ܕܚܹܐܪܘܼܬܼܵܐ . ܠܵܐ ܡܬܼܘܿܡ ܩܲܕܡܲܬ̤ ܛܲܝܒܿܘܼܬܼܸܵܐ ܠܒܲܪܢܵܫܵܐ : ܩܕܼܵܡ ܛܥܵܡܬܼܵܐ ܕܢܸܤܝܘܿܢܵܐ . ܒܲܗܘܵܝܵܐ ܡܲܢ : ܩܲܕܝܼܡܵܐ . ܒܲܪܓܸܫܬܵܐ ܕܹܝܢ : ܡܵܘܚܪܵܐ ܀ ܒܲܕܓܼܘܿܢ : ܙܵܕܹܩ ܕܲܗ̤ܘܲܝ̈ ܐܝܼܬܼ ܨܹܐܲܕܝܟ ܒܲܙܒܼ̈ܢܹܐ ܗܵܠܹܝܢ : ܬܲܪܬܹܝܢ ܤܲܩܘܼ̈ܒܼܠܵܝܵܬܼܵܐ ܠܵܐ ܕܵܡ̈ܝܵܬܵܐ . ܡܵܢܵܐ ܗܵܠܹܝܢ ؟ ܚܲܕܼܘܼܬܼܵܐ : ܘܕܸܚܠܬܼܵܐ . ܚܲܕܼܘܼܬܼܵܐ : ܡܸܛܠ ܕܒܼܐܘܼܪܚܵܐ ܕܪܝܼܫܲܬܼ ܠܩܲܪܝ̈ܫܹܐ : ܡܵܠܘܿܢ ܠܡܲܚܝܵܢܵܐ ܕܟܼܠ ܐܸܫܬܿܟܲܚ ܪܵܕܹܐ ܐܲܢ̄ܬܿ : ܐܲܝܟܼ ܕܡ̣ܢ ܫܘܼ̈ܘܕܵܥܹܐ ܕܢܸܤ̈ܝܘܿܢܹܐ . ܕܸܚܠ̱ܬܵܐ ܕܹܝܢ : ܕܕܲܠܡܵܐ ܡ̣ܢ ܥܸܠܲܬܼ ܪܵܡܘܼܬܼܵܐ ܡܸܬܼܢܲܤܸܐ ܐܲܢ̄ܬܿ ܗ̄ܘ̣ ܒܗܵܠܹܝܢ . ܡܸܬܼܚܲܟܿܡܝܼܢ ܒܪܲܡ ܡܲܟܿܝܼ̈ܟܹܐ ܡ̣ܢ ܛܲܝܒܿܘܼܬܼܵܐ : ܠܡܸܫܬܵܘܕܵܥܘܼ ܦܘܼܪ̈ܫܵܢܹܐ ܕܗܵܠܹܝܢ . ܗܵܢܵܘ ܕܹܝܢ : ܢܸܤ̈ܝܘܿܢܹܐ ܕܡ̣ܢ ܦܹܐܪ̈ܲܝ ܪܵܡܘܼܬܼܵܐ : ܡ̣ܢ ܦܲܟܹ̈ܐ ܕܒܼܵܠܥܹܝܢ ܡ̣ܢ ܚܘܼܒܵܐ . ܦܪܝܼܫܝܼܢ ܓܹܝܪ ܢܸܤ̈ܝܘܿܢܹܐ ܕܲܠܬܲܪܒܿܝܼܬܼܵܐ ܕܕܘܼܒܵܪܹ̈ܐ ܗܵܘܹ̇ܝܢ : ܠܐܲܝܠܹܝܢ ܕܡ̣ܢ ܡܸܫܬܲܒܼܩܵܢܘܼܬܼܵܐ ܗܵܘܹܝܢ : ܠܩܘܼܦܵܚܵܐ ܕܲܡܫܲܩܠܘܼܬܼܵܐ ܕܠܸܒܵܐܘ ܢܸܤ̈ܝܘܿܢܹܐ ܡܲܢ ܐܲܝܠܹܝܢ ܕܲܬܼܚܹܝܬܼ ܫܲܒܼܛܵܐ ܕܐܲܒܼܵܗܘܼܬܼܵܐ ܠܬܲܪܒܿܝܼܬܼܵܐ ܕܢܲܦܫܵܐ ܗܵܘܹ̇ܝܢ : ܗܵܠܹܝܢ ܕܲܒܼܗܘܿܢ ܡܸܬܿܕܲܪܫܵܐ ܘܡܸܬܼܒܲܚܪܵܐ ܘܗܵܘ̇ܝܵܐ ܢܲܨܝܼܚܬܼܵܐ : ܐܝܼܬܲܝܗܘܿܢ ܗܵܠܹܝܢ : ܡܲܐܝܼܢܘܼܬܼܵܐ : ܝܘܼܩܪܵܐ ܕܦܲܓܼܪܵܐ : ܫܘܼܪܵܝ ܗܲܕܵܡܹ̈ܐ : ܩܘܼܛܵܥܵܐ : pb. 300 ܒܘܼܠܒܵܠܵܐ ܕܬܲܪܥܝܼܬܼܵܐ : ܟܹܐܢܹ̈ܐ ܦܲܓܼܪ̈ܵܢܵܝܹܐ : ܦܤܵܩ ܤܲܒܼܪܵܐ ܕܲܡܠܸܐ ܥܸܕܵܢܵܐ : ܥܲܡܛܵܢܵܐ ܕܚܘܼ̈ܫܵܒܹܐ : ܓܠܝܼܙܘܼܬܼ ܐܝܼܠܵܐ ܐ̄ܢܵܫܵܝܵܐ : ܨܪܝܼܟܼܘܼܬܼ ܚܫܲܚܬܵܐ ܦܲܓܼܪܵܢܵܝܬܵܐ : ܘܲܕܼܫܲܪܟܵܐ . ܕܡ̣ܢ ܗܵܠܹܝܢ ܩܵܢܹ̇ܐ ܒܲܪܢܵܫܵܐ ܢܲܦܫܵܐ ܡܫܵܘܚܲܕܬܵܐ ܘܡܘܼܟܵܟܼܵܐ : ܘܠܸܒܵܐ ܡܝܼܬܼܵܐ . ܘܡܸܬܼܒܿܚܲܪ ܡ̣ܢ ܗܵܠܹܝܢ : ܒܪܸܚܡܲܬܼ ܚܘܼܒܹܗ ܕܒܼܵܪܘܿܝܵܐ . ܗܵܠܹܝܢ ܕܲܠܦܘܼܬܼ ܚܲܝܠܵܐ ܡܦܲܪܢܸܣ ܠܵܗ̇ ܡܕܲܒܿܪܵܢܵܐ ܠܲܚܫܲܚܬܵܐ ܕܲܒܼܗܘܿܢ : ܠܘܵܬܹܗ ܕܲܡܩܲܒܿܠܵܢܵܐ . ܘܲܒܼܗܘܿܢ ܒܗܵܠܹܝܢ ܡܡܲܙܓܼܝܼܢ : ܒܘܼ̈ܝܵܐܹܐ : ܘܥܵܩ̈ܵܬܵܐ . ܢܘܼܗܪܵܐ : ܘܚܸܫܘܿܟܼܵܐ . ܩܪ̈ܵܒܹܐ : ܘܥܘܼܕܼܪܵܢܵܐ . ܘܐܲܝܟܼ ܕܒܲܟܼܢܝܼܫܘܼ : ܐܵܠܹ̇ܨ ܘܡܲܪܘܲܚ : ܕܐܝܼܬܹܝܗ̇ ܐܵܬ̤ܵܐ ܕܬܲܪܒܿܝܼܬܼܵܐ ܕܥܘܼܕܼܪܵܢܵܐ . ܢܸܤ̈ܝܘܿܢܹܐ ܕܹܝܢ ܐܲܝܠܹܝܢ ܕܲܒܼܡܸܫܬܲܒܼܩܵܢܘܼܬܼܸܵܐ ܗܵܘܹ̇ܝܢ : ܨܹܝܕܼ ܐܲܝܠܹܝܢ ܕܲܩܕܼܵܡ ܗܵܝ̇ ܒܲܤܝܼܡܘܼܬܼܵܐ ܕܥܵܒܹ̇ܕܼ ܛܵܒܼ̈ܬܲܢ ܡܲܡܪܚܝܼܢ ܠܡܸܫܬܲܩܵܠܘܼ ܒܬܲܪܥܝܼܬܼܗܘܿܢ : ܘܲܠܡܸܗܘܵܐ ܛܵܠܘܿܡܹ̈ܐ ܕܛܵܒܼ̈ܬܹܗ ܪܵܡܵܐܝܼܬܼ : ܐܝܼܬܲܝܗܘܿܢ ܗܵܠܹܝܢ : ܢܸܤ̈ܝܘܿܢܹܐ ܓܠܲܝܵ̈ܐ ܕܫܹܐܕܹ̈ܐ : ܕܲܠܒܲܪ ܡ̣ܢ ܬܚܘܼ̈ܡܹܐ ܕܚܲܝ̈ܠܹܐ ܢܲܦܫܵܢܵܝܹ̈ܐ : ܟܲܕܼ ܓܠܝܼܙܝܼܢ ܡ̣ܢ ܚܲܝܠܵܐ ܡܚܲܟܿܡܵܢܵܐ ܕܲܒܼܗܘܿܢ . ܪܓܸܫܬܵܐ ܚܲܪܝܼܦܬܵܐ ܕܙܵܘ̈ܥܹܐ ܕܙܵܢܝܘܼܬܼܵܐ : ܕܐܲܝܟܼ ܕܲܠܩܘܼܦܵܚܵܐ ܕܫܘܼܩܵܠܗܘܿܢ ܒܵܗ̇ ܡܸܫܬܲܒܼܩܝܼܢ . ܕܠܝܼܠܘܼܬܼܵܐ ܕܲܠܘܵܬܼ ܚܸܡܬܵܐ : ܡܩܵܡܘܼܬܼ ܨܸܒܼܝܼܢܵܐ : ܪܸܚܡܲܬܼ ܙܵܟܼܘܼܬܼܵܐ ܕܲܒܼܡܸܠܹ̈ܐ : ܙܥܝܼܦܘܼܬܼܵܐ : ܠܸܒܵܐ ܫܵܝܘܿܛܵܐ : ܛܵܥܝܘܼܬܼܵܐ ܓܡܝܼܪܬܵܐ ܕܗܵܘܢܵܐ : ܓܘܼܕܵܦܵܐ ܕܥܲܠ ܒܪܝܼܟܸ ܐܝܼܩܵܪܹܗ : ܬܲܪ̈ܥܝܵܬܵܐ ܤܲܟܼ̈ܠܵܬܵܐ ܕܡܲܠ̈ܝܵܢ ܓܘܼܚܟܵܐ . ܡܵܠܘܿܢ ܕܹܝܢ ܒܸܟܼܝܵܐ : ܫܝܼܛܘܼܬܼܵܐ ܕܡ̣ܢ ܒܢܲܝ̈ܢܵܫܵܐ : ܙܲܠܝܼܠܘܼܬܼܵܐ ܕܝܲܩܝܼܪܘܼܬܼܵܐ : ܒܘܼ̈ܙܵܚܹܐ ܕܒܸܐܤ̈ܟܹܡܹܐ ܤܲܓܝܼ̈ܐܹܐ ܕܡ̣ܢ ܫܹܐܕܹ̈ܐ : ܒܟܸܤܝܵܐ ܐܲܟܲܚ̄ܕܼ ܘܲܒܼܓܸܠܝܵܐ . ܪܸܚܡܲܬܼ ܚܘܼܠܛܵܢܵܐ ܘܗܘܼܦܵܟܼܵܐ ܕܲܒܼܥܵܠܡܵܐ : ܦܲܠܝܼ̈ܛܵܬܵܐ ܤܒܼܝܼ̈ܤܵܬܵܐ ܕܡܸܠܹ̈ܐ ܫܲܛܘܼܪ̈ܵܬܼܵܐ . ܫ̈ܟܼܵܚܵܬܵܐ ܚܲܕܼ̈ܬܼܵܬܼܵܐ pb. 301 ܕܡ̣ܢ ܢܲܦܫܹܗ : ܥܲܡ ܢܒܼ̈ܝܼܵܘܵܬܼܵܐ ܕܲܓܵܠ̈ܬܐ . ܘܫܘܼܘ̈ܕܵܝܹܐ ܤܲܓܝܼ̈ܐܹܐ : ܕܲܠܥܸܠ ܡ̣ܢ ܚܲܝܠܵܐ . ܘܐܵܦ ܒܗܵܠܹܝܢ ܕܦܲܓܼܪܵܐ : ܐܲܡܝܼܢܘܼܬܼ ܓܸܕܼܫܹ̈ܐ ܥܲܤ̈ܩܹܐ ܘܲܡܥܲܪ̈ܩܠܹܐ : ܠܵܐ ܕܠܝܼ̈ܠܲܝ ܠܲܫܲܪܵܝܵܐ . ܦܸܓܼܥܹ̈ܐ ܐܲܡܝܼ̈ܢܹܐ ܕܐ̄ܢܵܫܵܐ ܒܝܼ̈ܫܹܐ ܘܲܕܼܠܵܐ ܐܲܠܵܗ . ܡܲܦܘܼܠܬܐ ܕܒܼܐܝܼ̈ܕܲܝ ܒܢܲܝ̈ܢܵܫܵܐ ܒܝܼ̈ܫܹܐ . ܡܸܬܿܬܿܙܝܼܥܵܢܘܼܬܼܵܐ ܐܲܡܝܼܢܬܵܐ ܕܠܸܒܵܐ : ܒܕܸܚܠ̱ܬܐ ܕܲܕܼܠܵܐ ܥܸܠܬܵܐ ܕܡܸܢܫܹܠܝ . ܘܲܟܼܡܵܐ ܙܲܒܼ̈ܢܝܼܢ ܡܲܦܘܼܠܬܵܐ ܚܲܤܝܼܢܬܵܐ ܕܡ̣ܢ ܫܩܝܼ̈ܦܹܐ : ܘܕܼܘܼ̈ܟܿܝܵܬܵܐ ܪ̈ܵܡܵܬܼܵܐ ܘܲܕܼܫܲܪܟܵܐ : ܐܲܝܟܼ ܕܠܲܬܼܒܼܵܪܵܐ ܕܝܼܠܹܗ ܕܓܼܘܼܫܡܵܐ . ܨܪܝܼܟܼܘܼܬܼܵܐ ܕܠܸܒܵܐ ܕܡ̣ܢ ܤܘܼܡܵܟܼܵܐ ܕܥܲܠ ܒܛܝܼܠܘܼܬܼܵܐ ܐܲܠܵܗܵܝܬܵܐ : ܘܬܼܘܼܟܼܠܵܢܵܐ ܕܗܲܝܡܵܢܘܼܬܹܗ . ܘܐܲܝܟܼ ܕܲܒܼܦܵܤܝܼ̈ܩܵܬܵܐ : ܟܠܗܹܝܢ ܠܵܐ ܡܸܬܼܡܲܨ̈ܝܵܢܝܵܬܐ ܘܕܲܠܥܸܠ ܡ̣ܢ ܚܲܝܠܵܐ : ܡܸܫܬܲܡܪ̈ܵܢ ܥܠܵܘܗܝ ܘܗܵܠܹܝܢ ܕܲܠܘܵܬܹܗ ܀ ܗܵܠܹܝܢ ܟܠܗܹܝܢ ܕܤܸܕܼܪܹܬܼ : ܡ̣ܢ ܡܢܵܬܵܐ ܐܸܢܹܝܢ ܕܢܸܤܝܘܿܢܹ̈ܐ ܕܪܵܡܘܼܬܼܵܐ . ܗܵܠܹܝܢ ܕܫܘܼܪܵܝܵܐ ܕܲܒܼܗܘܿܢ ܡܸܬܼܚܵܘܸܐ ܒܐ̄ܢܵܫ : ܡ̣ܢ ܐܸܡܲܬܼܝ ܕܲܡܫܲܪܸܐ ܕܢܸܗܘܸܐ ܚܲܟܿܝܼܡ ܒܥܲܝ̈ܢܲܝ ܢܲܦܫܹܗ . ܘܡܸܬܼܝܲܒܲܠ ܒܟܼܠܗܹܝܢ ܗܵܠܹܝܢ ܒܝܼ̈ܫܵܬܼܵܐ : ܠܦܘܼܬܼ ܦܸܚܡܵܐ ܕܡܸܬܿܛܦܝܼܤܵܢܘܼܬܹܗ ܕܲܠܚܘܼܫܵܒܼܵܐ ܗܵܢܵܐ . ܡܵܕܹܝܢ : ܡ̣ܢ ܦܘܼܪܫܵܢܵܐ ܕܢܸܤܝܘܿܢܲܝ̈ܟ : ܩܵܐܹ̇ܡ ܐܲܢ̄ܬܿ ܥܲܠ ܐܘܼܪ̈ܚܵܬܵܐ ܩܲܛܝܼ̈ܢܵܬܵܐ ܕܪܸܥܝܵܢܵܟܼ . ܐܸܢ ܕܹܝܢ ܬܸܚܙܸܐ ܘܡܸܕܸܡ ܡܸܕܸܡ ܡ̣ܢ ܗܵܠܹܝܢ ܕܲܚܠܝܼܛܝܼܢ ܒܗܵܢܘܿܢ : ܕܲܥ ܕܐܲܝܟܼ ܟܡܵܝܘܼܬܼܵܐ ܕܡ̣ܢ ܗܵܠܹܝܢ : ܐܵܦ ܡܲܤܒܪܵܢܘܼܬܼܵܐ ܡܟܲܬܿܡܵܐ ܬܲܡܵܢ ܀ ܬܘܼܒܼ ܐܵܦ ܢܝܼܫܵܐ ܐ̄ܚܪܹܢܵܐ ܫܡܲܥ . ܟܠ ܥܲܤ̈ܩܵܬܼܵܐ ܕܹܝܢ ܘܐܘܼ̈ܠܨܵܢܹܐ : ܕܲܡܤܲܝܒܿܪܵܢܘܼܬܼܵܐ ܥܲܡܗܘܿܢ ܠܵܐ ܐܝܼܬܼ : ܥܦܝܼܦܵܐ ܐܝܼܬܼܵܘܗ ܫܘܼܢܵܩܗܘܿܢ . ܡܤܲܝܒܿܪܵܢܘܼܬܹܗ ܕܓܲܒܼܪܵܐ : ܕܲܚ̇ܩܵܐ ܥܵܩ̈ܬܹܗ . ܙܥܘܿܪܘܼܬܼ ܢܲܦܫܵܐ ܕܹܝܢ : ܐܸܡܲܐ ܗ̣̄ܝ ܕܫܘܼ̈ܢܵܩܹܐ . ܡܤܲܝܒܪܵܢܘܼܬܼܵܐ ܐܝܼܬܹܝܗ̇ : ܐܸܡܵܐ ܕܒܼܘܼ̈ܝܵܐܹܐ : pb. 302 ܚܲܝܠܵܐ ܡܸܕܸܡ ܕܡ̣ܢ ܪܘܼܝܼܚܘܼܬܼ ܠܸܒܵܐ ܡܸܬܼܝܼܠܸܕܼ . ܥܲܤܩܵܐ ܗ̣̄ܝ ܠܒܲܪܢܵܫܵܐ ܗܵܕܹܐ ܠܡܸܫܟܵܚܘܼ ܡ̣ܢ ܢܲܦܫܹܗ ܒܐܘܼܠܨܵܢܵܘ̈ܗܝ : ܒܸܠܥܵܕܼ ܡ̣ܢ ܗܵܘܗܒܲܬܼ ܐܲܠܵܗܵܐ : ܕܲܒܼܝܲܕܼ ܫܸܐܠܲܬܼ ܨܠܘܿܬܼܵܐ ܘܐܲܫܝܼܕܼܘܼܬܼ ܕܸܡ̈ܥܹܐ ܡܸܫܬܲܟܼܚܵܐ . ܡܵܐ ܕܹܝܢ ܕܨܵܒܹ̇ܐ ܐܲܠܵܗܵܐ ܕܲܒܼܝܲܬܝܝܼܪܵܐ ܢܸܬܼܐܠܸܨ ܒܲܪܢܵܫܵܐ : ܡܲܪܦܸܐ ܠܹܗ ܒܐܝܼܕܼܵܐ ܕܲܙܥܘܿܪܘܼܬܼ ܢܲܦܫܵܐ . ܘܗ̤ܝ ܗܵܕܹܐ ܡܵܘܠܕܼܵܐ ܒܹܗ : ܚܲܝܠܵܐ ܚܲܤܝܼܢܵܐ ܕܩܘܼܛܵܥܵܐ : ܗܵܘ̇ ܕܡܸܬܿܛܥܸܡ ܒܐܝܼܕܹܗ ܚܢܘܼܩܝܵܐ ܢܲܦܫܵܢܵܝܵܐ : ܕܗܸܢܹܝܢ ܐܸܢܹܝܢ ܛܥܵܡܬܵܗ̇ ܕܓܼܗܲܢܵܐ . ܡ̣ܢ ܗܵܪܟܵܐ ܕܹܝܢ ܡܸܫܬܲܡܪܵܐ ܥܠܵܘܗܝ ܪܘܼܚܵܐ ܕܕܼܘܼܘܵܕܼܵܐ : ܗܵܝ̇ ܕܡܸܢܵܗ̇ ܢܵܒܼܥ̇ܝܼܢ ܪܸܒܿܘܿ ܢܸܤܝ̈ܘܿܢܝܼܢ : ܒܠܝܼܠܘܼܬܼܵܐ : ܚܸܡܬܼܵܢܘܼܬܼܵܐ : ܓܘܼܕܵܦܵܐ : ܡܸܬܼܥܲܕܿܠܵܢܘܼܬܼܵܐ : ܠܵܐ ܫܲܘܝܘܼܬܼ ܚܘܼ̈ܫܵܒܹܐ : ܫܘܼܢܵܝܵܐ ܕܡ̣ܢ ܐܲܬܲܪ ܠܐܲܬܲܪ : ܥܲܡ ܐ̄ܚܪ̈ܵܢܝܬܵܐ ܕܐܲܟܼܘܵܬܼܗܹܝܢ . ܐܸܢܕܹܝܢ ܬܹܐܡܲܪ : ܕܥܸܠܬܵܐ ܕܗܵܠܹܝܢ ܟܠܗܹܝܢ ܡܲܢ ܐܝܼܬܼܵܘܗܝ ؟ ܐܵܡܲ݁ܪ ܐ̄ܢܵܐ ܠܵܟܼ : ܕܐܲܢ̄ܬܿ . ܡܸܛܠ ܗܵܝ̇ ܕܠܵܐ ܐܸܬܼܒܛܸܠ ܠܵܟܼ ܠܲܡܥܲܩܵܒܼܘܼ ܥܸܠܬܼܵܐ ܕܐܵܤܝܘܼܬܼܗܹܝܢ . ܐܵܤܝܘܼܬܼܵܐ ܕܹܝܢ ܕܗܵܠܹܝܢ ܟܠܗܹܝܢ : ܐܝܼܬܹܝܗ̇ ܚܕܼܵܐ . ܕܒܼܐܝܼܕܼܵܗ̇ : ܡܸܚܕܼܵܐ ܡܸܫܟܲܚ ܐ̄ܢܵܫ ܒܓܼܵܘ ܢܲܦܫܹܗ ܒܘܼܝܵܐܵܐ . ܡܵܢܲܐ ܗ̣̄ܝ ܕܹܝܢ ܗܵܕܹܐ ؟ ܡܘܼܟܵܟܼܵܐ ܕܠܸܒܵܐ . ܒܸܠܥܵܕܼ ܗܵܕܹܐ ܕܹܝܢ : ܕܐ̄ܢܵܫ ܢܸܫܪܸܐ ܤܝܵܓܼܵܐ ܕܗܵܠܹܝܢ ܒܝܼ̈ܫܵܬܼܵܐ : ܠܵܐ ܡܸܫܟܲܚ . ܒܝܲܬܝܼܪܵܐ ܕܹܝܢ ܡܸܫܬܲܚ ܠܗܹܝܢ ܕܥܵܫ̈ܢܵܢ ܥܠܵܘܗܝ . ܠܵܐ ܬܸܬܼܚܲܡܲܬܼ ܥܠܲܝ ܕܐܵܡܲ݁ܪܢܵܐ ܠܵܟܼ ܫܪܵܪܵܐ : ܕܠܵܐ ܡܬܼܘܿܡ ܒܥܲܝܬܵܗ̇ ܒܓܼܵܘ ܢܲܦܫܵܟܼ ܠܗܵܕܹܐ . ܘܐܸܢ ܨܵܒܹ̇ܐ ܐܲܢ̄ܬܿ : ܗ̤ܘܝܼ ܒܵܬܼܪܵܗ̇ : ܘܚܵܙܹ̇ܐ ܐܲܢ̄ܬܿ ܐܲܝܟܲܢ ܝܵܗ̇ܒܵܐ ܫܪܵܝܗܹܝܢ ܕܒܼܝܼ̈ܫܵܬܼܵܟܼ . ܡ̣ܢ ܦܸܚܡܵܐ ܕܡܘܼܟܵܟܼܵܟܼ : ܡܸܬܼܝܲܗܒܵܐ ܠܵܟܼ ܡܤܲܝܒܿܪܵܢܘܼܬܼܵܐ ܒܥܵܩ̈ܵܬܼܵܟܼ . ܘܡ̣ܢ ܦܸܚܡܵܐ ܕܲܡܤܲܝܒܿܪܵܢܘܼܬܼܵܟܼ : ܩܵܐܹ̇ܠ ܝܘܼܩܪܗܹܝܢ ܡ̣ܢ ܢܲܦܫܵܟܼ : ܘܬܸܬܼܒܲܝܲܐ pb. 303 ܒܐܘܼ̈ܠܨܵܢܹܝܗ̇ . ܘܡ̣ܢ ܦܸܚܡܵܐ ܕܒܼܘܼܝܵܐܵܗ̇ : ܝܵܪܹܒܼ ܚܘܼܒܵܟܼ ܕܒܲܐܠܵܗܵܐ . ܘܡ̣ܢ ܦܸܚܡܵܐ ܕܚܘܼܒܵܟܼ : ܝܵܪܒܵܐ ܚܲܕܼܘܼܬܼܵܟܼ ܕܲܒܼܪܘܼܚ . ܠܐܲܝܠܹܝܢ ܕܲܒܼ̈ܢܲܝܵܐ ܐܸܢܘܿܢ ܚܲܬܼܝܼ̈ܬܹܐ : ܐܲܒܼܘܼܢ ܡܪܲܚܡܵܢܵܐ ܟܲܕܼ ܨܵܒܹ̇ܐ ܕܢܲܪܘܲܚ ܐܸܢܘܿܢ ܒܢܸܤܝܘܿܢܲܝ̈ܗܘܿܢ : ܠܵܐ ܗ̄ܘ̣ܵܐ ܡܸܫܩܲܠ ܫܵܩܹ̇ܠ ܠܗܘܿܢ ܡܸܢܗܘܿܢ : ܐܸܠܵܐ ܠܲܡܤܲܝܒܿܪܵܢܘܼܬܼܵܐ ܡܫܲܟܸܢ ܠܵܗ̇ ܠܗܘܿܢ ܒܢܸܤ̈ܝܘܿܢܹܐ . ܘܗܵܠܹܝܢ ܟܠܗܹܝܢ ܛܵܒܼ̈ܬܼܵܐ ܒܐܝܼܕܸܿܗ̇ ܡܩܲܒܿܠܝܼ̤ܢ : ܠܫܘܼܡܠܵܝܵܐ ܕܢܲܦ̈ܫܵܬܼܗܘܿܢ . ܕܐܵܦ ܠܲܢ ܢܲܫܘܸܐ ܡܫܝܼܚܵܐ ܒܛܲܝܒܿܘܼܬܹܗ : ܕܲܢܤܲܝܒܲܪ ܒܝܼ̈ܫܵܬܼܵܐ ܡܸܛܠ ܚܘܼܒܹܗ : ܒܬܼܵܘܕܝܼܬܼܵܐ ܕܠܸܒܵܐ . ܐܵܡܹܝܢ . ܪ̈ܚܝܼ̈ܡܵܢ ܥܲܤ̈ܩܵܬܵܐ ܕܲܚܠܵܦ ܛܵܒܼܬܵܐ : ܐܲܟܼܘܵܬܼܵܗ̇ ܕܛܵܒܼܬܵܐ . ܠܲܝܬܿ ܕܐܸܫܟܲܚ ܢܹܐܚܘܿܕܼ ܡܤܲܪܩܘܼܬܼܵܐ ܚܲܬܝܼܬܬܵܐ : ܐܸܠܵܐ ܐܲܝܢܵܐ ܕܲܦܤܲܩ̣ ܒܪܸܥܝܵܢܹܗ ܕܲܢܤܲܝܒܲܪ ܐܘܼ̈ܠܨܵܢܹܐ ܗܲܢܝܼܐܝܼܬܼ . ܘܠܲܝܬܿ ܕܐܸܫܟܲܚ ܢܤܲܝܒܲܪ ܐܘܼ̈ܠܨܵܢܹܐ : ܐܸܠܵܐ ܐܲܝܢܵܐ ܕܗܲܝܡܸܢ ܕܐܝܼܬܼ ܗ̄ܘ̣ ܡܸܕܸܡ ܕܲܡܝܲܬܲܪ ܡ̣ܢ ܢܝܵܚܹ̈ܐ ܦܲܓܼܪ̈ܵܢܵܝܹܐ : ܕܲܚܠܵܦ ܐܘܼ̈ܠܨܵܢܹܐ ܥܬܝܼܕܼ ܕܢܸܤܲܒܼ . ܟܠ ܕܠܲܡܤܲܪܩܘܼܬܼܵܐ ܥܲܬܸܕܼ ܢܲܦܫܹܗ : ܩܲܕܼܡܵܝܑܬܼ ܪܸܚܡܲܬܼ ܐܘܼ̈ܠܨܵܢܹܐ ܡܸܬܿܬܿܙܝܼܥܵܐ ܒܹܗ : ܘܗܵܝܕܹܝܢ ܕܵܐܹ̇ܠ ܒܹܗ ܚܘܼܫܵܒܼܵܐ ܠܡܸܤܬܲܪܵܩܘܼ ܡ̣ܢ ܡܵܐ ܕܲܬܼܢܵܢ . ܘܟܼܠ ܕܠܐܘܼ̈ܠܨܵܢܹܐ ܡܸܬܼܩܲܪܲܒܼ : ܩܲܕܼܸܡܵܝܑܬܼ ܒܗܲܝܡܵܢܘܼܬܼܵܐ ܡܸܫܬܲܪܲܪ : ܘܗܵܝܕܹܝܢ ܩܵܪܹܒܼ ܠܐܘܼ̈ܠܨܵܢܹܐ . ܐܲܝܢܵܐ ܕܟܲܕܼܸ ܡ̣ܢ ܨܸܒܼ̈ܘܵܬܼܵܐ ܐܸܤܬܲܪܲܩ : ܡ̣ܢ ܪܸ̈ܓܼܫܹܐ ܠܵܐ ܐܸܤܬܲܪܲܩ ܒܲܚܙܵܬܼܵܐ ܘܲܒܼܫܸܡܥܵܐ : ܐܘܼ̈ܠܨܵܢܹܐ ܥܦܝܼ̈ܦܹܐ ܥܲܬܸܕܼܸ ܠܢܲܦܫܹܗ : ܘܲܥܦܝܼܦܵܐܝܼܬܼ ܡܸܬܼܐܠܸܨ . ܡܵܠܘܿܢ ܕܹܝܢ : ܕܟܲܕܼ ܡ̣ܢ ܚܫܲܚܬܵܐ ܕܲܒܼܗܹܝܢ ܐܸܬܼܢܙܲܪ : ܒܝܲܕܼ ܪܸ̈ܓܼܫܹܐ ܡܸܬܼܒܲܤܲܡ ܒܗܹܝܢ : ܗܸܢܹܝܢ ܟܲܕܼ ܗܸܢܹܝܢ ܤܵܒܹ̇ܠ ܡ̣ܢ ܚܲܫܹ̈ܐ ܕܲܒܼܗܹܝܢ :  pb. 297  ܐܲܝܠܹܝܢ ܕܡ̣ܢ ܩܕܝܼܡ ܬܵܥܹ̇ܫ ܗ̄ܘ̣ܵܐ ܤܘܼܥܪܵܢܵܐܝܼܬܼ . ܡܸܛܠ ܕܥܘܼܗܕܵܢܵܐ ܕܲܥܝܵܕܲܝ̈ܗܹܝܢ : ܠܵܐ ܡܸܬܼܠܚܸܐ ܡ̣ܢ ܬܲܪܥܝܼܸܬܼܵܐ . ܐܸܢܕܼܝܼܢ ܨܘܼܪ̈ܵܬܼܵܐ ܗܲܓܵܓܼܵܝ̈ܵܬܐ ܕܪܸܥܝܵܢܵܐܝܼܬܼ ܗܵܘ̈ܝܵܢ : ܐܵܠ̈ܨܵܢ ܠܒܲܪܢܵܫܵܐ ܒܸܠܥܵܕܼ ܨܸܼܒܼ̈ܘܵܬܼܵܐ : ܡܵܢܵܐ ܢܹܐܡܲܪ ܥܲܠ ܐܝܼܬܼܘܼܬܼܵܐ ܩܲܪܝܼܒܼܵܬܐ ؟ ܀ ܫܲܦܝܼܸܪܵܐ ܡܵܕܹܝܢ ܝܑܼܚܝܼܕܼܵܝܘܼܬܼܵܐ ܘܛܵܒܼ ܡܥܲܕܪܵܐ : ܕܲܠܚܘܼ̈ܫܵܒܹܐ ܓܲܢ̄ܒܵܪܵܐܝܼܬܼ ܡܫܲܬܿܩܵܐ : ܘܒܲܡܤܲܝܒܿܪܵܢܘܼܬܼܵܐ ܕܢܸܬܿܕܲܪܲܫ ܚܵܝܠܵܐ ܩܵܪܝܵܐ . ܘܚܘܼܡܤܵܢܵܐ ܪܲܒܵܐ ܡܲܠܦܵܐ ܠܹܗ ܠܐ̄ܢܵܫ : ܒܝܲܕܼ ܕܘܼܪܵܫܵܐ ܕܡܲܩܢܝܵܐ ܠܹܗ ܥܪܝܼܨܘܼܬܼ ܐܘܼ̈ܠܨܵܢܹܐ : ܕܲܫܟܼܝܼܚܵܐ ܒܵܗ̇ ܐܵܐܲܢܩܵܐܝܼܬܼ ܀ ܠܵܐ ܬܸܒܼܥܸܐ ܡܸܠܟܵܐ ܡ̣ܢ ܐܲܝܢܵܐ ܕܠܵܐ ܐܝܼܬܼܵܘܗ ܒܲܪ ܢܝܼܫܵܟܼ ܒܕܼܘܼܒܵܪܵܐ : ܘܐܵܦܸܢ ܛܵܒܼ ܚܲܟܿܝܼܡ . ܡܗܲܝܡܲܢ ܗ̄ܘ̣ ܗܸܕܼܸܝܘܿܛܵܐ ܕܢܲܤ̣ܝܼ ܨܸܒܼ̈ܘܵܬܼܵܐ : ܡ̣ܢ ܚܲܟܿܝܼܡܵܐ ܕܲܡܡܲܠܸܠ ܡ̣ܢ ܒܘܼܚܵܢܵܐ : ܠܒܲܪ ܡ̣ܢ ܢܸܤܝܵܢܵܐ ܕܲܒܼܗܹܝܢ . ܡܵܢܵܘ ܢܸܤܝܵܢܵܐ ؟ ܢܸܤܝܵܢܵܐ ؟ ܢܸܤܝܵܢܵܐ ܠܵܘ ܗܵܢܵܘ : ܕܐ̄ܢܵܫ ܢܸܥܘܿܠ ܘܢܸܓܘܿܫ ܨܸܒܼ̈ܘܵܬܼܸܵܐ : ܟܲܕܼ ܠܵܐ ܢܵܤܹ̇ܒܼ ܝܲܕܼܥܵܬܼ̈ܗܹܝܢ ܒܝܘܼܬܼܪܵܢܵܐ ܘܚܘܼܤܪܵܢܵܐ : ܘܙܲܒܼܢܵܐ ܢܟܲܬܲܪ ܒܗܹܝܢ . ܟܡܵܐ ܙܲܒܼ̈ܢܝܼܢ ܐܲܦܲܝ̈ܗܹܝܢ ܕܨܸܒܼ̈ܘܵܬܼܵܐ ܡܚܵܘ̈ܝܵܢ ܕܚܘܼܤܪܵܢܵܐ : ܟܲܕܼ ܠܓܼܵܘ ܡܸܢܗܹܝܢ : ܬܹܐܓܼܘܪܬܵܐ ܫܟܼܝܼܚܵܐ ܕܡܲܠܝܵܐ ܝܘܼܬܼܪ̈ܵܢܹܐ . ܒܹܗ ܒܲܙܢܵܐ ܘܗܵܝ̇ ܕܕܲܠܩܘܼܒܼܠܵܐ ܕܗܵܕܹܐ : ܗܵܟܲܢܵܐ ܡܸܤܬܲܟܿܠܵܐ ܀ ܤܲܓܝܼ̈ܐܹܐ ܬܘܼܒܼ ܐܝܼܬܼ : ܕܡ̣ܢ ܨܸܒܼ̈ܘܵܬܼܵܐ ܕܝܘܼܬܼܪܵܢܵܐ : ܚܘܼܤܪܵܢܵܐ ܤܵܒܼ̇ܠܝܼܢ . ܘܐܵܦܠܵܐ ܕܗܵܠܹܝܢ ܫܲܪܝܼܪܵܐ ܤܵܗܕܘܼܬܼܵܐ ܕܝܼܕܲܥܬܼܗܘܿܢ . ܐܸܠܵܐ ܕܐܲܝܢܵܐ ܕܝܵܕܲܥ̇ ܠܡܸܒܼܩܵܐ ܨܸܒܼ̈ܘܵܬܼܵܐ ܒܲܡܤܲܝܒܪܵܢܘܼܬܼܵܐ ܕܦܘܼܪܫܵܢܵܐ . ܡܸܛܠ ܗܵܢܵܐ : ܠܵܐ ܗ̄ܘ̣ܵܐ ܟܠܢܵܫ ܡܗܲܝܡܲܢ ܠܡܸܬܲܠ ܡܸܠܟܵܐ . ܐܸܠܵܐ ܐܲܝܢܵܐ ܕܠܘܼܩܕܲܡ ܕܲܒܲܪ ܝܵܬܹܗ ܫܲܦܝܼܪ : ܘܐܝܼܬܼ ܠܹܗ ܝܑܼܕܲܥܬܵܐ ܕܢܸܤܝܵܢܵܐ ܒܟܼܠ ܨܒܼܘܼ : ܘܠܵܐ ܪܵܚܹ̇ܡ ܝܵܬܹܗ : ܘܠܵܐ ܢܵܐܹ̇ܕܼ ܡ̣ܢ ܓܘܼ̈ܢܵܝܹܐ ܀ ܟܠ ܓܹܝܪ ܐܸܡܲܬܼܝ  pb. 298  ܕܐܘܼܪܚܵܐ ܕܡܲܪܕܝܼܬܼܵܟܼ ܒܫܲܝܢܵܐ ܕܠܵܐ ܫܘܼܚܠܵܦܵܐ ܡܸܫܬܲܟܼܚܵܐ ܠܵܟܼ : ܩܢܲܛ . ܡܲܒܼܥܵܕܼܘܼ ܡܲܒܼܥܲܕܼ ܐܲܢ̄ܬܿ ܡ̣ܢ ܨܹܝܕܼ ܫܒܼܝܼ̈ܠܹܐ ܐܲܠܵܗܵܝܹ̈ܐ : ܕܪ̈ܝܼܫܲܝ ܒܕܼܘܼܪ̈ܟܵܬܼܵܐ ܠܲܐܝܵ̈̄ܬܐ ܕܩܲܕܝܼ̈ܫܹܐ . ܟܡܵܐ ܓܹܝܪ ܕܬܸܫܬܵܘܲܛ ܒܐܘܼܪܚܵܐ ܕܲܡܕܲܝܼܢܲܬܼ ܡ̣ܠܟܘܼܬܼܵܐ : ܘܲܒܼܘܲܥܕܵܐ ܬܸܩܪܘܿܒܼ ܕܲܫܒܵܒܼܘܼܬܼܵܗ̇ : ܫܘܼܘܕܵܥܵܟܼ ܗܵܢܵܐ ܢܸܗܘܸܐ : ܕܥܲܤܩܘܼܬܼ ܢܸܤܝ̈ܘܿܢܹܐ ܐܵܪܥܵܐ ܠܵܟܼ . ܘܲܟܼܡܵܐ ܕܝܲܬܝܼܪ ܬܸܬܼܩܲܪܲܒܼ : ܝܲܬܝܼܪ ܬܸܥܘܿܠ ܠܢܸܤ̈ܝܘܿܢܹܐ ܀ ܗܵܟܲܢܵܐ ܓܹܝܪ : ܟܠ ܐܸܡܲܬܼܝ ܕܫܘܼܚ̈ܠܵܦܹܐ ܥܲܤ̈ܩܹܐ ܬܲܪܓܸܫ ܢܲܦܫܵܟܼ ܒܐܘܼܪܚܵܗ̇ : ܕܲܥ ܒܙܲܒܼ̈ܢܹܐ ܗܵܢܘܿܢ : ܕܫܘܼܚܠܵܦܵܐ ܕܕܲܪܓܼܵܠܐ ܩܲܒܿܠܲܬ̤ ܢܲܦܫܵܟܼ ܒܟܸܤܝܵܐ : ܘܬܼܵܘܤܲܦܬܵܐ ܕܡܵܘܗܲܒܼܬܼܵܐ ܗܘ̤ܵܬܼ ܨܹܐܕܹܝܗ̇ : ܥܲܠ ܛܲܟܼܤܵܐ ܕܒܹܗ ܩܵܝ̇ܡܵܐ ܗ̄ܘ̣ܵܬܼ ܀ ܠܦܘܼܬܼ ܪܲܒܿܘܼܬܼܵܐ ܕܫܘܼ̈ܟܵܢܹܐ : ܗܵܟܲܢܵܐ ܠܩܲܫܝܘܼܬܼܵܐ ܕܢܸܤ̈ܝܘܿܢܹܐ ܡܲܥܸܠ ܠܵܗ̇ ܐܲܠܵܗܵܐ ܠܢܲܦܫܵܐ . ܐܸܢ ܕܹܝܢ ܐܝܼܬܼ ܢܲܦܫܵܐ ܕܲܡܚܝܼܠܵܐ : ܘܲܠܢܸܤܝܘܿܢܵܐ ܕܤܲܓܝܼ ܩܫܸܐ ܠܵܐ ܤܵܦ̇ܩܵܐ : ܘܡܲܫܸܦ ܠܘܵܬܼܵܗ̇ ܐܲܠܵܗܵܐ : ܕܲܥ ܚܲܟܿܝܼܡܵܐܝܼܬܼ : ܕܲܟܼܡܵܐ ܕܲܠܢܸܤܝܘܿܢܵܐ ܪܲܒܵܐ ܠܵܐ ܤܵܦ̇ܩܵܐ : ܘܐܵܦܠܵܐ ܠܫܘܼܟܵܢܵܐ ܪܲܒܵܐ . ܐܲܝܟܼ ܕܐܸܬܼܟܠܝܼ ܡܸܢܵܗ̇ ܪܲܒܿܘܼܬܼ ܢܸܤܝܘܿܢܵܐ : ܗܵܟܲܢܵܐ ܟܠܸܐ ܡܸܢܵܗ̇ ܘܪܲܒܿܘܼܬܼ ܫܘܼܟܵܢܵܐ . ܠܵܐ ܠܲܓܼܡܵܪ ܡܵܘܗܲܒܼܬܵܐ ܕܪܲܒܵܐ ܘܢܸܤܝܘܿܢܵܐ ܒܨܝܼܪܵܐ ܝܲܗ̣̄ܒܼ ܐܲܠܵܗܵܐ . ܡܛܲܟܿܤܝܼܢ ܗܵܟܹܝܠ ܢܸܤ̈ܝܘܿܢܹܐ ܒܦܘܼܚܵܡܵܐ ܕܫܘܼ̈ܟܵܢܹܐ . ܡܵܕܹܝܢ : ܡܸܢܗܹܝܢ ܕܥܲܤ̈ܩܵܬܼܵܐ ܕܨܹܐܕܲܝܟ ܐܸܬܼܦܲܪܢܲܣ : ܡܲܕܪܸܟܼ ܐܲܢ̄ܬܿ ܟܡܵܝܘܼܬܼܵܐ ܕܪܲܒܿܘܼܬܼܵܐ ܕܩܲܒܿܒܲܬ̤ ܢܲܦܫܵܟܼ . ܒܦܸܚܡܵܐ ܕܚܲܫܵܐ : ܒܘܼܝܵܐܵܐ ܀ ܡܵܢܵܐ ܗܵܟܹܝܠ ؟ ܢܸܤܝܘܿܢܵܐ : ܘܗܵܝܝܕܹܝܢ ܫܘܼܟܵܢܵܐ . ܐܵܘ ܡܵܘܗܲܒܼܬܼܵܐ : ܘܒܼܵܬܼܪܵܗ̇ ܢܸܤܝܘܿܢܵܐ . ܠܵܐ ܓܹܝܪ ܐܵܬܹ̇ܐ ܢܸܤܝܘܿܢܵܐ : ܐܸܠܵܐ ܩܲܒܿܠܲܬ̤ ܢܲܦܫܵܐ ܪܲܒܿܘܼܬܼܵܐ ܒܟܸܤܝܵܐ ܥܲܠ ܡܫܘܼܚܬܼܵܗ̇ ܩܲܕܼܡܵܝܬܵܐ : ܘܩܲܒܿܠܲܬ̤  pb. 299  ܪܘܼܚܵܐ ܕܤܝܼܡܲܬܼ ܒܢܲܝ̈ܵܐ . ܐܝܼܬܼ ܠܲܢ ܬܲܚܘܝܼܬܼܵܐ ܒܗܵܕܹܐ : ܡ̣ܢ ܢܸܤܝܘܿܢܹܗ ܕܡܵܪܲܢ . ܗܵܟܲܢܵܐ : ܘܕܲܫܠܝܼܚܹ̈ܐ . ܠܵܐ ܓܹܝܪ ܐܸܫܬܒܸܩܘ ܠܡܸܥܲܠ ܠܒܼܘܼܚܪܵܢܵܐ : ܥܕܲܡܵܐ ܕܩܲܒܸܠ̣ܘ ܦܵܪܲܩܠܹܝܛܵܐ . ܐܲܝܠܹܝܢ ܕܡܸܫܬܵܘܬܦܝܼܢ ܒܛܵܒܼܬܼܵܐ : ܙܵܕܹܩ ܕܲܢܤܲܝܒܿܪܘܼܢ ܐܵܦ ܢܸܤ̈ܝܘܿܢܹܐ . ܥܲܡܵܗ̇ ܕܛܵܒܼܬܵܐ : ܬܘܼܟܹ̈ܝܝܗ̇ . ܗܵܟܲܢܵܐ ܫ̣ܦܲܪ ܠܚܲܪܝܼܡ ܒܟܼܠ ܐܲܠܵܗܵܐ . ܘܟܿܕܼ ܗܵܟܲܢ : ܩܲܕܝܼܡܵܐ ܒܪܲܡ ܡܲܪܓܫܵܢܘܼܬܼܵܐ ܕܢܸܤܝܘܿܢܵܐ ܠܡܲܪܓܫܵܢܘܼܬܼܵܗ̇ ܕܡܵܘܗܲܒܼܬܼܵܐ : ܡܸܛܠ ܒܘܼܚܪܵܢܵܗ̇ ܕܚܹܐܪܘܼܬܼܵܐ . ܠܵܐ ܡܬܼܘܿܡ ܩܲܕܡܲܬ̤ ܛܲܝܒܿܘܼܬܼܸܵܐ ܠܒܲܪܢܵܫܵܐ : ܩܕܼܵܡ ܛܥܵܡܬܼܵܐ ܕܢܸܤܝܘܿܢܵܐ . ܒܲܗܘܵܝܵܐ ܡܲܢ : ܩܲܕܝܼܡܵܐ . ܒܲܪܓܸܫܬܵܐ ܕܹܝܢ : ܡܵܘܚܪܵܐ ܀ ܒܲܕܓܼܘܿܢ : ܙܵܕܹܩ ܕܲܗ̤ܘܲܝ̈ ܐܝܼܬܼ ܨܹܐܲܕܝܟ ܒܲܙܒܼ̈ܢܹܐ ܗܵܠܹܝܢ : ܬܲܪܬܹܝܢ ܤܲܩܘܼ̈ܒܼܠܵܝܵܬܼܵܐ ܠܵܐ ܕܵܡ̈ܝܵܬܵܐ . ܡܵܢܵܐ ܗܵܠܹܝܢ ؟ ܚܲܕܼܘܼܬܼܵܐ : ܘܕܸܚܠܬܼܵܐ . ܚܲܕܼܘܼܬܼܵܐ : ܡܸܛܠ ܕܒܼܐܘܼܪܚܵܐ ܕܪܝܼܫܲܬܼ ܠܩܲܪܝ̈ܫܹܐ : ܡܵܠܘܿܢ ܠܡܲܚܝܵܢܵܐ ܕܟܼܠ ܐܸܫܬܿܟܲܚ ܪܵܕܹܐ ܐܲܢ̄ܬܿ : ܐܲܝܟܼ ܕܡ̣ܢ ܫܘܼ̈ܘܕܵܥܹܐ ܕܢܸܤ̈ܝܘܿܢܹܐ . ܕܸܚܠ̱ܬܵܐ ܕܹܝܢ : ܕܕܲܠܡܵܐ ܡ̣ܢ ܥܸܠܲܬܼ ܪܵܡܘܼܬܼܵܐ ܡܸܬܼܢܲܤܸܐ ܐܲܢ̄ܬܿ ܗ̄ܘ̣ ܒܗܵܠܹܝܢ . ܡܸܬܼܚܲܟܿܡܝܼܢ ܒܪܲܡ ܡܲܟܿܝܼ̈ܟܹܐ ܡ̣ܢ ܛܲܝܒܿܘܼܬܼܵܐ : ܠܡܸܫܬܵܘܕܵܥܘܼ ܦܘܼܪ̈ܫܵܢܹܐ ܕܗܵܠܹܝܢ . ܗܵܢܵܘ ܕܹܝܢ : ܢܸܤ̈ܝܘܿܢܹܐ ܕܡ̣ܢ ܦܹܐܪ̈ܲܝ ܪܵܡܘܼܬܼܵܐ : ܡ̣ܢ ܦܲܟܹ̈ܐ ܕܒܼܵܠܥܹܝܢ ܡ̣ܢ ܚܘܼܒܵܐ . ܦܪܝܼܫܝܼܢ ܓܹܝܪ ܢܸܤ̈ܝܘܿܢܹܐ ܕܲܠܬܲܪܒܿܝܼܬܼܵܐ ܕܕܘܼܒܵܪܹ̈ܐ ܗܵܘܹ̇ܝܢ : ܠܐܲܝܠܹܝܢ ܕܡ̣ܢ ܡܸܫܬܲܒܼܩܵܢܘܼܬܼܵܐ ܗܵܘܹܝܢ : ܠܩܘܼܦܵܚܵܐ ܕܲܡܫܲܩܠܘܼܬܼܵܐ ܕܠܸܒܵܐܘ ܢܸܤ̈ܝܘܿܢܹܐ ܡܲܢ ܐܲܝܠܹܝܢ ܕܲܬܼܚܹܝܬܼ ܫܲܒܼܛܵܐ ܕܐܲܒܼܵܗܘܼܬܼܵܐ ܠܬܲܪܒܿܝܼܬܼܵܐ ܕܢܲܦܫܵܐ ܗܵܘܹ̇ܝܢ : ܗܵܠܹܝܢ ܕܲܒܼܗܘܿܢ ܡܸܬܿܕܲܪܫܵܐ ܘܡܸܬܼܒܲܚܪܵܐ ܘܗܵܘ̇ܝܵܐ ܢܲܨܝܼܚܬܼܵܐ : ܐܝܼܬܲܝܗܘܿܢ ܗܵܠܹܝܢ : ܡܲܐܝܼܢܘܼܬܼܵܐ : ܝܘܼܩܪܵܐ ܕܦܲܓܼܪܵܐ : ܫܘܼܪܵܝ ܗܲܕܵܡܹ̈ܐ : ܩܘܼܛܵܥܵܐ :  pb. 300  ܒܘܼܠܒܵܠܵܐ ܕܬܲܪܥܝܼܬܼܵܐ : ܟܹܐܢܹ̈ܐ ܦܲܓܼܪ̈ܵܢܵܝܹܐ : ܦܤܵܩ ܤܲܒܼܪܵܐ ܕܲܡܠܸܐ ܥܸܕܵܢܵܐ : ܥܲܡܛܵܢܵܐ ܕܚܘܼ̈ܫܵܒܹܐ : ܓܠܝܼܙܘܼܬܼ ܐܝܼܠܵܐ ܐ̄ܢܵܫܵܝܵܐ : ܨܪܝܼܟܼܘܼܬܼ ܚܫܲܚܬܵܐ ܦܲܓܼܪܵܢܵܝܬܵܐ : ܘܲܕܼܫܲܪܟܵܐ . ܕܡ̣ܢ ܗܵܠܹܝܢ ܩܵܢܹ̇ܐ ܒܲܪܢܵܫܵܐ ܢܲܦܫܵܐ ܡܫܵܘܚܲܕܬܵܐ ܘܡܘܼܟܵܟܼܵܐ : ܘܠܸܒܵܐ ܡܝܼܬܼܵܐ . ܘܡܸܬܼܒܿܚܲܪ ܡ̣ܢ ܗܵܠܹܝܢ : ܒܪܸܚܡܲܬܼ ܚܘܼܒܹܗ ܕܒܼܵܪܘܿܝܵܐ . ܗܵܠܹܝܢ ܕܲܠܦܘܼܬܼ ܚܲܝܠܵܐ ܡܦܲܪܢܸܣ ܠܵܗ̇ ܡܕܲܒܿܪܵܢܵܐ ܠܲܚܫܲܚܬܵܐ ܕܲܒܼܗܘܿܢ : ܠܘܵܬܹܗ ܕܲܡܩܲܒܿܠܵܢܵܐ . ܘܲܒܼܗܘܿܢ ܒܗܵܠܹܝܢ ܡܡܲܙܓܼܝܼܢ : ܒܘܼ̈ܝܵܐܹܐ : ܘܥܵܩ̈ܵܬܵܐ . ܢܘܼܗܪܵܐ : ܘܚܸܫܘܿܟܼܵܐ . ܩܪ̈ܵܒܹܐ : ܘܥܘܼܕܼܪܵܢܵܐ . ܘܐܲܝܟܼ ܕܒܲܟܼܢܝܼܫܘܼ : ܐܵܠܹ̇ܨ ܘܡܲܪܘܲܚ : ܕܐܝܼܬܹܝܗ̇ ܐܵܬ̤ܵܐ ܕܬܲܪܒܿܝܼܬܼܵܐ ܕܥܘܼܕܼܪܵܢܵܐ . ܢܸܤ̈ܝܘܿܢܹܐ ܕܹܝܢ ܐܲܝܠܹܝܢ ܕܲܒܼܡܸܫܬܲܒܼܩܵܢܘܼܬܼܸܵܐ ܗܵܘܹ̇ܝܢ : ܨܹܝܕܼ ܐܲܝܠܹܝܢ ܕܲܩܕܼܵܡ ܗܵܝ̇ ܒܲܤܝܼܡܘܼܬܼܵܐ ܕܥܵܒܹ̇ܕܼ ܛܵܒܼ̈ܬܲܢ ܡܲܡܪܚܝܼܢ ܠܡܸܫܬܲܩܵܠܘܼ ܒܬܲܪܥܝܼܬܼܗܘܿܢ : ܘܲܠܡܸܗܘܵܐ ܛܵܠܘܿܡܹ̈ܐ ܕܛܵܒܼ̈ܬܹܗ ܪܵܡܵܐܝܼܬܼ : ܐܝܼܬܲܝܗܘܿܢ ܗܵܠܹܝܢ : ܢܸܤ̈ܝܘܿܢܹܐ ܓܠܲܝܵ̈ܐ ܕܫܹܐܕܹ̈ܐ : ܕܲܠܒܲܪ ܡ̣ܢ ܬܚܘܼ̈ܡܹܐ ܕܚܲܝ̈ܠܹܐ ܢܲܦܫܵܢܵܝܹ̈ܐ : ܟܲܕܼ ܓܠܝܼܙܝܼܢ ܡ̣ܢ ܚܲܝܠܵܐ ܡܚܲܟܿܡܵܢܵܐ ܕܲܒܼܗܘܿܢ . ܪܓܸܫܬܵܐ ܚܲܪܝܼܦܬܵܐ ܕܙܵܘ̈ܥܹܐ ܕܙܵܢܝܘܼܬܼܵܐ : ܕܐܲܝܟܼ ܕܲܠܩܘܼܦܵܚܵܐ ܕܫܘܼܩܵܠܗܘܿܢ ܒܵܗ̇ ܡܸܫܬܲܒܼܩܝܼܢ . ܕܠܝܼܠܘܼܬܼܵܐ ܕܲܠܘܵܬܼ ܚܸܡܬܵܐ : ܡܩܵܡܘܼܬܼ ܨܸܒܼܝܼܢܵܐ : ܪܸܚܡܲܬܼ ܙܵܟܼܘܼܬܼܵܐ ܕܲܒܼܡܸܠܹ̈ܐ : ܙܥܝܼܦܘܼܬܼܵܐ : ܠܸܒܵܐ ܫܵܝܘܿܛܵܐ : ܛܵܥܝܘܼܬܼܵܐ ܓܡܝܼܪܬܵܐ ܕܗܵܘܢܵܐ : ܓܘܼܕܵܦܵܐ ܕܥܲܠ ܒܪܝܼܟܸ ܐܝܼܩܵܪܹܗ : ܬܲܪ̈ܥܝܵܬܵܐ ܤܲܟܼ̈ܠܵܬܵܐ ܕܡܲܠ̈ܝܵܢ ܓܘܼܚܟܵܐ . ܡܵܠܘܿܢ ܕܹܝܢ ܒܸܟܼܝܵܐ : ܫܝܼܛܘܼܬܼܵܐ ܕܡ̣ܢ ܒܢܲܝ̈ܢܵܫܵܐ : ܙܲܠܝܼܠܘܼܬܼܵܐ ܕܝܲܩܝܼܪܘܼܬܼܵܐ : ܒܘܼ̈ܙܵܚܹܐ ܕܒܸܐܤ̈ܟܹܡܹܐ ܤܲܓܝܼ̈ܐܹܐ ܕܡ̣ܢ ܫܹܐܕܹ̈ܐ : ܒܟܸܤܝܵܐ ܐܲܟܲܚ̄ܕܼ ܘܲܒܼܓܸܠܝܵܐ . ܪܸܚܡܲܬܼ ܚܘܼܠܛܵܢܵܐ ܘܗܘܼܦܵܟܼܵܐ ܕܲܒܼܥܵܠܡܵܐ : ܦܲܠܝܼ̈ܛܵܬܵܐ ܤܒܼܝܼ̈ܤܵܬܵܐ ܕܡܸܠܹ̈ܐ ܫܲܛܘܼܪ̈ܵܬܼܵܐ . ܫ̈ܟܼܵܚܵܬܵܐ ܚܲܕܼ̈ܬܼܵܬܼܵܐ  pb. 301  ܕܡ̣ܢ ܢܲܦܫܹܗ : ܥܲܡ ܢܒܼ̈ܝܼܵܘܵܬܼܵܐ ܕܲܓܵܠ̈ܬܐ . ܘܫܘܼܘ̈ܕܵܝܹܐ ܤܲܓܝܼ̈ܐܹܐ : ܕܲܠܥܸܠ ܡ̣ܢ ܚܲܝܠܵܐ . ܘܐܵܦ ܒܗܵܠܹܝܢ ܕܦܲܓܼܪܵܐ : ܐܲܡܝܼܢܘܼܬܼ ܓܸܕܼܫܹ̈ܐ ܥܲܤ̈ܩܹܐ ܘܲܡܥܲܪ̈ܩܠܹܐ : ܠܵܐ ܕܠܝܼ̈ܠܲܝ ܠܲܫܲܪܵܝܵܐ . ܦܸܓܼܥܹ̈ܐ ܐܲܡܝܼ̈ܢܹܐ ܕܐ̄ܢܵܫܵܐ ܒܝܼ̈ܫܹܐ ܘܲܕܼܠܵܐ ܐܲܠܵܗ . ܡܲܦܘܼܠܬܐ ܕܒܼܐܝܼ̈ܕܲܝ ܒܢܲܝ̈ܢܵܫܵܐ ܒܝܼ̈ܫܹܐ . ܡܸܬܿܬܿܙܝܼܥܵܢܘܼܬܼܵܐ ܐܲܡܝܼܢܬܵܐ ܕܠܸܒܵܐ : ܒܕܸܚܠ̱ܬܐ ܕܲܕܼܠܵܐ ܥܸܠܬܵܐ ܕܡܸܢܫܹܠܝ . ܘܲܟܼܡܵܐ ܙܲܒܼ̈ܢܝܼܢ ܡܲܦܘܼܠܬܵܐ ܚܲܤܝܼܢܬܵܐ ܕܡ̣ܢ ܫܩܝܼ̈ܦܹܐ : ܘܕܼܘܼ̈ܟܿܝܵܬܵܐ ܪ̈ܵܡܵܬܼܵܐ ܘܲܕܼܫܲܪܟܵܐ : ܐܲܝܟܼ ܕܠܲܬܼܒܼܵܪܵܐ ܕܝܼܠܹܗ ܕܓܼܘܼܫܡܵܐ . ܨܪܝܼܟܼܘܼܬܼܵܐ ܕܠܸܒܵܐ ܕܡ̣ܢ ܤܘܼܡܵܟܼܵܐ ܕܥܲܠ ܒܛܝܼܠܘܼܬܼܵܐ ܐܲܠܵܗܵܝܬܵܐ : ܘܬܼܘܼܟܼܠܵܢܵܐ ܕܗܲܝܡܵܢܘܼܬܹܗ . ܘܐܲܝܟܼ ܕܲܒܼܦܵܤܝܼ̈ܩܵܬܵܐ : ܟܠܗܹܝܢ ܠܵܐ ܡܸܬܼܡܲܨ̈ܝܵܢܝܵܬܐ ܘܕܲܠܥܸܠ ܡ̣ܢ ܚܲܝܠܵܐ : ܡܸܫܬܲܡܪ̈ܵܢ ܥܠܵܘܗܝ ܘܗܵܠܹܝܢ ܕܲܠܘܵܬܹܗ ܀ ܗܵܠܹܝܢ ܟܠܗܹܝܢ ܕܤܸܕܼܪܹܬܼ : ܡ̣ܢ ܡܢܵܬܵܐ ܐܸܢܹܝܢ ܕܢܸܤܝܘܿܢܹ̈ܐ ܕܪܵܡܘܼܬܼܵܐ . ܗܵܠܹܝܢ ܕܫܘܼܪܵܝܵܐ ܕܲܒܼܗܘܿܢ ܡܸܬܼܚܵܘܸܐ ܒܐ̄ܢܵܫ : ܡ̣ܢ ܐܸܡܲܬܼܝ ܕܲܡܫܲܪܸܐ ܕܢܸܗܘܸܐ ܚܲܟܿܝܼܡ ܒܥܲܝ̈ܢܲܝ ܢܲܦܫܹܗ . ܘܡܸܬܼܝܲܒܲܠ ܒܟܼܠܗܹܝܢ ܗܵܠܹܝܢ ܒܝܼ̈ܫܵܬܼܵܐ : ܠܦܘܼܬܼ ܦܸܚܡܵܐ ܕܡܸܬܿܛܦܝܼܤܵܢܘܼܬܹܗ ܕܲܠܚܘܼܫܵܒܼܵܐ ܗܵܢܵܐ . ܡܵܕܹܝܢ : ܡ̣ܢ ܦܘܼܪܫܵܢܵܐ ܕܢܸܤܝܘܿܢܲܝ̈ܟ : ܩܵܐܹ̇ܡ ܐܲܢ̄ܬܿ ܥܲܠ ܐܘܼܪ̈ܚܵܬܵܐ ܩܲܛܝܼ̈ܢܵܬܵܐ ܕܪܸܥܝܵܢܵܟܼ . ܐܸܢ ܕܹܝܢ ܬܸܚܙܸܐ ܘܡܸܕܸܡ ܡܸܕܸܡ ܡ̣ܢ ܗܵܠܹܝܢ ܕܲܚܠܝܼܛܝܼܢ ܒܗܵܢܘܿܢ : ܕܲܥ ܕܐܲܝܟܼ ܟܡܵܝܘܼܬܼܵܐ ܕܡ̣ܢ ܗܵܠܹܝܢ : ܐܵܦ ܡܲܤܒܪܵܢܘܼܬܼܵܐ ܡܟܲܬܿܡܵܐ ܬܲܡܵܢ ܀ ܬܘܼܒܼ ܐܵܦ ܢܝܼܫܵܐ ܐ̄ܚܪܹܢܵܐ ܫܡܲܥ . ܟܠ ܥܲܤ̈ܩܵܬܼܵܐ ܕܹܝܢ ܘܐܘܼ̈ܠܨܵܢܹܐ : ܕܲܡܤܲܝܒܿܪܵܢܘܼܬܼܵܐ ܥܲܡܗܘܿܢ ܠܵܐ ܐܝܼܬܼ : ܥܦܝܼܦܵܐ ܐܝܼܬܼܵܘܗ ܫܘܼܢܵܩܗܘܿܢ . ܡܤܲܝܒܿܪܵܢܘܼܬܹܗ ܕܓܲܒܼܪܵܐ : ܕܲܚ̇ܩܵܐ ܥܵܩ̈ܬܹܗ . ܙܥܘܿܪܘܼܬܼ ܢܲܦܫܵܐ ܕܹܝܢ : ܐܸܡܲܐ ܗ̣̄ܝ ܕܫܘܼ̈ܢܵܩܹܐ . ܡܤܲܝܒܪܵܢܘܼܬܼܵܐ ܐܝܼܬܹܝܗ̇ : ܐܸܡܵܐ ܕܒܼܘܼ̈ܝܵܐܹܐ :  pb. 302  ܚܲܝܠܵܐ ܡܸܕܸܡ ܕܡ̣ܢ ܪܘܼܝܼܚܘܼܬܼ ܠܸܒܵܐ ܡܸܬܼܝܼܠܸܕܼ . ܥܲܤܩܵܐ ܗ̣̄ܝ ܠܒܲܪܢܵܫܵܐ ܗܵܕܹܐ ܠܡܸܫܟܵܚܘܼ ܡ̣ܢ ܢܲܦܫܹܗ ܒܐܘܼܠܨܵܢܵܘ̈ܗܝ : ܒܸܠܥܵܕܼ ܡ̣ܢ ܗܵܘܗܒܲܬܼ ܐܲܠܵܗܵܐ : ܕܲܒܼܝܲܕܼ ܫܸܐܠܲܬܼ ܨܠܘܿܬܼܵܐ ܘܐܲܫܝܼܕܼܘܼܬܼ ܕܸܡ̈ܥܹܐ ܡܸܫܬܲܟܼܚܵܐ . ܡܵܐ ܕܹܝܢ ܕܨܵܒܹ̇ܐ ܐܲܠܵܗܵܐ ܕܲܒܼܝܲܬܝܝܼܪܵܐ ܢܸܬܼܐܠܸܨ ܒܲܪܢܵܫܵܐ : ܡܲܪܦܸܐ ܠܹܗ ܒܐܝܼܕܼܵܐ ܕܲܙܥܘܿܪܘܼܬܼ ܢܲܦܫܵܐ . ܘܗ̤ܝ ܗܵܕܹܐ ܡܵܘܠܕܼܵܐ ܒܹܗ : ܚܲܝܠܵܐ ܚܲܤܝܼܢܵܐ ܕܩܘܼܛܵܥܵܐ : ܗܵܘ̇ ܕܡܸܬܿܛܥܸܡ ܒܐܝܼܕܹܗ ܚܢܘܼܩܝܵܐ ܢܲܦܫܵܢܵܝܵܐ : ܕܗܸܢܹܝܢ ܐܸܢܹܝܢ ܛܥܵܡܬܵܗ̇ ܕܓܼܗܲܢܵܐ . ܡ̣ܢ ܗܵܪܟܵܐ ܕܹܝܢ ܡܸܫܬܲܡܪܵܐ ܥܠܵܘܗܝ ܪܘܼܚܵܐ ܕܕܼܘܼܘܵܕܼܵܐ : ܗܵܝ̇ ܕܡܸܢܵܗ̇ ܢܵܒܼܥ̇ܝܼܢ ܪܸܒܿܘܿ ܢܸܤܝ̈ܘܿܢܝܼܢ : ܒܠܝܼܠܘܼܬܼܵܐ : ܚܸܡܬܼܵܢܘܼܬܼܵܐ : ܓܘܼܕܵܦܵܐ : ܡܸܬܼܥܲܕܿܠܵܢܘܼܬܼܵܐ : ܠܵܐ ܫܲܘܝܘܼܬܼ ܚܘܼ̈ܫܵܒܹܐ : ܫܘܼܢܵܝܵܐ ܕܡ̣ܢ ܐܲܬܲܪ ܠܐܲܬܲܪ : ܥܲܡ ܐ̄ܚܪ̈ܵܢܝܬܵܐ ܕܐܲܟܼܘܵܬܼܗܹܝܢ . ܐܸܢܕܹܝܢ ܬܹܐܡܲܪ : ܕܥܸܠܬܵܐ ܕܗܵܠܹܝܢ ܟܠܗܹܝܢ ܡܲܢ ܐܝܼܬܼܵܘܗܝ ؟ ܐܵܡܲ݁ܪ ܐ̄ܢܵܐ ܠܵܟܼ : ܕܐܲܢ̄ܬܿ . ܡܸܛܠ ܗܵܝ̇ ܕܠܵܐ ܐܸܬܼܒܛܸܠ ܠܵܟܼ ܠܲܡܥܲܩܵܒܼܘܼ ܥܸܠܬܼܵܐ ܕܐܵܤܝܘܼܬܼܗܹܝܢ . ܐܵܤܝܘܼܬܼܵܐ ܕܹܝܢ ܕܗܵܠܹܝܢ ܟܠܗܹܝܢ : ܐܝܼܬܹܝܗ̇ ܚܕܼܵܐ . ܕܒܼܐܝܼܕܼܵܗ̇ : ܡܸܚܕܼܵܐ ܡܸܫܟܲܚ ܐ̄ܢܵܫ ܒܓܼܵܘ ܢܲܦܫܹܗ ܒܘܼܝܵܐܵܐ . ܡܵܢܲܐ ܗ̣̄ܝ ܕܹܝܢ ܗܵܕܹܐ ؟ ܡܘܼܟܵܟܼܵܐ ܕܠܸܒܵܐ . ܒܸܠܥܵܕܼ ܗܵܕܹܐ ܕܹܝܢ : ܕܐ̄ܢܵܫ ܢܸܫܪܸܐ ܤܝܵܓܼܵܐ ܕܗܵܠܹܝܢ ܒܝܼ̈ܫܵܬܼܵܐ : ܠܵܐ ܡܸܫܟܲܚ . ܒܝܲܬܝܼܪܵܐ ܕܹܝܢ ܡܸܫܬܲܚ ܠܗܹܝܢ ܕܥܵܫ̈ܢܵܢ ܥܠܵܘܗܝ . ܠܵܐ ܬܸܬܼܚܲܡܲܬܼ ܥܠܲܝ ܕܐܵܡܲ݁ܪܢܵܐ ܠܵܟܼ ܫܪܵܪܵܐ : ܕܠܵܐ ܡܬܼܘܿܡ ܒܥܲܝܬܵܗ̇ ܒܓܼܵܘ ܢܲܦܫܵܟܼ ܠܗܵܕܹܐ . ܘܐܸܢ ܨܵܒܹ̇ܐ ܐܲܢ̄ܬܿ : ܗ̤ܘܝܼ ܒܵܬܼܪܵܗ̇ : ܘܚܵܙܹ̇ܐ ܐܲܢ̄ܬܿ ܐܲܝܟܲܢ ܝܵܗ̇ܒܵܐ ܫܪܵܝܗܹܝܢ ܕܒܼܝܼ̈ܫܵܬܼܵܟܼ . ܡ̣ܢ ܦܸܚܡܵܐ ܕܡܘܼܟܵܟܼܵܟܼ : ܡܸܬܼܝܲܗܒܵܐ ܠܵܟܼ ܡܤܲܝܒܿܪܵܢܘܼܬܼܵܐ ܒܥܵܩ̈ܵܬܼܵܟܼ . ܘܡ̣ܢ ܦܸܚܡܵܐ ܕܲܡܤܲܝܒܿܪܵܢܘܼܬܼܵܟܼ : ܩܵܐܹ̇ܠ ܝܘܼܩܪܗܹܝܢ ܡ̣ܢ ܢܲܦܫܵܟܼ : ܘܬܸܬܼܒܲܝܲܐ  pb. 303  ܒܐܘܼ̈ܠܨܵܢܹܝܗ̇ . ܘܡ̣ܢ ܦܸܚܡܵܐ ܕܒܼܘܼܝܵܐܵܗ̇ : ܝܵܪܹܒܼ ܚܘܼܒܵܟܼ ܕܒܲܐܠܵܗܵܐ . ܘܡ̣ܢ ܦܸܚܡܵܐ ܕܚܘܼܒܵܟܼ : ܝܵܪܒܵܐ ܚܲܕܼܘܼܬܼܵܟܼ ܕܲܒܼܪܘܼܚ . ܠܐܲܝܠܹܝܢ ܕܲܒܼ̈ܢܲܝܵܐ ܐܸܢܘܿܢ ܚܲܬܼܝܼ̈ܬܹܐ : ܐܲܒܼܘܼܢ ܡܪܲܚܡܵܢܵܐ ܟܲܕܼ ܨܵܒܹ̇ܐ ܕܢܲܪܘܲܚ ܐܸܢܘܿܢ ܒܢܸܤܝܘܿܢܲܝ̈ܗܘܿܢ : ܠܵܐ ܗ̄ܘ̣ܵܐ ܡܸܫܩܲܠ ܫܵܩܹ̇ܠ ܠܗܘܿܢ ܡܸܢܗܘܿܢ : ܐܸܠܵܐ ܠܲܡܤܲܝܒܿܪܵܢܘܼܬܼܵܐ ܡܫܲܟܸܢ ܠܵܗ̇ ܠܗܘܿܢ ܒܢܸܤ̈ܝܘܿܢܹܐ . ܘܗܵܠܹܝܢ ܟܠܗܹܝܢ ܛܵܒܼ̈ܬܼܵܐ ܒܐܝܼܕܸܿܗ̇ ܡܩܲܒܿܠܝܼ̤ܢ : ܠܫܘܼܡܠܵܝܵܐ ܕܢܲܦ̈ܫܵܬܼܗܘܿܢ . ܕܐܵܦ ܠܲܢ ܢܲܫܘܸܐ ܡܫܝܼܚܵܐ ܒܛܲܝܒܿܘܼܬܹܗ : ܕܲܢܤܲܝܒܲܪ ܒܝܼ̈ܫܵܬܼܵܐ ܡܸܛܠ ܚܘܼܒܹܗ : ܒܬܼܵܘܕܝܼܬܼܵܐ ܕܠܸܒܵܐ . ܐܵܡܹܝܢ .