ܐܓܪܬܐ ܕܡܪܐ ܒܪ ܣܪܦܝܘܢ pb. 43 ܐܓܪܬܐ ܕܡܪܐ ܒܪ ܣܪܦܝܘܢ . pb. 43 ܐܓܪܬܐ ܕܡܪܐ ܒܪ ܣܪܦܝܘܢ . ܡܪܐ ܒܪ ܣܪܦܝܘܢ ܠܣܪܦܝܘܢ ܒܪܝ ܫܠܡ . ܟܕ ܐܓܪܬܐ ܟܬܼܒ ܠܝ ܪܒܟ ܘܡܪܒܝܢܟ : ܘܚܘܝܢܝ ܕܛܒ ܚܦܝܛ ܐܢܬ ܒܝܘܠܦܢܐ ܒܪ ܫ̈ܢܝܐ ܙܥܘܪ̈ܝܬܐܼ . ܠܐܠܗܐ ܒܪܟܬ . ܕܐܢܬ ܛܠܝܐ ܙܥܘܪܐ ܕܠܐ ܡܕܒܪܢܐ ܒܪܢܝܐ ܛܒܿܐ ܫܪܝܬ . ܘܠܝ ܕܝܠܝ ܗܕܐ ܩܘܪܬ ܪܘܚܐ ܗܬ ܠܝܼ . ܕܥܠܝܟ ܛܠܝܐ ܙܥܘܪܐ ܇ ܗܕܐ ܪܒܘܬ ܪܥܝܢܐ ܘܬܐܪܬܐ ܛܒܬܐ ܫܡܿܥܬ ܇ ܐܝܕܐ ܕܠܐ ܥܓܠ ܠܘܬ ܣܓ̈ܝܐܐ ܫܪܟܬ . ܡܛܠ ܗܢܐ ܗܐ ܟܬܒܬ ܠܟ ܗܢܐ ܥܘܗܕܢܐܼ . ܡܕܡ ܕܒܨܝܢ ܒܥܠܡܐ . ܒܨܐ ܗܘ ܠܝ ܓܝܪ ܥܘܡܪܐ ܕܒܢ̈ܝܢܫܐܼ . ܘܡܗܠܟ ܠܝ ܒܝܘܠܦܢܐ . ܘܗܠܝܢ ܟܘܠܗܝܢ ܡܢ ܝܘܠܦܢܐ ܗܘ ܕܝܘܢܝܘܬܐ ܐܫܟܚܬ ܐܢ̈ܝܼܢ . ܟܕ ܥܡ ܡܘܠܕܐ ܕܚ̈ܝܐ ܡ̈ܢܘܓܢ . ܐܬܚܦܛ ܡܟܝܠ ܒܪܝܼ . ܒܐܝܠܝܢ ܕܙܕܩ̈ܢ ܠܒܢ̈ܝ ܚܐܪ̈ܐ . ܒܣܦܪܐ ܠܡܪܢܐܼ ܘܒܬܪ ܚܟܡܬܐ ܠܡܪܕܦ . ܘܗܟܢܐ ܐܬܚܫܒ ܠܡܫܬܪܪܘ ܒܡܐ ܕܫܪܝܬ ܡܢܗ ܆ ܘܬܗܘܐ ܥܗܝܕ ܦܘܩ̈ܕܢܝ ܒܚܦܝܛܘܬܐ . ܐܝܟ ܒܪܢܫܐ ܫܠܝܐ ܇ ܕܪܚܿܡ ܡܪܕܘܬܐ . ܘܐܦܢ ܛܒ ܡܬܚܙܝܐ ܠܟ ܕܡܪܝܪܐ ܆ ܠܙܒܢܐ ܙܥܘܪܐ ܟܕ ܬܒܨܝܗܿ . ܛܒ ܬܒܣܡ ܠܟ . ܕܐܦ ܥܠܝ ܗܟܢܐ ܥܪܨܬ . ܠܐܢܫ ܕܫܢ ܟܕ ܥܘܢܕܢܐ ܢܗܘܢܐ ܠܗ ܡܢ ܒܝܬ ܐܢ̈ܫܘܗܝ : ܘܣܟܡܗ ܢܫܟܚ ܠܡܛܪ ܇ ܘܒܙܕܩܐ ܢܥܒܕ ܡܕܡ ܕܘܿܠܐ ܠܗܼ . ܗܼܘ ܗܿܘ ܒܪܢܫܐ ܓܒܝܐ ܕܡܬܩܪܐ ܒܘܪܟܬܐ ܕܐܠܗܐ . ܘܐܝܢܐ ܕܠܐ ܡܫܟܚ ܡܕܡ ܐܚܪܝܢ . ܠܡܦܚܡܘ ܥܡ ܚܐܪܘܬܗ . ܒܢ̈ܝܢܫܐ ܓܝܪ ܐܝܠܝܢ ܕܠܘܬ ܡܪܕܘܬܐ ܡܬܩܪܝܼܢ . ܡܢ ܐܓܘܢܗ ܗܘ ܕܙܒܢܐ ܒܥܝܢ ܠܡܬܦܪܩܘ . ܘܐܝܠܝܢ ܕܒܚܟܝܡܘܬܐ ܐܚܝܕܝܼܢ . ܒܣܒܪܐ ܗܘ ܕܟܐܢܘܬܐ ܕܡܬܬܠܝܢ . ܘܐܝܠܝܢ ܕܒܫܪܪܐ ܩܝܡܝܼܢ . ܢܝܫܐ ܗܘ ܕܛܝܒܘܬܗܘܢ ܡܚܘܝܢ . ܘܐܝܠܝܢ ܕܒܦܝܠܣܦܘܬܐ ܡܬܥܢܝܼܢ . ܡܢ ܥܩ̈ܬܗ ܗܘ ܕܥܠܡܐ ܚܝܪܝܢ ܠܡܬܦܠܛܘ . ܘܐܢ ܕܝܢ ܒܪܝܼ . ܒܗܠܝܢ ܗܟܢܐ ܚܟܝܡܐܝܬ ܐܬܕܒܼܪ . ܐܝܟ ܒܪܢܫܐ ܚܟܝܡܐ ܇ ܕܒܥܐ ܥܘܡܪܐ ܕܟܝܐ ܠܡܕܒܪܘ . ܘܠܡܐ ܢܒܗܠܟ ܩܢܝܢܐ ܗܿܘ ܕܣܓ̈ܝܐܐ ܟܦܢܝܢ ܠܗܼ . ܘܢܬܦܢܐ ܪܥܝܢܟ ܠܡܪܓ ܢܟܣܗܐ . ܡܕܡ ܕܠܐ ܗܘܐ ܫܪܝܪ . ܠܐ ܓܝܪ ܟܕ ܒܥܬܐ ܡܬܩܢܝܢ ܡܩܘܝܼܢ . ܘܐܦܠܐ ܟܕ ܒܟܐܢܘܬܐ ܡܟܬܪܝܢ . ܘܗܠܝܢ ܟܘܠܗܝܢ ܨܒܘ̈ܬܐ ܕܡܬܚܙܝܢ ܠܟ ܒܥܠܡܐ ܐܝܟ ܕܡܢ pb. 44 ܠܙܒܢ ܙܥܘܪ . ܐܝܟ ܚܠܡܐ ܠܡܫܬܪܝܘ ܠܗܘܢ . ܡ̈ܣܩܬܐ ܐܢܝܢ ܓܝܪ ܘܡ̈ܚܬܬܐ ܐܢܝܢ ܕܙܒܢ̈ܐ . ܘܬܫܒܘܚܬܐ ܣܪܝܩܬܐ ܕܡܠܐ ܥܘܡܪܐ ܕܒܢ̈ܝܢܫܐ . ܠܐ ܪܢܐ ܐܢܬ ܕܡܢ ܨܒܘ̈ܬܐ ܐܝܠܝܢ ܕܡܚܕܝܢ ܠܢ ܆ ܥܓܠ ܗܿܘܐ ܠܢ ܢܟܝܢܐܼ . ܐܦ ܝܬܝܪܐܝܬܼ ܝܠܕܐ ܕܒܢ̈ܝܐ ܪ̈ܚܝܡܐ . ܒܬܪ̈ܬܝܗܝܢ ܓܝܪ ܨܒ̈ܘܬܐܼ . ܚܫܩܒܘܠ ܡܟܐ ܠܢ . ܕܬܩ̈ܢܐ ܓܝܪ ܚܘܒܗܘܢ ܡܫܢܩ ܠܼܢ . ܘܒܥܝܕܗܘܢ ܡܬܢܓܕܝܢܢ . ܘܕܣܪܝܚܐ ܒܡܪܕܘܬܗܘܢ ܠܐܝܢܢ ܘܒܣܪܝܚܘܬܗܘܢ ܡܬܢܘܠܝܢܢ . ܫܡܿܥܬ ܓܝܪ ܥܠ ܚܒܪ̈ܝܼܢ . ܕܟܕ ܢܦܩܝܢ ܡܢ ܫܡܝܫܼܛ . ܟܪܝܬ ܠܗܘܢ . ܘܐܝܟ ܡܬܥܕܠܝܢ ܒܙܒܢܐܼ . ܘܗܟܢܐ ܐܡܪܝܢ . ܐܬܪܚܩܢ ܡܟܝܠ ܡܢ ܒܝܬ ܐܢ̈ܫܝܼܢ . ܘܠܐ ܐܝܬ ܠܢ ܠܡܗܦܟ ܠܡܕܝܢܬܢܿ . ܘܐܢ̈ܫܝܢ ܠܡܚܙܐ . ܘܐܠܗܝܢ ܠܡܩܒܠܘ ܒܫܘܒܚܐ . ܘܿܠܐ ܗܘܐ ܕܗܿܘ ܝܘܡܐܼ . ܕܚܢܓܬܐ ܢܬܩܪܐ . ܡܛܠ ܕܠܟܠܗܘܢ ܫܘܝܐܝܬ ܚܕ ܟܐܒܐ ܝܩܝܪܐ ܐܚܝܕ ܗܘܐ . ܟܕ ܒܟܝܢ ܓܝܪ ܐܒ̈ܗܝܗܘܢ ܥܗܕܘ . ܘܟܕ ܡܬܚܢܓܝܢ ܐܡܘܬܗܘܢ . ܘܟܪܝܐ ܠܗܘܢ ܥܠ ܐܚ̈ܝܗܘܢ . ܟܐܒ ܠܗܘܢ ܥܠ ܡܟܝܪ̈ܬܐ ܕܫܒܩܘ . ܘܟܕ ܛܒ ܕܚܒܪ̈ܝܗܘܢ ܩ̈ܕܡܝܐ ܫܡܥܢ ܕܠܣܠܘܩܝܐ ܐܙܠܝܢ . ܡܓܢܒܐܝܬ ܠܐܘܪܚܐ ܠܘܬܗܘܢ ܐܙܠܢ . ܘܒܝܫܬܢ ܠܕܝܠܗܘܢ ܙܘܓܢ . ܗܝܕܝܢ ܪܘܪܒܐܝܬ ܚܣܢ ܟܐܒܼܢ . ܘܒܙܕܩܐ ܣܓܝܬ ܒܟܬܢ ܒܐܒܕܢܢ . ܘܥܪܦܠܐ ܩܛܪܬ ܚܢܓܬܢ . ܘܡܢ ܛܘܪܐ ܝܪܒܬ ܒܝܫܬܢ . ܠܐ ܓܝܪ ܐܢܫ ܡܢܢ ܡܘܦܐ ܥܩ̈ܬܐ ܕܠܘܬܗ ܠܡܙܓܪܘ . ܐܬܚܦܛ ܓܝܪ ܚܘܒܐ ܕܚ̈ܝܐ ܥܡ ܚܫܐ ܕܡ̈ܝܬܐ . ܘܕܠܐ ܫܒܝܠ ܡܕܒܪܢ ܗ̈ܘܝ ܠܢ ܒܝ̈ܫܬܢ . ܚܙܝܢ ܐܚ̈ܝܢ ܓܝܪ ܘܒ̈ܢܝܢ ܐܝܟ ܫܒ̈ܝܐ . ܘܥܗܕܢ ܚܒܪ̈ܝܢ ܡ̈ܝܬܐ ܇ ܕܒܐܬܪܐ ܫܐܝܠܐ ܣܝܡܝܢ . ܘܐܦ ܐܢܫ ܡܢܢ ܥܠ ܢܦܫܗ ܝܨܦ ܗܘܐ . ܕܕܠܡܐ ܒܝܫܬܐ ܥܠ ܚܒܪܬܗܿ ܬܬܘܣܦ ܠܗ . ܐܘ ܒܝܫܬܐ ܐܚܪܬܐ ܬܕܪܟ ܠܕܩܕܡܝܗ . ܡܢܐ ܐܬܗܢܝܘ ܐܢܫܐ ܚܒ̈ܝܫܐ ܕܒܗܠܝܢ ܐܬܚܫܚܘ . ܠܟ ܕܝܢ ܚܒܝܒܝܼ . ܠܐ ܬܟܪܐ ܠܟ ܕܒܐܬܪ ܐܬܪ ܝܚܝܕܝܘܬܟ ܐܬܕܒܪܬ . ܠܗܠܝܢ ܗܘ ܓܝܪ ܡܬܝܠܕܝܢ ܒܢ̈ܝܢܫܐ . ܕܡ̈ܦܘܠܝܬܗ ܕܙܒܢܐ ܠܡܩܒܠܘ . ܐܠܐ ܗܟܢܐ ܐܬܚܫܒܼ . ܕܠܒ̈ܢܝܢܫܐ ܚܟ̈ܝܡܐ ܟܠ ܐܬܪ ܫܘܐ . ܘܒܟܠ ܡܕܝܢܐ ܠܛܒ̈ܐ . ܣܓ̈ܝܐܝܢ ܐܒܗ̈ܐܼ ܘܐܡ̈ܗܬܐ . ܘܐܠܐ ܡܢ ܢܦܫܟܼ ܣܒ ܠܟ ܢܣܝܢܐ ܇ ܕܟܡܐ ܐܢ̈ܫܝܢ ܕܠܐ ܝܕܥܝܢ ܠܟ ܇ ܐܝܟ ܒܢ̈ܝܗܘܢ ܪܚܡܝܢ ܠܟ . ܘܣܘܓܐܐ ܕܢܫ̈ܐܼ ܐܝܟ ܕܠܚܒ̈ܝܒܝܗܝܢ ܡ̈ܩܒܠܢ ܠܟ . ܐܠܐ ܐܝܟ ܐܢܫ ܢܘܟܪܝ ܐܬܟܫܪܬ . ܐܠܐ ܠܚܘܒܟ ܙܥܘܪܐ ܣ̈ܓܝܐܐ ܒܢ̈ܝ ܐܢܫܐ ܐܬܐܘܒܘ ܠܟ . ܡܢܐ ܡܟܝܠ ܐܝܬ ܠܢ ܠܡܐܡܪ ܥܠ pb. 45 ܛܘܥܝܝ ܕܫܪܬ ܒܥܠܡܐ . ܘܒܥܠܡܐ ܝܩܝܪ ܡܪܕܝܐ ܠܗ . ܘܒܙ̈ܘܥܘܗܝ ܐܝܟ ܩܢܝܐ ܡܢ ܐܝ̈ܕܝ ܪܘܚܐܼ ܡܬܪܘܛܝܢ ܚܢܢ . ܬܡܗܬ ܓܝܪ ܒܣܓܝ̈ܐܐ ܕܫܕܝܢ ܝ̈ܠܕܝܗܘܢܼ . ܘܐܬܕܡܪܬ ܒܐܚܪܗܢܐ ܕܕܠܐ ܕܝܠܗܘܢ ܡܪܒܝܢ . ܐܝܬ ܐܢܫܐ ܕܒܥܠܡܐ ܢܟ̈ܣܐ ܩܢܝܢ . ܘܐܦ ܐܬܕܡܪܬ ܒܐܚܪ̈ܢܐ ܇ ܕܕܠܐ ܕܝܠܗܘܢ ܝܪ̈ܬܝܢ . ܗܟܢܐ ܐܣܬܟܠ ܘܚܙܝ ܆ ܕܒܡܪܕܘܬܐ ܗܘ ܕܛܘܥܝܝ ܡܗܠܟܝܢܢ ܀ ܫܪܐ ܠܡܐܡܪ ܠܢ ܚܟܝܡܐ ܕܒܢ̈ܝܢܫܐ ܇ ܥܠ ܐܝܢܐ ܡܢ ܩ̈ܢܝܐ ܢܬܬܟܠ ܒܪܢܫܐ ܇ ܐܘ ܥܠ ܐܝܠܝܢ ܨ̈ܒܘܢ ܢܡܠܠ : ܕܐܝܟ ܕܡܩܘܝܢ . ܥܠ ܣܘܓܐܐ ܕܢܟ̈ܣܐܼ ܡ̈ܬܚܛܦܝܢ . ܥܠ ܟܪ̈ܟܐ ܡ̈ܬܒܙܝܢ . ܥܠ ܡ̈ܕܝܢܬܐܼ ܚܪ̈ܒܢ . ܥܠ ܪܒܘܬܐ ܡܬܬܚܬܝܐ . ܥܠ ܓܐܝܘܬܐ ܡܣܬܚܦܐ . ܥܠ ܫܘܦܪܐ ܚܡܐ . ܘܥܠ ܢܡ̈ܘܣܐ ܥܒܪܝܢ . ܘܥܠ ܡܣܟܢܘܬܐ ܡܬܫܝܛܐ . ܘܥܠ ܒܢ̈ܝܐܼ ܡܝܬܝܢ . ܘܥܠ ܪ̈ܚܡܐ ܡܟܕܒܝܢ . ܘܥܠ ܬܫܒܚ̈ܬܐܼ . ܚܣܡܐ ܡܩܕܡ ܠܗܝܢ ܀ ܢܚܕܐ ܐܢܫ ܡܟܝܠ ܒܡܠܟܘܬܗ ܐܝܟ ܕܪܝܘܫ . ܘܒܓܕܢܘܬܗ ܐܝܟ ܦܠܘܩܪܛܣ . ܐܘ ܒܚܠܝܨܘܬܗ ܐܝܟ ܐܟܠܘܣ . ܐܘ ܒܐܢܬܬܗ ܐܝܟ ܐܓܡܡܢܘܢ . ܐܘ ܒܝܠܕܗܼ ܐܝܟ ܦܪܝܡܘܣ . ܐܘ ܒܐܘܡܢܘܬܗܼ ܐܝܟ ܐܪܟܝܡܕܣ . ܐܘ ܒܚܟܝܡܘܬܗܼ ܐܝܟ ܣܘܩܪܛܘܣ . ܐܘ ܒܝܘܠܦܢܗܼ ܐܝܟ ܦܬܘܪܓܘܣ . ܐܘ ܒܢܗܝܪܘܬܗܼ ܐܝܟ ܦܘܠܘܡܕܣ . ܥܢܕܝܢ ܒܪܝ ܚ̈ܝܐ ܕܒܢ̈ܝܢܫܐ ܡܢ ܥܠܡܐܼ . ܘܬܫ̈ܒܚܬܗܘܢ ܘܛܝܒܘ̈ܬܗܘܢ ܠܥܠܡ ܡ̈ܘܝܢ ܀ ܐܢܬ ܕܝܢ ܒܪܝ ܙܥܘܪܐ ܓܒܝ ܠܟ ܡܕܡ ܕܠܐ ܒܿܠܐ . ܐܝܠܝܢ ܓܝܪ ܕܒܗܠܝܢ ܡܬܚܫܚܝܼܢ . ܢܟ̈ܦܐ ܘܪ̈ܚܝܡܐ ܘܪ̈ܚܡܝ ܫܡܐ ܛ݀ܒܐ ܡܬܩܪܝܢ . ܐܡܬܝ ܕܨܒܘ ܕܝܢ ܒܝܫܐ ܡܣܬܩܒܠܐ ܠܟ . ܠܐ ܬܬܥܕܠ ܒܐܢܫ . ܘܠܐ ܥܠ ܐܠܗܐ ܬܪܓܙ . ܘܠܐ ܥܠ ܙܒܢܟ ܬܬܪܥܡ . ܐܢ ܒܗܢܐ ܪܥܝܢܐ ܬܟܬܪ . ܠܐ ܗܘܬ ܙܥܘܪܝܐ ܡܘܗܒܬܟܿ . ܐܝܕܐ ܕܡܢ ܐܠܗܐ ܩܒܠ . ܐܝܕܐ ܕܠܐ ܥܠ ܢܟ̈ܣܐ ܣܢܝܩܐܼ . ܘܠܐ ܥܠ ܡܣܟܢܘܬܐ ܡܬܩܪܒܐ . ܕܠܐ ܕܚܠܐ ܓܝܪ ܬܕܒܪܝܘܗܝ ܥܠܡܟ . ܟܕ ܬܗܘܐ ܚܕܐ . ܕܚܠܬܐ ܓܝܪ ܘܡܦܩ ܒܪܘܚܐ ܕܡܟܼܢ ܠܐ ܡܛܠ ܚ̈ܛܝܡܐ . ܐܠܐ ܡܛܠ ܐܝܠܝܢ ܕܠܒܪ ܡܢ ܢܡܘܣܐ ܡܗܠܟܝܢ . ܠܐ ܓܝܪ ܐܢܫ ܡܢ ܡܬܘܡ ܐܫܬܪܝ ܡܢ ܚܟܡܬܗܿ . ܐܝܟ ܕܡܢ ܩܢܝܢܗ . ܝܬܝܪ ܡܢ ܢܟ̈ܣܐ ܒܣܦܪܐ ܐܬܚܦܛ . ܟܡܐ ܕܩܢܝܢܐ ܓܝܪ ܣܓܐܼ . ܒܝܫܬܐ ܗܟܢܐ ܣܓܝܐܐ . ܐܢܐ ܓܝܪ ܚܙܝܬܼ . ܕܐܝܢܐ ܕܣ̈ܓܝܢ ܛܒ̈ܬܐܼ . ܗܟܢܐ ܐܦ pb. 46 ܥܩ̈ܬܐ ܡ̈ܣܬܩܒܠܢ . ܘܐܝܟܐ ܕܡܬܕܒܪ̈ܢ ܓ̈ܐܘܬܐ ܗܪܬܡܼܢ ܐܦ ܟ̈ܐܒܐ ܡܬܟܢܫܝܢ . ܘܐܝܟܐ ܕܝܬܝܪ̈ܝܢ ܢܟ̈ܣܐܼ . ܗܪܬܡܼܢ ܡܪܬ ܫ̈ܢܝܐ ܣ̈ܓܝܐܐ . ܐܢ ܗܟܝܠ ܬܣܬܟܠ ܘܚܦܝܛܐܝܬ ܬܛܼܪ . ܠܐ ܐܠܗܐ ܦܪܩ ܡܢ ܥܘܕܪܢܟܼ . ܘܠܐ ܒܢ̈ܝܢܫܐ ܡܢ ܪܚܡܘܬܟ . ܡܕܡ ܕܡܫܟܚ ܐܢܬ ܠܡܩܢܐܼ ܢܣܦܩ ܠܟ ܘܐܢ ܡܫܟܚ ܐܢܬ ܕܝܢ ܕܕܠܐ ܩܢܝܢ ܠܡܥܒܕ ܗܝܕܝܢ ܛܘܒܢܐ ܬܬܩܪܐ . ܟܕ ܐܦܠܐ ܐܢܫ ܢܚܣܘܡ ܒܟ . ܘܐܦ ܗܕܐ ܥܗܕ . ܕܡܕܼ ܠܐ ܡܕܘܕ ܠܥܘܡܪܟ ܛܒ ܛܒ ܐܠܐ ܩܢܝܢܐ . ܕܐܢܫ ܡܢ ܒܬܪ ܡܘܬܗ ܡܪܝܐ ܩܢܝܼܢ ܠܐ ܐܬܩܪܝ . ܡܛܠ ܕܠܪܓܬܗ ܗܘ ܡܫܬܒܝܢ ܒܢ̈ܝܢܫܐ ܚ̈ܠܫܐܼ . ܘܠܐ ܝܕܥܝܢ ܕܒܕܡܘܬܐ ܗܘ ܕܥܪܨܐ . ܫܿܪܐ ܐܢܫ ܒܩܢܝܗ . ܘܩ̈ܢܝܛܝܢ ܡܛܠ ܕܠܐ ܫܪܝܪ ܠܗܘܢܿ ܫܒܩܘ ܓܝܪ ܕܝܠܗܘܢܼ ܘܕܠܐ ܕܝܠܗܘܢ ܒܥܝܢ . ܀ ܡܢܐ ܓܝܪ ܐܚܪܝܢ ܐܝܬ ܠܢ ܠܡܐܡܪ . ܟܕ ܒܩܛܝܪܐ ܡܬܕܒܪܝܢ ܚ̈ܟܝܡܐ ܡܢ ܐܝ̈ܕܝ ܛܪ̈ܘܢܐ . ܘܡܫܬܒܝܐ ܚܟܝܡܘܬܗܘܢ ܡܢ ܡܐܟܠ ܩܪܨܐ ܇ ܘܡܬܓܠܙܝܢ ܒܢܗܝܪܘܬܗܘܢ ܕܠܐ ܡܦܩ ܒܪܘܚܐ . ܡܢܐ ܓܝܪ ܐܬܗܢܝܘ ܐܬܢ̈ܝܐ ܒܩܛܠܗ ܕܣܘܩܪܛܣܿ . ܕܦܘܪܥܢܗ ܟܦܢܐ ܘܡܘܬܢܐ ܩܒܠܘ . ܐܘ ܒܢ̈ܝ ܣܡܘܣ ܒܝܩܕܢܗ ܕܦܬܘܓܪܣ . ܕܒܚܕܐ ܫܥܐ ܒܟܠܗ ܐܬܪܗܘܢ ܒܚܠܐ ܐܬܟܣܝ . ܐܘ ܝܗ̈ܘܕܝܐ ܕܡܠܟܗܘܢ ܚܟܝܡܐ ܇ ܕܡܢܗ ܡܢ ܙܒܢܐ ܐܬܕܒܪܬ ܡܠܟܘܬܗܘܢܿ ܒܙܕܩܐ ܓܝܪ ܥܒܕ ܐܠܗܐ ܦܘܪܥܢܐ ܠܚܟܝܡܘܬܐ ܕܬܠܬܝܗܘܢ . ܟܕ ܟܦܢܝܢ ܓܝܪ ܐܬܢ̈ܝܐ ܡܝܬܘ . ܘܒܢ̈ܝ ܣܡܘܣ ܕܠܐ ܚܠܡ ܒܝܡܐ ܐܬܟܣܝܘ . ܘܝ̈ܗܘܕܝܐ ܟܕ ܚܪ̈ܝܒܝܢ ܘܪܕܝܦܝܢ ܡܢ ܡܠܟܘܬܗܘܢܼ . ܒܟܠ ܐܬܪ ܡܒܕܪܝܢ . ܠܐ ܡܝܬ ܣܘܩܪܛܣ ܡܛܠ ܦܠܛܘܢ . ܘܐܦ ܠܐ ܦܬܘܓܪܘܣ ܡܛܘܠ ܬܦܢܟܐ ܕܗܐܪܐ . ܘܐܦ ܠܐ ܡܠܟܐ ܚܟܝܡܐ ܡܛܠ ܢܡ̈ܘܣܐ ܚ̈ܕܬܐ ܕܣܡ . ܐܢܐ ܕܝܢ ܒܪܝܼ . ܒܨܝܬ ܐܢܘܢ ܠܒ̈ܢܝܢܫܐ ܒܐܝܢܐ ܣܘܚܦܐ ܒܝܼܫܐ ܩܝܡܝܼܢ . ܘܬܡܗܬ ܕܠܐ ܐܫܬܟܦܝܘ ܒܒ̈ܝܫܬܐ ܕܚܕܝܪ̈ܢ ܠܗܘܢ . ܘܐܦܠܐ ܩ̈ܕܣܐ ܣܦܩܘ ܠܗܘܢ . ܘܠܐ ܟ̈ܐܒܐ ܘܠܐ ܟܘܪ̈ܗܢܐ . ܘܠܐ ܡܘܬܐ ܘܠܐ ܡܣܟܢܘܬܐ . ܐܠܐ ܐܝܟ ܚܝ̈ܘܬܐ ܒܝܫ̈ܬܐ ܚܕ ܥܠ ܚܕ ܣܥܝܢ ܒܒܥܠܕܒܒܘܬܐ ܇ ܕܐܝܢܐ ܡܢܗܘܢ ܒܝܫܬܐ ܝܬܝܪܬܐ ܠܚܒܪܗ ܢܣܒܠ . ܢܦܩܘ ܠܗܘܢ ܓܝܪ ܡܢ ܬܚܘܡܐ ܕܫܪܪܐܼ . ܘܟܠܗܘܢ ܢܡ̈ܘܣܐ ܫܦܝܪ̈ܐܼ . ܥܒܪ̈ܝܢ . ܡܛܠ ܕܬܠܝܢ ܒܪܓܬܐ ܕܢܦܫܗܘܢܿ ܟܡܐ ܕܣܘܐ ܓܪܐ ܒܪܢܫܐ ܠܡܕܡ ܕܪܐܓܼ . ܐܝܟܢܐ ܡܫܟܚ ܡܕܡ ܕܘܿܠܐ ܠܗ ܒܙܕܩܐ ܠܡܥܒܕ . ܘܠܐ ܡܫܬܘܕܥܝܢ ܡܫܘܚܬܐ . ܘܩܠܝܠ ܡܫܘܫܛܝܢ ܐܝ̈ܕܝܗܘܢ ܠܘܬ ܫܪܪܐ pb. 47 ܘܛܝܒܘܬܐ . ܐܠܐ ܐܝܟ ܚܪ̈ܫܐ ܘܥܘܝܪ̈ܐ ܒܘܥܡܪܗܘܢܼ ܡܬܕܒܪܝܢ . ܥܘ̈ܠܐ ܕܝܢ ܚܕܝܢ . ܘܟ̈ܐܢܐ ܡܬܛܪ̈ܦܝܢ . ܕܐܝܬ ܠܗ ܟܦܪ ܘܕܠܝܬ ܠܗ ܡܬܟܬܫ ܠܡܩܢܐ . ܡ̈ܣܟܢܐ ܒܥܝܢ . ܘܥܬܝܪ̈ܐ ܡܛܫܝܢ . ܘܟܠܢܫ ܥܠ ܚܒܪܚ ܓܚܟ . ܕܪܘܝܼܢ . ܘܐܚܪ̈ܢܐ ܘܓܚܟܝܼܢ . ܘܐܚܪ̈ܢܐ ܨܦܬܐ ܐܚܝܕܐ ܠܗܘܢܿ ܒܨ̈ܒܘܬܐ ܒܝ̈ܫܬܐ ܚܕܝܼܢ . ܘܠܒܪ ܐܘܫܐ ܕܡܠܠ ܫܪܝܪܬܐ ܡܣܠܝܢ ܠܗ . ܢܬܡܗ ܡܟܝܠ ܐܢܫܼ . ܟܕ ܒܡܘܝܩܐ ܡܒܠܐ ܠܗ ܥܠܡܐ ܟܕ ܚܕ ܥܘܡܪܐ ܠܝܬ ܠܗܘܢ . ܒܗܠܝܢ ܒܛܝܠ ܠܗܘܢ . ܘܚܐܪ ܐܢܫ ܡܢܗܘܢ ܐܡܬܝ ܕܒܩܐܪܣܐ ܇ ܫܡܐ ܕܙܟܘܬܐ ܢܩܒܠ . ܘܠܐ ܚܝܪܝܢ ܚ̈ܠܝܨܐ ܠܟܡܐ ܪ̈ܓܝܓܢ ܫ̈ܛܝܢ ܡܫܬܒܐ ܐܢܫ ܒܥܠܡܐ . ܘܐܫܬܘܦ ܕܝܢ ܩܠܝܠ ܦܓܥܬ ܒܗܘܢ ܬܘܬ ܢܦܫܐ . ܕܙܟܝܢ ܒܚܝܠܗܘܢܼ . ܘܚܝܒܝܢ ܡܢ ܐܝ̈ܕܝ ܝܥܢܘܬܐ . ܢܣܝܬ ܐܢܘܢ ܓܝܪ ܠܒ̈ܢܝܢܫܐܼ . ܘܗܟܢܐ ܢܣܝܬ ܐܢܘܢ . ܕܠܗܕܐ ܚܕܐ ܚܝܪܝܢ . ܠܣܘܓܐܐ ܕܢܟ̈ܣܐ . ܡܛܘܠ ܗܿܘܼ ܐܦܠܐ ܡܿܠܟܐ ܫܪܝܪܐ ܐܝܬ ܠܗܘܢ . ܐܠܐ ܒܫܘܚܠܦܐ ܕܪ̈ܥܝܢܝܗܘܢܼ . ܚܪܝܦܐܝܬ ܡܫܬܕܐ ܐܢܫ ܒܟܪܝܘܬܐܼ ܠܡܬܒܠܥܘ . ܘܠܐ ܚܝܪܝܢ ܬܒܥܘܬܪܗ ܪܒܐ ܕܥܠܡܐ . ܕܟܠܢ ܫܘܝܐܝܬ ܟܠܡܕܡ ܕܛܘܪܦܐ ܠܗ ܠܙܒܢܐ ܡܡܛܐ . ܐܬܬܠܝܘ ܓܝܪ ܒܪܒܘܬ ܟܪܣܐܼ ܡܘܡܐ ܓܡܝܪܐ ܕܣܪ̈ܝܚܐ . ܐܢܐ ܕܝܢ ܗܢܐ ܡܕܡ ܕܐܬܼܐ ܥܠ ܪܥܝܢܝ ܠܡܟܬܒ ܠܟܼ . ܠܐ ܡܣܬ ܕܠܡܩܪܐܼ . ܐܠܐ ܕܠܥܿܒܕܐ ܢܗܘܐ ܡܩܕܡ ܒܗ . ܐܦ ܐܢܐ ܓܝܪ ܝܿܕܥ ܐܢܐܼ . ܕܟܕ ܬܒܨܝܘܗܝ ܗܢܐ ܥܘܡܪܐܼ . ܛܒ ܢܒܣܡ ܠܟ . ܘܬܗܘܐ ܒܪܐ ܡܢ ܥܝܛܐ ܒܝܫܐ . ܕܡܛܠ ܒܢ̈ܝܐ ܢܟ̈ܣܐ ܡܣܝܒܪܝܢܢ . ܐܦܪܩ ܡܟܝܠ ܡܢܟ ܟܪܝܘܬܐ ܪܚܝܡܐ ܕܒܢ̈ܝ ܐܢܫܐ . ܨܒܘܬܐ ܕܡܢ ܡ̈ܬܘܡܝܗܿ ܡܕܡ ܠܐ ܡܗܢܝܐ . ܘܙܓܘܪ ܡܢܟ ܨܦܬܐ ܐܝܕܐ ܕܡܕܡ ܠܐ ܡܘܬܪܐ . ܦܘܪܨ ܓܝܪ ܘܦܘܪܫܢ ܠܝܬ ܠܼܢ . ܐܠܐ ܐܢ ܪܥܝܢ ܪܒ ܠܡܘܦܝܘ ܒܝ̈ܫܬܐ ܇ ܘܠܡܣܝܒܪܘ ܥܩ̈ܬܐ . ܕܒܟܠܙܒܢ ܡܢ ܐܝ̈ܕܝ ܙܒܢ̈ܐ ܡܩܒܠܝܢܢ . ܒܗܠܝܢ ܓܝܪ ܘܿܠܐ ܠܡܚܪ . ܘܠܐ ܒܐܝܠܝܢ ܕܡ̈ܠܝܢ ܚܕܘܬܐ ܘܫܡܐ ܛܒܐ . ܐܓܥܠ ܢܦܫܟ ܠܚܟܡܬܐ ܇ ܡܥܝܢܐ ܕܟܘܠܗܝܢ ܛܒ̈ܬܐ . ܘܣܝܡܬܐ ܕܠܐ ܓܝܙܐ . ܘܬܡܢ ܬܣܡܘܟ ܪܝܫܟܼ ܘܬܬܢܝܚ . ܗܼܝ ܓܝܪ ܬܗܘܐ ܠܟ ܐܒܐܼ ܘܐܡܐ . ܘܠܘܝܬܐ ܛܒܬܐ ܠܥܘܡܪܟ . ܟܠܗ ܥܝܢܝܢܐ ܢܗܘܐ ܠܟ ܒܡܚܡܣܢܢܘܬܐ . ܘܒܡܣܝܒܪܢܘܬܐ . ܗܠܢܝ ܕܡܫܟܚܢ ܠܡܩܒܠܘ ܥܩ̈ܬܗܘܢ ܕܚ̈ܠܫܐ ܒܢ̈ܝܢܫܐ . ܗܟܢܐ ܓܝܪ ܣܿܓܐ ܚܝܠܗܝܼܢ . ܕܟܦܢܐ ܡܘܦܝܢ pb. 48 ܘܨܗܝܐ ܡܣܝܒܪ̈ܢ ܘܟܠ ܥܩܐ ܡܦܝܓܢ . ܒܥܡܠܐ ܕܝܢ ܘܒܥܘܢܕܢܐܼ ܐܦ ܡܫܬܥܝܘ ܡ̈ܫܬܥܝܢ . ܒܗܠܝܢ ܐܬܚܦܛ . ܘܥܘܡܪܐ ܒܗܝܠܐ ܬܕܒܪ ܘܠܝܼ ܬܗܘܐ ܩܘܪܬ ܪܘܚܐ . ܟܕ ܬܨܒܝܬܐ ܕܐܒܗ̈ܘܗܝ ܬܬܩܪܐ . ܒܗܿܘ ܓܝܪ ܙܒܢܐ ܩܕܡܝܐܼ . ܟܕ ܡܕܝܢܬܢ ܒܪܒܘܬܗܿ ܩܝܡܐ ܗܘܬܼ . ܡܫܟܚ ܐܢܬ ܠܡܕܥܼ . ܕܥܠ ܐܢ̈ܫܝܢ ܣܓ̈ܝܐܝܼܢ . ܒܿܢܬ ܩ̈ܠܐ ܣܢ̈ܝܬܐ ܐܫܬܕܝ . ܘܚܢܢ ܕܝܢ ܐܘܕܝܢ ܡܢ ܙܒܢܐܼ . ܕܓܡܝܪܐܝܬ ܚܘܒܐ ܫܘܝܐ ܆ ܘܦܐܝܘܬܐ ܩܒܠܢ ܡܢ ܪܒܘܬܗ . ܐܠܐܼ ܟܠܐ ܙܒܢܐ ܠܡܓܡܪ ܐܢܝܢ . ܐܝܠܝܢ ܕܣܥܝܪ̈ܢ ܗ̈ܘܝ ܒܪܥܝܢܢ . ܘܐܦ ܗܪܟܐ ܒܝܬ ܐܣܝܪ̈ܐ ܡܘܕܝܢܢ ܠܐܠܗܐܼ ܕܚܘܒܐ ܕܣܓ̈ܝܐܐ ܩܒܠܢ . ܡܢܣܝܢܢ ܓܝܪ ܢܦܫܢ ܒܚܟܝܡܘܬܐ . ܘܒܚܕܘܬܐ ܠܡܩܡ . ܐܢ ܐܢܫ ܕܝܢ ܒܩܛܝܪܐ ܢܕܒܪܢܼ . ܗܘ ܢܚܘܐ ܥܠ ܢܦܫܐ ܣܗܕܘܬܐܼ . ܕܡܢ ܟܠܗܝܢ ܛܒ̈ܬܐ ܪܚܝܩ ܗܘ . ܘܚܣܕܐ ܘܒܗܬܬܐ ܢܩܒܠ . ܡܢ ܢܝܫܐ ܛܡܐܐܼ ܕܒܗܬܬܐ . ܚܢܢ ܓܝܪ ܚܘܝܢ ܫܪܪܢܼ . ܕܒܡܠܟܘ ܣܘܪܚܼܢ ܠܝܬ ܠܢ . ܐܢ ܢܦܣܘܢ ܠܢ ܕܝܢ ܪ̈ܗܘܡܝܐ ܠܐܬܪܢ ܠܡܥܠܼ . ܒܙܕܩܐ ܘܒܟܐܢܘܬܐܼ . ܐܝܟ ܐܢܫ̈ܐ ܪ̈ܕܝܐ ܢܥܒܕܘܢܿ ܘ̈ܛܒܐ ܘܟ̈ܐܢܐ ܢܬܩܪܘܢ ܥܡܐ ܐܬܪܐ ܫܠܝܐ ܕܩܝܡܝܢ ܒܗ . ܢܚܘܘܢ ܓܝܪ ܪܒܘܬܗܘܢܼ ܟܕ ܢܫܒܩܘܢܢ ܒܢܗܝ ܚܐܪ̈ܝܢ . ܢܫܬܡܥ ܠܡܠܟܘܬܐ ܐܝܕܐ ܕܙܒܢܐ ܝܗܼܒ ܠܼܢ . ܘܠܐ ܐܝܟ ܛܪ̈ܘܢܐ ܢܕܘܒܪܘܢܢ ܐܝܟ ܥܒܕ̈ܐ . ܘܐܢ ܦܣܝܩ ܗܘ ܡܕܡ ܕܢܗܘܐܼ . ܠܐ ܡܕܡ ܝܬܝܪ ܢܩܒܠ ܇ ܡܢ ܡܘܬܐ ܢܝܚܐ ܕܢܛܝܪ ܠܢ . ܐܢܬ ܕܝܢ ܒܪܝ ܙܥܘܪܐܼ . ܐܢ ܨܒܝܬ ܕܚܦܝܛܐܝܬ ܠܡܕܥ ܐܢܝܢ ܠܨܒ̈ܘܬܐܼ . ܠܘܩܕܡ ܐܦܝܣ ܠܪܓܬܐ . ܘܡܫܘܚܬܐ ܣܝܡ ܠܡܐ ܕܩܐܡ ܐܢܬ ܒܗ ܐܘܦܐܼ . ܡܣܬ ܕܠܐ ܬܪܓܙ . ܘܚܠܦ ܦܘܪܬܐ ܒܛܝܒܘܬܐ ܐܫܬܡܥ . ܐܢܐ ܓܝܪ ܡܟܝܠܼ ܒܗܕܐ ܗܘ ܪܢܐ ܐܢܐ ܐܝܟܢܐ ܕܥܗܕ ܐܢܐ . ܣܦܪ ܐܫܒܘܩ ܠܝ . ܘܒܪܥܝܢ ܚܟܝܡ ܐܘܪܚܐ ܕܡܬܬܚܝܒ ܐܢܐܼ ܐܫܠܡ . ܘܕܠܐ ܥܩܐ ܐܬܦܪܩ ܡܢ ܐܒܕܢܗ ܒܝܫܐ ܕܥܠܡܐ . ܠܫܪܝܬܐ ܗܘ ܓܝܪ ܡܨܠܐ ܐܢܐ ܠܡܩܒܠܘ . ܘܐܝܢܐ ܡܘܬܐܼ ܠܐ ܩܛܪ ܠܝ . ܘܐܢ ܐܢܫ ܕܝܢ ܬܟܪܐ ܠܗ ܐܘ ܢܐܨܦܼ . ܠܐ ܡܿܠܟ ܐܢܐ ܠܗ . ܬܡܢ ܓܝܪ ܒܥܘܡܪܗ ܕܥܠܡܐ ܟܠܗܼ . ܩܕܡܘܗܝ ܢܫܟܚܢ . ܀ ܠܡܪܐ ܒܪ ܣܪܦܝܘܢ ܫܐܠܗ ܚܕ ܡܢ ܪ̈ܚܡܘܗܝ ܟܕ ܐܣܝܪ ܥܠ ܐܝܕܗܼ . ܒܚ̈ܝܝܟ ܡܪܐܼ . ܐܠܐ ܬܐܡܪ ܠܝ ܡܢܐ ܕܓܘܚܟܐ ܐܬܚܙܝ ܠܟ ܕܓܚܿܟ ܐܢܬ . ܐܡܪ ܠܗ ܡܪܐ . ܓܚܿܟ ܐܢܐܼ ܥܠ ܙܒܢܐ . ܕܟܕ ܠܐ ܝܙܝܦܐ ܠܗ ܡܢܝ ܒܝܫܬܐܼ ܦܪܥ ܠܝ . ܫܡܠܬ ܐܓܪܬܐ ܕܡܪܐ ܒܪ ܣܪܦܝܘܢ ܀ ܀܀܀ ܡܪܐ ܒܪ ܣܪܦܝܘܢ ܠܣܪܦܝܘܢ ܒܪܝ ܫܠܡ . ܟܕ ܐܓܪܬܐ ܟܬܼܒ ܠܝ ܪܒܟ ܘܡܪܒܝܢܟ : ܘܚܘܝܢܝ ܕܛܒ ܚܦܝܛ ܐܢܬ ܒܝܘܠܦܢܐ ܒܪ ܫ̈ܢܝܐ ܙܥܘܪ̈ܝܬܐܼ . ܠܐܠܗܐ ܒܪܟܬ . ܕܐܢܬ ܛܠܝܐ ܙܥܘܪܐ ܕܠܐ ܡܕܒܪܢܐ ܒܪܢܝܐ ܛܒܿܐ ܫܪܝܬ . ܘܠܝ ܕܝܠܝ ܗܕܐ ܩܘܪܬ ܪܘܚܐ ܗܬ ܠܝܼ . ܕܥܠܝܟ ܛܠܝܐ ܙܥܘܪܐ ܇ ܗܕܐ ܪܒܘܬ ܪܥܝܢܐ ܘܬܐܪܬܐ ܛܒܬܐ ܫܡܿܥܬ ܇ ܐܝܕܐ ܕܠܐ ܥܓܠ ܠܘܬ ܣܓ̈ܝܐܐ ܫܪܟܬ . ܡܛܠ ܗܢܐ ܗܐ ܟܬܒܬ ܠܟ ܗܢܐ ܥܘܗܕܢܐܼ . ܡܕܡ ܕܒܨܝܢ ܒܥܠܡܐ . ܒܨܐ ܗܘ ܠܝ ܓܝܪ ܥܘܡܪܐ ܕܒܢ̈ܝܢܫܐܼ . ܘܡܗܠܟ ܠܝ ܒܝܘܠܦܢܐ . ܘܗܠܝܢ ܟܘܠܗܝܢ ܡܢ ܝܘܠܦܢܐ ܗܘ ܕܝܘܢܝܘܬܐ ܐܫܟܚܬ ܐܢ̈ܝܼܢ . ܟܕ ܥܡ ܡܘܠܕܐ ܕܚ̈ܝܐ ܡ̈ܢܘܓܢ . ܐܬܚܦܛ ܡܟܝܠ ܒܪܝܼ . ܒܐܝܠܝܢ ܕܙܕܩ̈ܢ ܠܒܢ̈ܝ ܚܐܪ̈ܐ . ܒܣܦܪܐ ܠܡܪܢܐܼ ܘܒܬܪ ܚܟܡܬܐ ܠܡܪܕܦ . ܘܗܟܢܐ ܐܬܚܫܒ ܠܡܫܬܪܪܘ ܒܡܐ ܕܫܪܝܬ ܡܢܗ ܆ ܘܬܗܘܐ ܥܗܝܕ ܦܘܩ̈ܕܢܝ ܒܚܦܝܛܘܬܐ . ܐܝܟ ܒܪܢܫܐ ܫܠܝܐ ܇ ܕܪܚܿܡ ܡܪܕܘܬܐ . ܘܐܦܢ ܛܒ ܡܬܚܙܝܐ ܠܟ ܕܡܪܝܪܐ ܆ ܠܙܒܢܐ ܙܥܘܪܐ ܟܕ ܬܒܨܝܗܿ . ܛܒ ܬܒܣܡ ܠܟ . ܕܐܦ ܥܠܝ ܗܟܢܐ ܥܪܨܬ . ܠܐܢܫ ܕܫܢ ܟܕ ܥܘܢܕܢܐ ܢܗܘܢܐ ܠܗ ܡܢ ܒܝܬ ܐܢ̈ܫܘܗܝ : ܘܣܟܡܗ ܢܫܟܚ ܠܡܛܪ ܇ ܘܒܙܕܩܐ ܢܥܒܕ ܡܕܡ ܕܘܿܠܐ ܠܗܼ . ܗܼܘ ܗܿܘ ܒܪܢܫܐ ܓܒܝܐ ܕܡܬܩܪܐ ܒܘܪܟܬܐ ܕܐܠܗܐ . ܘܐܝܢܐ ܕܠܐ ܡܫܟܚ ܡܕܡ ܐܚܪܝܢ . ܠܡܦܚܡܘ ܥܡ ܚܐܪܘܬܗ . ܒܢ̈ܝܢܫܐ ܓܝܪ ܐܝܠܝܢ ܕܠܘܬ ܡܪܕܘܬܐ ܡܬܩܪܝܼܢ . ܡܢ ܐܓܘܢܗ ܗܘ ܕܙܒܢܐ ܒܥܝܢ ܠܡܬܦܪܩܘ . ܘܐܝܠܝܢ ܕܒܚܟܝܡܘܬܐ ܐܚܝܕܝܼܢ . ܒܣܒܪܐ ܗܘ ܕܟܐܢܘܬܐ ܕܡܬܬܠܝܢ . ܘܐܝܠܝܢ ܕܒܫܪܪܐ ܩܝܡܝܼܢ . ܢܝܫܐ ܗܘ ܕܛܝܒܘܬܗܘܢ ܡܚܘܝܢ . ܘܐܝܠܝܢ ܕܒܦܝܠܣܦܘܬܐ ܡܬܥܢܝܼܢ . ܡܢ ܥܩ̈ܬܗ ܗܘ ܕܥܠܡܐ ܚܝܪܝܢ ܠܡܬܦܠܛܘ . ܘܐܢ ܕܝܢ ܒܪܝܼ . ܒܗܠܝܢ ܗܟܢܐ ܚܟܝܡܐܝܬ ܐܬܕܒܼܪ . ܐܝܟ ܒܪܢܫܐ ܚܟܝܡܐ ܇ ܕܒܥܐ ܥܘܡܪܐ ܕܟܝܐ ܠܡܕܒܪܘ . ܘܠܡܐ ܢܒܗܠܟ ܩܢܝܢܐ ܗܿܘ ܕܣܓ̈ܝܐܐ ܟܦܢܝܢ ܠܗܼ . ܘܢܬܦܢܐ ܪܥܝܢܟ ܠܡܪܓ ܢܟܣܗܐ . ܡܕܡ ܕܠܐ ܗܘܐ ܫܪܝܪ . ܠܐ ܓܝܪ ܟܕ ܒܥܬܐ ܡܬܩܢܝܢ ܡܩܘܝܼܢ . ܘܐܦܠܐ ܟܕ ܒܟܐܢܘܬܐ ܡܟܬܪܝܢ . ܘܗܠܝܢ ܟܘܠܗܝܢ ܨܒܘ̈ܬܐ ܕܡܬܚܙܝܢ ܠܟ ܒܥܠܡܐ ܐܝܟ ܕܡܢ pb. 44 ܠܙܒܢ ܙܥܘܪ . ܐܝܟ ܚܠܡܐ ܠܡܫܬܪܝܘ ܠܗܘܢ . ܡ̈ܣܩܬܐ ܐܢܝܢ ܓܝܪ ܘܡ̈ܚܬܬܐ ܐܢܝܢ ܕܙܒܢ̈ܐ . ܘܬܫܒܘܚܬܐ ܣܪܝܩܬܐ ܕܡܠܐ ܥܘܡܪܐ ܕܒܢ̈ܝܢܫܐ . ܠܐ ܪܢܐ ܐܢܬ ܕܡܢ ܨܒܘ̈ܬܐ ܐܝܠܝܢ ܕܡܚܕܝܢ ܠܢ ܆ ܥܓܠ ܗܿܘܐ ܠܢ ܢܟܝܢܐܼ . ܐܦ ܝܬܝܪܐܝܬܼ ܝܠܕܐ ܕܒܢ̈ܝܐ ܪ̈ܚܝܡܐ . ܒܬܪ̈ܬܝܗܝܢ ܓܝܪ ܨܒ̈ܘܬܐܼ . ܚܫܩܒܘܠ ܡܟܐ ܠܢ . ܕܬܩ̈ܢܐ ܓܝܪ ܚܘܒܗܘܢ ܡܫܢܩ ܠܼܢ . ܘܒܥܝܕܗܘܢ ܡܬܢܓܕܝܢܢ . ܘܕܣܪܝܚܐ ܒܡܪܕܘܬܗܘܢ ܠܐܝܢܢ ܘܒܣܪܝܚܘܬܗܘܢ ܡܬܢܘܠܝܢܢ . ܫܡܿܥܬ ܓܝܪ ܥܠ ܚܒܪ̈ܝܼܢ . ܕܟܕ ܢܦܩܝܢ ܡܢ ܫܡܝܫܼܛ . ܟܪܝܬ ܠܗܘܢ . ܘܐܝܟ ܡܬܥܕܠܝܢ ܒܙܒܢܐܼ . ܘܗܟܢܐ ܐܡܪܝܢ . ܐܬܪܚܩܢ ܡܟܝܠ ܡܢ ܒܝܬ ܐܢ̈ܫܝܼܢ . ܘܠܐ ܐܝܬ ܠܢ ܠܡܗܦܟ ܠܡܕܝܢܬܢܿ . ܘܐܢ̈ܫܝܢ ܠܡܚܙܐ . ܘܐܠܗܝܢ ܠܡܩܒܠܘ ܒܫܘܒܚܐ . ܘܿܠܐ ܗܘܐ ܕܗܿܘ ܝܘܡܐܼ . ܕܚܢܓܬܐ ܢܬܩܪܐ . ܡܛܠ ܕܠܟܠܗܘܢ ܫܘܝܐܝܬ ܚܕ ܟܐܒܐ ܝܩܝܪܐ ܐܚܝܕ ܗܘܐ . ܟܕ ܒܟܝܢ ܓܝܪ ܐܒ̈ܗܝܗܘܢ ܥܗܕܘ . ܘܟܕ ܡܬܚܢܓܝܢ ܐܡܘܬܗܘܢ . ܘܟܪܝܐ ܠܗܘܢ ܥܠ ܐܚ̈ܝܗܘܢ . ܟܐܒ ܠܗܘܢ ܥܠ ܡܟܝܪ̈ܬܐ ܕܫܒܩܘ . ܘܟܕ ܛܒ ܕܚܒܪ̈ܝܗܘܢ ܩ̈ܕܡܝܐ ܫܡܥܢ ܕܠܣܠܘܩܝܐ ܐܙܠܝܢ . ܡܓܢܒܐܝܬ ܠܐܘܪܚܐ ܠܘܬܗܘܢ ܐܙܠܢ . ܘܒܝܫܬܢ ܠܕܝܠܗܘܢ ܙܘܓܢ . ܗܝܕܝܢ ܪܘܪܒܐܝܬ ܚܣܢ ܟܐܒܼܢ . ܘܒܙܕܩܐ ܣܓܝܬ ܒܟܬܢ ܒܐܒܕܢܢ . ܘܥܪܦܠܐ ܩܛܪܬ ܚܢܓܬܢ . ܘܡܢ ܛܘܪܐ ܝܪܒܬ ܒܝܫܬܢ . ܠܐ ܓܝܪ ܐܢܫ ܡܢܢ ܡܘܦܐ ܥܩ̈ܬܐ ܕܠܘܬܗ ܠܡܙܓܪܘ . ܐܬܚܦܛ ܓܝܪ ܚܘܒܐ ܕܚ̈ܝܐ ܥܡ ܚܫܐ ܕܡ̈ܝܬܐ . ܘܕܠܐ ܫܒܝܠ ܡܕܒܪܢ ܗ̈ܘܝ ܠܢ ܒܝ̈ܫܬܢ . ܚܙܝܢ ܐܚ̈ܝܢ ܓܝܪ ܘܒ̈ܢܝܢ ܐܝܟ ܫܒ̈ܝܐ . ܘܥܗܕܢ ܚܒܪ̈ܝܢ ܡ̈ܝܬܐ ܇ ܕܒܐܬܪܐ ܫܐܝܠܐ ܣܝܡܝܢ . ܘܐܦ ܐܢܫ ܡܢܢ ܥܠ ܢܦܫܗ ܝܨܦ ܗܘܐ . ܕܕܠܡܐ ܒܝܫܬܐ ܥܠ ܚܒܪܬܗܿ ܬܬܘܣܦ ܠܗ . ܐܘ ܒܝܫܬܐ ܐܚܪܬܐ ܬܕܪܟ ܠܕܩܕܡܝܗ . ܡܢܐ ܐܬܗܢܝܘ ܐܢܫܐ ܚܒ̈ܝܫܐ ܕܒܗܠܝܢ ܐܬܚܫܚܘ . ܠܟ ܕܝܢ ܚܒܝܒܝܼ . ܠܐ ܬܟܪܐ ܠܟ ܕܒܐܬܪ ܐܬܪ ܝܚܝܕܝܘܬܟ ܐܬܕܒܪܬ . ܠܗܠܝܢ ܗܘ ܓܝܪ ܡܬܝܠܕܝܢ ܒܢ̈ܝܢܫܐ . ܕܡ̈ܦܘܠܝܬܗ ܕܙܒܢܐ ܠܡܩܒܠܘ . ܐܠܐ ܗܟܢܐ ܐܬܚܫܒܼ . ܕܠܒ̈ܢܝܢܫܐ ܚܟ̈ܝܡܐ ܟܠ ܐܬܪ ܫܘܐ . ܘܒܟܠ ܡܕܝܢܐ ܠܛܒ̈ܐ . ܣܓ̈ܝܐܝܢ ܐܒܗ̈ܐܼ ܘܐܡ̈ܗܬܐ . ܘܐܠܐ ܡܢ ܢܦܫܟܼ ܣܒ ܠܟ ܢܣܝܢܐ ܇ ܕܟܡܐ ܐܢ̈ܫܝܢ ܕܠܐ ܝܕܥܝܢ ܠܟ ܇ ܐܝܟ ܒܢ̈ܝܗܘܢ ܪܚܡܝܢ ܠܟ . ܘܣܘܓܐܐ ܕܢܫ̈ܐܼ ܐܝܟ ܕܠܚܒ̈ܝܒܝܗܝܢ ܡ̈ܩܒܠܢ ܠܟ . ܐܠܐ ܐܝܟ ܐܢܫ ܢܘܟܪܝ ܐܬܟܫܪܬ . ܐܠܐ ܠܚܘܒܟ ܙܥܘܪܐ ܣ̈ܓܝܐܐ ܒܢ̈ܝ ܐܢܫܐ ܐܬܐܘܒܘ ܠܟ . ܡܢܐ ܡܟܝܠ ܐܝܬ ܠܢ ܠܡܐܡܪ ܥܠ pb. 45 ܛܘܥܝܝ ܕܫܪܬ ܒܥܠܡܐ . ܘܒܥܠܡܐ ܝܩܝܪ ܡܪܕܝܐ ܠܗ . ܘܒܙ̈ܘܥܘܗܝ ܐܝܟ ܩܢܝܐ ܡܢ ܐܝ̈ܕܝ ܪܘܚܐܼ ܡܬܪܘܛܝܢ ܚܢܢ . ܬܡܗܬ ܓܝܪ ܒܣܓܝ̈ܐܐ ܕܫܕܝܢ ܝ̈ܠܕܝܗܘܢܼ . ܘܐܬܕܡܪܬ ܒܐܚܪܗܢܐ ܕܕܠܐ ܕܝܠܗܘܢ ܡܪܒܝܢ . ܐܝܬ ܐܢܫܐ ܕܒܥܠܡܐ ܢܟ̈ܣܐ ܩܢܝܢ . ܘܐܦ ܐܬܕܡܪܬ ܒܐܚܪ̈ܢܐ ܇ ܕܕܠܐ ܕܝܠܗܘܢ ܝܪ̈ܬܝܢ . ܗܟܢܐ ܐܣܬܟܠ ܘܚܙܝ ܆ ܕܒܡܪܕܘܬܐ ܗܘ ܕܛܘܥܝܝ ܡܗܠܟܝܢܢ ܀ pb. 44 pb. 45 ܫܪܐ ܠܡܐܡܪ ܠܢ ܚܟܝܡܐ ܕܒܢ̈ܝܢܫܐ ܇ ܥܠ ܐܝܢܐ ܡܢ ܩ̈ܢܝܐ ܢܬܬܟܠ ܒܪܢܫܐ ܇ ܐܘ ܥܠ ܐܝܠܝܢ ܨ̈ܒܘܢ ܢܡܠܠ : ܕܐܝܟ ܕܡܩܘܝܢ . ܥܠ ܣܘܓܐܐ ܕܢܟ̈ܣܐܼ ܡ̈ܬܚܛܦܝܢ . ܥܠ ܟܪ̈ܟܐ ܡ̈ܬܒܙܝܢ . ܥܠ ܡ̈ܕܝܢܬܐܼ ܚܪ̈ܒܢ . ܥܠ ܪܒܘܬܐ ܡܬܬܚܬܝܐ . ܥܠ ܓܐܝܘܬܐ ܡܣܬܚܦܐ . ܥܠ ܫܘܦܪܐ ܚܡܐ . ܘܥܠ ܢܡ̈ܘܣܐ ܥܒܪܝܢ . ܘܥܠ ܡܣܟܢܘܬܐ ܡܬܫܝܛܐ . ܘܥܠ ܒܢ̈ܝܐܼ ܡܝܬܝܢ . ܘܥܠ ܪ̈ܚܡܐ ܡܟܕܒܝܢ . ܘܥܠ ܬܫܒܚ̈ܬܐܼ . ܚܣܡܐ ܡܩܕܡ ܠܗܝܢ ܀ ܢܚܕܐ ܐܢܫ ܡܟܝܠ ܒܡܠܟܘܬܗ ܐܝܟ ܕܪܝܘܫ . ܘܒܓܕܢܘܬܗ ܐܝܟ ܦܠܘܩܪܛܣ . ܐܘ ܒܚܠܝܨܘܬܗ ܐܝܟ ܐܟܠܘܣ . ܐܘ ܒܐܢܬܬܗ ܐܝܟ ܐܓܡܡܢܘܢ . ܐܘ ܒܝܠܕܗܼ ܐܝܟ ܦܪܝܡܘܣ . ܐܘ ܒܐܘܡܢܘܬܗܼ ܐܝܟ ܐܪܟܝܡܕܣ . ܐܘ ܒܚܟܝܡܘܬܗܼ ܐܝܟ ܣܘܩܪܛܘܣ . ܐܘ ܒܝܘܠܦܢܗܼ ܐܝܟ ܦܬܘܪܓܘܣ . ܐܘ ܒܢܗܝܪܘܬܗܼ ܐܝܟ ܦܘܠܘܡܕܣ . ܥܢܕܝܢ ܒܪܝ ܚ̈ܝܐ ܕܒܢ̈ܝܢܫܐ ܡܢ ܥܠܡܐܼ . ܘܬܫ̈ܒܚܬܗܘܢ ܘܛܝܒܘ̈ܬܗܘܢ ܠܥܠܡ ܡ̈ܘܝܢ ܀ ܐܢܬ ܕܝܢ ܒܪܝ ܙܥܘܪܐ ܓܒܝ ܠܟ ܡܕܡ ܕܠܐ ܒܿܠܐ . ܐܝܠܝܢ ܓܝܪ ܕܒܗܠܝܢ ܡܬܚܫܚܝܼܢ . ܢܟ̈ܦܐ ܘܪ̈ܚܝܡܐ ܘܪ̈ܚܡܝ ܫܡܐ ܛ݀ܒܐ ܡܬܩܪܝܢ . ܐܡܬܝ ܕܨܒܘ ܕܝܢ ܒܝܫܐ ܡܣܬܩܒܠܐ ܠܟ . ܠܐ ܬܬܥܕܠ ܒܐܢܫ . ܘܠܐ ܥܠ ܐܠܗܐ ܬܪܓܙ . ܘܠܐ ܥܠ ܙܒܢܟ ܬܬܪܥܡ . ܐܢ ܒܗܢܐ ܪܥܝܢܐ ܬܟܬܪ . ܠܐ ܗܘܬ ܙܥܘܪܝܐ ܡܘܗܒܬܟܿ . ܐܝܕܐ ܕܡܢ ܐܠܗܐ ܩܒܠ . ܐܝܕܐ ܕܠܐ ܥܠ ܢܟ̈ܣܐ ܣܢܝܩܐܼ . ܘܠܐ ܥܠ ܡܣܟܢܘܬܐ ܡܬܩܪܒܐ . ܕܠܐ ܕܚܠܐ ܓܝܪ ܬܕܒܪܝܘܗܝ ܥܠܡܟ . ܟܕ ܬܗܘܐ ܚܕܐ . ܕܚܠܬܐ ܓܝܪ ܘܡܦܩ ܒܪܘܚܐ ܕܡܟܼܢ ܠܐ ܡܛܠ ܚ̈ܛܝܡܐ . ܐܠܐ ܡܛܠ ܐܝܠܝܢ ܕܠܒܪ ܡܢ ܢܡܘܣܐ ܡܗܠܟܝܢ . ܠܐ ܓܝܪ ܐܢܫ ܡܢ ܡܬܘܡ ܐܫܬܪܝ ܡܢ ܚܟܡܬܗܿ . ܐܝܟ ܕܡܢ ܩܢܝܢܗ . ܝܬܝܪ ܡܢ ܢܟ̈ܣܐ ܒܣܦܪܐ ܐܬܚܦܛ . ܟܡܐ ܕܩܢܝܢܐ ܓܝܪ ܣܓܐܼ . ܒܝܫܬܐ ܗܟܢܐ ܣܓܝܐܐ . ܐܢܐ ܓܝܪ ܚܙܝܬܼ . ܕܐܝܢܐ ܕܣ̈ܓܝܢ ܛܒ̈ܬܐܼ . ܗܟܢܐ ܐܦ pb. 46 ܥܩ̈ܬܐ ܡ̈ܣܬܩܒܠܢ . ܘܐܝܟܐ ܕܡܬܕܒܪ̈ܢ ܓ̈ܐܘܬܐ ܗܪܬܡܼܢ ܐܦ ܟ̈ܐܒܐ ܡܬܟܢܫܝܢ . ܘܐܝܟܐ ܕܝܬܝܪ̈ܝܢ ܢܟ̈ܣܐܼ . ܗܪܬܡܼܢ ܡܪܬ ܫ̈ܢܝܐ ܣ̈ܓܝܐܐ . ܐܢ ܗܟܝܠ ܬܣܬܟܠ ܘܚܦܝܛܐܝܬ ܬܛܼܪ . ܠܐ ܐܠܗܐ ܦܪܩ ܡܢ ܥܘܕܪܢܟܼ . ܘܠܐ ܒܢ̈ܝܢܫܐ ܡܢ ܪܚܡܘܬܟ . ܡܕܡ ܕܡܫܟܚ ܐܢܬ ܠܡܩܢܐܼ ܢܣܦܩ ܠܟ ܘܐܢ ܡܫܟܚ ܐܢܬ ܕܝܢ ܕܕܠܐ ܩܢܝܢ ܠܡܥܒܕ ܗܝܕܝܢ ܛܘܒܢܐ ܬܬܩܪܐ . ܟܕ ܐܦܠܐ ܐܢܫ ܢܚܣܘܡ ܒܟ . ܘܐܦ ܗܕܐ ܥܗܕ . ܕܡܕܼ ܠܐ ܡܕܘܕ ܠܥܘܡܪܟ ܛܒ ܛܒ ܐܠܐ ܩܢܝܢܐ . ܕܐܢܫ ܡܢ ܒܬܪ ܡܘܬܗ ܡܪܝܐ ܩܢܝܼܢ ܠܐ ܐܬܩܪܝ . ܡܛܠ ܕܠܪܓܬܗ ܗܘ ܡܫܬܒܝܢ ܒܢ̈ܝܢܫܐ ܚ̈ܠܫܐܼ . ܘܠܐ ܝܕܥܝܢ ܕܒܕܡܘܬܐ ܗܘ ܕܥܪܨܐ . ܫܿܪܐ ܐܢܫ ܒܩܢܝܗ . ܘܩ̈ܢܝܛܝܢ ܡܛܠ ܕܠܐ ܫܪܝܪ ܠܗܘܢܿ ܫܒܩܘ ܓܝܪ ܕܝܠܗܘܢܼ ܘܕܠܐ ܕܝܠܗܘܢ ܒܥܝܢ . ܀ pb. 46 ܡܢܐ ܓܝܪ ܐܚܪܝܢ ܐܝܬ ܠܢ ܠܡܐܡܪ . ܟܕ ܒܩܛܝܪܐ ܡܬܕܒܪܝܢ ܚ̈ܟܝܡܐ ܡܢ ܐܝ̈ܕܝ ܛܪ̈ܘܢܐ . ܘܡܫܬܒܝܐ ܚܟܝܡܘܬܗܘܢ ܡܢ ܡܐܟܠ ܩܪܨܐ ܇ ܘܡܬܓܠܙܝܢ ܒܢܗܝܪܘܬܗܘܢ ܕܠܐ ܡܦܩ ܒܪܘܚܐ . ܡܢܐ ܓܝܪ ܐܬܗܢܝܘ ܐܬܢ̈ܝܐ ܒܩܛܠܗ ܕܣܘܩܪܛܣܿ . ܕܦܘܪܥܢܗ ܟܦܢܐ ܘܡܘܬܢܐ ܩܒܠܘ . ܐܘ ܒܢ̈ܝ ܣܡܘܣ ܒܝܩܕܢܗ ܕܦܬܘܓܪܣ . ܕܒܚܕܐ ܫܥܐ ܒܟܠܗ ܐܬܪܗܘܢ ܒܚܠܐ ܐܬܟܣܝ . ܐܘ ܝܗ̈ܘܕܝܐ ܕܡܠܟܗܘܢ ܚܟܝܡܐ ܇ ܕܡܢܗ ܡܢ ܙܒܢܐ ܐܬܕܒܪܬ ܡܠܟܘܬܗܘܢܿ ܒܙܕܩܐ ܓܝܪ ܥܒܕ ܐܠܗܐ ܦܘܪܥܢܐ ܠܚܟܝܡܘܬܐ ܕܬܠܬܝܗܘܢ . ܟܕ ܟܦܢܝܢ ܓܝܪ ܐܬܢ̈ܝܐ ܡܝܬܘ . ܘܒܢ̈ܝ ܣܡܘܣ ܕܠܐ ܚܠܡ ܒܝܡܐ ܐܬܟܣܝܘ . ܘܝ̈ܗܘܕܝܐ ܟܕ ܚܪ̈ܝܒܝܢ ܘܪܕܝܦܝܢ ܡܢ ܡܠܟܘܬܗܘܢܼ . ܒܟܠ ܐܬܪ ܡܒܕܪܝܢ . ܠܐ ܡܝܬ ܣܘܩܪܛܣ ܡܛܠ ܦܠܛܘܢ . ܘܐܦ ܠܐ ܦܬܘܓܪܘܣ ܡܛܘܠ ܬܦܢܟܐ ܕܗܐܪܐ . ܘܐܦ ܠܐ ܡܠܟܐ ܚܟܝܡܐ ܡܛܠ ܢܡ̈ܘܣܐ ܚ̈ܕܬܐ ܕܣܡ . ܐܢܐ ܕܝܢ ܒܪܝܼ . ܒܨܝܬ ܐܢܘܢ ܠܒ̈ܢܝܢܫܐ ܒܐܝܢܐ ܣܘܚܦܐ ܒܝܼܫܐ ܩܝܡܝܼܢ . ܘܬܡܗܬ ܕܠܐ ܐܫܬܟܦܝܘ ܒܒ̈ܝܫܬܐ ܕܚܕܝܪ̈ܢ ܠܗܘܢ . ܘܐܦܠܐ ܩ̈ܕܣܐ ܣܦܩܘ ܠܗܘܢ . ܘܠܐ ܟ̈ܐܒܐ ܘܠܐ ܟܘܪ̈ܗܢܐ . ܘܠܐ ܡܘܬܐ ܘܠܐ ܡܣܟܢܘܬܐ . ܐܠܐ ܐܝܟ ܚܝ̈ܘܬܐ ܒܝܫ̈ܬܐ ܚܕ ܥܠ ܚܕ ܣܥܝܢ ܒܒܥܠܕܒܒܘܬܐ ܇ ܕܐܝܢܐ ܡܢܗܘܢ ܒܝܫܬܐ ܝܬܝܪܬܐ ܠܚܒܪܗ ܢܣܒܠ . ܢܦܩܘ ܠܗܘܢ ܓܝܪ ܡܢ ܬܚܘܡܐ ܕܫܪܪܐܼ . ܘܟܠܗܘܢ ܢܡ̈ܘܣܐ ܫܦܝܪ̈ܐܼ . ܥܒܪ̈ܝܢ . ܡܛܠ ܕܬܠܝܢ ܒܪܓܬܐ ܕܢܦܫܗܘܢܿ ܟܡܐ ܕܣܘܐ ܓܪܐ ܒܪܢܫܐ ܠܡܕܡ ܕܪܐܓܼ . ܐܝܟܢܐ ܡܫܟܚ ܡܕܡ ܕܘܿܠܐ ܠܗ ܒܙܕܩܐ ܠܡܥܒܕ . ܘܠܐ ܡܫܬܘܕܥܝܢ ܡܫܘܚܬܐ . ܘܩܠܝܠ ܡܫܘܫܛܝܢ ܐܝ̈ܕܝܗܘܢ ܠܘܬ ܫܪܪܐ pb. 47 ܘܛܝܒܘܬܐ . ܐܠܐ ܐܝܟ ܚܪ̈ܫܐ ܘܥܘܝܪ̈ܐ ܒܘܥܡܪܗܘܢܼ ܡܬܕܒܪܝܢ . ܥܘ̈ܠܐ ܕܝܢ ܚܕܝܢ . ܘܟ̈ܐܢܐ ܡܬܛܪ̈ܦܝܢ . ܕܐܝܬ ܠܗ ܟܦܪ ܘܕܠܝܬ ܠܗ ܡܬܟܬܫ ܠܡܩܢܐ . ܡ̈ܣܟܢܐ ܒܥܝܢ . ܘܥܬܝܪ̈ܐ ܡܛܫܝܢ . ܘܟܠܢܫ ܥܠ ܚܒܪܚ ܓܚܟ . ܕܪܘܝܼܢ . ܘܐܚܪ̈ܢܐ ܘܓܚܟܝܼܢ . ܘܐܚܪ̈ܢܐ ܨܦܬܐ ܐܚܝܕܐ ܠܗܘܢܿ ܒܨ̈ܒܘܬܐ ܒܝ̈ܫܬܐ ܚܕܝܼܢ . ܘܠܒܪ ܐܘܫܐ ܕܡܠܠ ܫܪܝܪܬܐ ܡܣܠܝܢ ܠܗ . ܢܬܡܗ ܡܟܝܠ ܐܢܫܼ . ܟܕ ܒܡܘܝܩܐ ܡܒܠܐ ܠܗ ܥܠܡܐ ܟܕ ܚܕ ܥܘܡܪܐ ܠܝܬ ܠܗܘܢ . ܒܗܠܝܢ ܒܛܝܠ ܠܗܘܢ . ܘܚܐܪ ܐܢܫ ܡܢܗܘܢ ܐܡܬܝ ܕܒܩܐܪܣܐ ܇ ܫܡܐ ܕܙܟܘܬܐ ܢܩܒܠ . ܘܠܐ ܚܝܪܝܢ ܚ̈ܠܝܨܐ ܠܟܡܐ ܪ̈ܓܝܓܢ ܫ̈ܛܝܢ ܡܫܬܒܐ ܐܢܫ ܒܥܠܡܐ . ܘܐܫܬܘܦ ܕܝܢ ܩܠܝܠ ܦܓܥܬ ܒܗܘܢ ܬܘܬ ܢܦܫܐ . ܕܙܟܝܢ ܒܚܝܠܗܘܢܼ . ܘܚܝܒܝܢ ܡܢ ܐܝ̈ܕܝ ܝܥܢܘܬܐ . ܢܣܝܬ ܐܢܘܢ ܓܝܪ ܠܒ̈ܢܝܢܫܐܼ . ܘܗܟܢܐ ܢܣܝܬ ܐܢܘܢ . ܕܠܗܕܐ ܚܕܐ ܚܝܪܝܢ . ܠܣܘܓܐܐ ܕܢܟ̈ܣܐ . ܡܛܘܠ ܗܿܘܼ ܐܦܠܐ ܡܿܠܟܐ ܫܪܝܪܐ ܐܝܬ ܠܗܘܢ . ܐܠܐ ܒܫܘܚܠܦܐ ܕܪ̈ܥܝܢܝܗܘܢܼ . ܚܪܝܦܐܝܬ ܡܫܬܕܐ ܐܢܫ ܒܟܪܝܘܬܐܼ ܠܡܬܒܠܥܘ . ܘܠܐ ܚܝܪܝܢ ܬܒܥܘܬܪܗ ܪܒܐ ܕܥܠܡܐ . ܕܟܠܢ ܫܘܝܐܝܬ ܟܠܡܕܡ ܕܛܘܪܦܐ ܠܗ ܠܙܒܢܐ ܡܡܛܐ . ܐܬܬܠܝܘ ܓܝܪ ܒܪܒܘܬ ܟܪܣܐܼ ܡܘܡܐ ܓܡܝܪܐ ܕܣܪ̈ܝܚܐ . ܐܢܐ ܕܝܢ ܗܢܐ ܡܕܡ ܕܐܬܼܐ ܥܠ ܪܥܝܢܝ ܠܡܟܬܒ ܠܟܼ . ܠܐ ܡܣܬ ܕܠܡܩܪܐܼ . ܐܠܐ ܕܠܥܿܒܕܐ ܢܗܘܐ ܡܩܕܡ ܒܗ . ܐܦ ܐܢܐ ܓܝܪ ܝܿܕܥ ܐܢܐܼ . ܕܟܕ ܬܒܨܝܘܗܝ ܗܢܐ ܥܘܡܪܐܼ . ܛܒ ܢܒܣܡ ܠܟ . ܘܬܗܘܐ ܒܪܐ ܡܢ ܥܝܛܐ ܒܝܫܐ . ܕܡܛܠ ܒܢ̈ܝܐ ܢܟ̈ܣܐ ܡܣܝܒܪܝܢܢ . ܐܦܪܩ ܡܟܝܠ ܡܢܟ ܟܪܝܘܬܐ ܪܚܝܡܐ ܕܒܢ̈ܝ ܐܢܫܐ . ܨܒܘܬܐ ܕܡܢ ܡ̈ܬܘܡܝܗܿ ܡܕܡ ܠܐ ܡܗܢܝܐ . ܘܙܓܘܪ ܡܢܟ ܨܦܬܐ ܐܝܕܐ ܕܡܕܡ ܠܐ ܡܘܬܪܐ . ܦܘܪܨ ܓܝܪ ܘܦܘܪܫܢ ܠܝܬ ܠܼܢ . ܐܠܐ ܐܢ ܪܥܝܢ ܪܒ ܠܡܘܦܝܘ ܒܝ̈ܫܬܐ ܇ ܘܠܡܣܝܒܪܘ ܥܩ̈ܬܐ . ܕܒܟܠܙܒܢ ܡܢ ܐܝ̈ܕܝ ܙܒܢ̈ܐ ܡܩܒܠܝܢܢ . ܒܗܠܝܢ ܓܝܪ ܘܿܠܐ ܠܡܚܪ . ܘܠܐ ܒܐܝܠܝܢ ܕܡ̈ܠܝܢ ܚܕܘܬܐ ܘܫܡܐ ܛܒܐ . ܐܓܥܠ ܢܦܫܟ ܠܚܟܡܬܐ ܇ ܡܥܝܢܐ ܕܟܘܠܗܝܢ ܛܒ̈ܬܐ . ܘܣܝܡܬܐ ܕܠܐ ܓܝܙܐ . ܘܬܡܢ ܬܣܡܘܟ ܪܝܫܟܼ ܘܬܬܢܝܚ . ܗܼܝ ܓܝܪ ܬܗܘܐ ܠܟ ܐܒܐܼ ܘܐܡܐ . ܘܠܘܝܬܐ ܛܒܬܐ ܠܥܘܡܪܟ . ܟܠܗ ܥܝܢܝܢܐ ܢܗܘܐ ܠܟ ܒܡܚܡܣܢܢܘܬܐ . ܘܒܡܣܝܒܪܢܘܬܐ . ܗܠܢܝ ܕܡܫܟܚܢ ܠܡܩܒܠܘ ܥܩ̈ܬܗܘܢ ܕܚ̈ܠܫܐ ܒܢ̈ܝܢܫܐ . ܗܟܢܐ ܓܝܪ ܣܿܓܐ ܚܝܠܗܝܼܢ . ܕܟܦܢܐ ܡܘܦܝܢ pb. 48 ܘܨܗܝܐ ܡܣܝܒܪ̈ܢ ܘܟܠ ܥܩܐ ܡܦܝܓܢ . ܒܥܡܠܐ ܕܝܢ ܘܒܥܘܢܕܢܐܼ ܐܦ ܡܫܬܥܝܘ ܡ̈ܫܬܥܝܢ . ܒܗܠܝܢ ܐܬܚܦܛ . ܘܥܘܡܪܐ ܒܗܝܠܐ ܬܕܒܪ ܘܠܝܼ ܬܗܘܐ ܩܘܪܬ ܪܘܚܐ . ܟܕ ܬܨܒܝܬܐ ܕܐܒܗ̈ܘܗܝ ܬܬܩܪܐ . ܒܗܿܘ ܓܝܪ ܙܒܢܐ ܩܕܡܝܐܼ . ܟܕ ܡܕܝܢܬܢ ܒܪܒܘܬܗܿ ܩܝܡܐ ܗܘܬܼ . ܡܫܟܚ ܐܢܬ ܠܡܕܥܼ . ܕܥܠ ܐܢ̈ܫܝܢ ܣܓ̈ܝܐܝܼܢ . ܒܿܢܬ ܩ̈ܠܐ ܣܢ̈ܝܬܐ ܐܫܬܕܝ . ܘܚܢܢ ܕܝܢ ܐܘܕܝܢ ܡܢ ܙܒܢܐܼ . ܕܓܡܝܪܐܝܬ ܚܘܒܐ ܫܘܝܐ ܆ ܘܦܐܝܘܬܐ ܩܒܠܢ ܡܢ ܪܒܘܬܗ . ܐܠܐܼ ܟܠܐ ܙܒܢܐ ܠܡܓܡܪ ܐܢܝܢ . ܐܝܠܝܢ ܕܣܥܝܪ̈ܢ ܗ̈ܘܝ ܒܪܥܝܢܢ . ܘܐܦ ܗܪܟܐ ܒܝܬ ܐܣܝܪ̈ܐ ܡܘܕܝܢܢ ܠܐܠܗܐܼ ܕܚܘܒܐ ܕܣܓ̈ܝܐܐ ܩܒܠܢ . ܡܢܣܝܢܢ ܓܝܪ ܢܦܫܢ ܒܚܟܝܡܘܬܐ . ܘܒܚܕܘܬܐ ܠܡܩܡ . ܐܢ ܐܢܫ ܕܝܢ ܒܩܛܝܪܐ ܢܕܒܪܢܼ . ܗܘ ܢܚܘܐ ܥܠ ܢܦܫܐ ܣܗܕܘܬܐܼ . ܕܡܢ ܟܠܗܝܢ ܛܒ̈ܬܐ ܪܚܝܩ ܗܘ . ܘܚܣܕܐ ܘܒܗܬܬܐ ܢܩܒܠ . ܡܢ ܢܝܫܐ ܛܡܐܐܼ ܕܒܗܬܬܐ . ܚܢܢ ܓܝܪ ܚܘܝܢ ܫܪܪܢܼ . ܕܒܡܠܟܘ ܣܘܪܚܼܢ ܠܝܬ ܠܢ . ܐܢ ܢܦܣܘܢ ܠܢ ܕܝܢ ܪ̈ܗܘܡܝܐ ܠܐܬܪܢ ܠܡܥܠܼ . ܒܙܕܩܐ ܘܒܟܐܢܘܬܐܼ . ܐܝܟ ܐܢܫ̈ܐ ܪ̈ܕܝܐ ܢܥܒܕܘܢܿ ܘ̈ܛܒܐ ܘܟ̈ܐܢܐ ܢܬܩܪܘܢ ܥܡܐ ܐܬܪܐ ܫܠܝܐ ܕܩܝܡܝܢ ܒܗ . ܢܚܘܘܢ ܓܝܪ ܪܒܘܬܗܘܢܼ ܟܕ ܢܫܒܩܘܢܢ ܒܢܗܝ ܚܐܪ̈ܝܢ . ܢܫܬܡܥ ܠܡܠܟܘܬܐ ܐܝܕܐ ܕܙܒܢܐ ܝܗܼܒ ܠܼܢ . ܘܠܐ ܐܝܟ ܛܪ̈ܘܢܐ ܢܕܘܒܪܘܢܢ ܐܝܟ ܥܒܕ̈ܐ . ܘܐܢ ܦܣܝܩ ܗܘ ܡܕܡ ܕܢܗܘܐܼ . ܠܐ ܡܕܡ ܝܬܝܪ ܢܩܒܠ ܇ ܡܢ ܡܘܬܐ ܢܝܚܐ ܕܢܛܝܪ ܠܢ . ܐܢܬ ܕܝܢ ܒܪܝ ܙܥܘܪܐܼ . ܐܢ ܨܒܝܬ ܕܚܦܝܛܐܝܬ ܠܡܕܥ ܐܢܝܢ ܠܨܒ̈ܘܬܐܼ . ܠܘܩܕܡ ܐܦܝܣ ܠܪܓܬܐ . ܘܡܫܘܚܬܐ ܣܝܡ ܠܡܐ ܕܩܐܡ ܐܢܬ ܒܗ ܐܘܦܐܼ . ܡܣܬ ܕܠܐ ܬܪܓܙ . ܘܚܠܦ ܦܘܪܬܐ ܒܛܝܒܘܬܐ ܐܫܬܡܥ . ܐܢܐ ܓܝܪ ܡܟܝܠܼ ܒܗܕܐ ܗܘ ܪܢܐ ܐܢܐ ܐܝܟܢܐ ܕܥܗܕ ܐܢܐ . ܣܦܪ ܐܫܒܘܩ ܠܝ . ܘܒܪܥܝܢ ܚܟܝܡ ܐܘܪܚܐ ܕܡܬܬܚܝܒ ܐܢܐܼ ܐܫܠܡ . ܘܕܠܐ ܥܩܐ ܐܬܦܪܩ ܡܢ ܐܒܕܢܗ ܒܝܫܐ ܕܥܠܡܐ . ܠܫܪܝܬܐ ܗܘ ܓܝܪ ܡܨܠܐ ܐܢܐ ܠܡܩܒܠܘ . ܘܐܝܢܐ ܡܘܬܐܼ ܠܐ ܩܛܪ ܠܝ . ܘܐܢ ܐܢܫ ܕܝܢ ܬܟܪܐ ܠܗ ܐܘ ܢܐܨܦܼ . ܠܐ ܡܿܠܟ ܐܢܐ ܠܗ . ܬܡܢ ܓܝܪ ܒܥܘܡܪܗ ܕܥܠܡܐ ܟܠܗܼ . ܩܕܡܘܗܝ ܢܫܟܚܢ . ܀ pb. 47 pb. 48 ܠܡܪܐ ܒܪ ܣܪܦܝܘܢ ܫܐܠܗ ܚܕ ܡܢ ܪ̈ܚܡܘܗܝ ܟܕ ܐܣܝܪ ܥܠ ܐܝܕܗܼ . ܒܚ̈ܝܝܟ ܡܪܐܼ . ܐܠܐ ܬܐܡܪ ܠܝ ܡܢܐ ܕܓܘܚܟܐ ܐܬܚܙܝ ܠܟ ܕܓܚܿܟ ܐܢܬ . ܐܡܪ ܠܗ ܡܪܐ . ܓܚܿܟ ܐܢܐܼ ܥܠ ܙܒܢܐ . ܕܟܕ ܠܐ ܝܙܝܦܐ ܠܗ ܡܢܝ ܒܝܫܬܐܼ ܦܪܥ ܠܝ . ܫܡܠܬ ܐܓܪܬܐ ܕܡܪܐ ܒܪ ܣܪܦܝܘܢ ܀ ܀܀܀ ܐܓܪܬܐ ܕܡܪܐ ܒܪ ܣܪܦܝܘܢ ܐܓܪܬܐ ܕܡܪܐ ܒܪ ܣܪܦܝܘܢ