ܬܘܼܒܼ ܥܲܠ ܗܵܠܹܝܢ ܕܲܒܼܫܸܠܝܵܐ ܪܵܕܹܝܢ : ܕܐܸܡܲܬܼܝ ܡܫܲܪܹܝܢ ܠܕܲܡܸܥ ܐܵܦܸܢ ܩܲܠܝܼܠ ܕܠܲܐܝܟܵܐ ܡܲܛܝܼܘ ܒܦܘܼܠܚܵܢܗܘܿܢ : ܒܝܲܡܵܐ ܠܵܐ ܡܸܬܿܕܲܪܟܵܢܵܐ ܕܕܼܘܼܒܵܪܵܐ ܕܫܸܠܝܵܐ ܢܸܫܟܿܚܘܼܬܢ ܠܡܸܬܿܬܿܟܼܵܠܘܼ ܒܨܝܼܪ ܩܲܠܝܼܠ ܥܲܠ ܠܹܐܘܲܬܼܗܘܿܢ ܕܫܲܪܝܲܬ̤ ܝܵܗ̇ܒܵܐ ܦܹܐܪܹ̈ܐ . ܝܕ . ܬܘܼܒܼ ܥܲܠ ܗܵܠܹܝܢ ܕܲܒܼܫܸܠܝܵܐ ܪܵܕܹܝܢ : ܕܐܸܡܲܬܼܝ ܡܫܲܪܹܝܢ ܠܕܲܡܸܥ ܐܵܦܸܢ ܩܲܠܝܼܠ ܕܠܲܐܝܟܵܐ ܡܲܛܝܼܘ ܒܦܘܼܠܚܵܢܗܘܿܢ : ܒܝܲܡܵܐ ܠܵܐ ܡܸܬܿܕܲܪܟܵܢܵܐ ܕܕܼܘܼܒܵܪܵܐ ܕܫܸܠܝܵܐ ܢܸܫܟܿܚܘܼܬܢ ܠܡܸܬܿܬܿܟܼܵܠܘܼ ܒܨܝܼܪ ܩܲܠܝܼܠ ܥܲܠ ܠܹܐܘܲܬܼܗܘܿܢ ܕܫܲܪܝܲܬ̤ ܝܵܗ̇ܒܵܐ ܦܹܐܪܹ̈ܐ . ܝܕ . ܐܵܡܲ݁ܪ ܐ̄ܢܵܐ ܠܵܟܼ ܨܒܼܘܼܬܼܵܐ : ܘܠܵܐ ܬܸܓܼܚܲܟܼ . ܡܸܛܠ ܕܲܫܪܵܪܵܐ ܐܵܡܲ݁ܪ ܐ̄ܢܵܐ . ܘܠܵܐ ܬܸܬܼܦܲܠܲܓܼ ܥܲܠ ܡܸܠܬܼܵܐ : ܕܫܲܪܝܼܪܝܼܢ ܐܲܝܠܹܝܢ ܕܡܸܢܗܘܿܢ ܩܲܒܿܠܹ̇ܬܼ ܀ ܐܸܢ ܒܲܬܼܠܝܼ̈ܦܹܐ ܕܥܲܝܢܲܝ̈ܟ ܬܸܬܼܠܸܐ ܩܕܼܵܡ ܐܲܠܵܗܵܐ : ܥܕܲܡܵܐ ܕܲܒܼܕܸܡ̈ܥܹܐ ܬܸܦܓܲܥ : ܠܵܐ ܬܸܤܒܲܪ ܕܲܠܡܸܕܸܡ ܡܲܛܝܼܬܿ ܒܕܼܘܼܒܵܪܵܐ . ܥܕܲܟܹܝܠ ܓܹܝܪ : ܠܥܵܠܡܵܐ ܡܫܲܡ̈ܫܵܢ ܟܲܤ̈ܝܵܬܼܵܟܼ . ܗܵܢܵܘ ܕܹܝܢ : ܒܕܘܼܒܵܪܵܐ ܕܥܵܠܡܵܝܹ̈ܐ ܡܗܲܝ̈ܡܢܹܐ ܩܵܐܹ̇ܡ ܐܲܢ̄ܬܿ . ܒܒܲܪܢܵܫܵܐ ܓܹܝܪ ܒܲܪܝܵܐ ܥܵܡܹ̇ܠ ܐܲܢ̄ܬܿ ܒܦܠܚܵܢܵܐ ܕܲܠܘܵܬܼ ܐܲܠܵܗܵܐ : ܘܒܲܪܢܵܫܵܐ ܕܲܠܓܼܵܘ ܥܕܲܟܹܝܠ ܕܠܵܐ ܦܹܐܪ̈ܝܼܢ ܐܝܼܬܼܵܘܗܝ . ܒܦܹܐܪ̈ܵܘܗܝ ܡܲܢ : ܡ̣ܢ ܐܲܝܟܵܐ ܕܐܸܡ̇ܪܹܬܼ ܡܫܲܪܸܐ . ܡܵܐ ܕܹܝܢ ܕܠܲܐܬܼܪܵܐ ܕܕܸܡ̈ܥܹܐ ܡܲܛܝܼܬܿ : ܗܵܝܕܹܝܢ ܐܸܤܬܲܟܲܠ ܕܲܢܦܲܩ̣ ܠܹܗ ܪܸܥܝܵܢܵܐ ܡ̣ܢ ܒܹܝܬܼ ܚܒܼܘܼܫܝܵܐ ܕܥܵܠܡܵܐ ܗܵܢܵܐ : ܘܤܵܡ̣ ܪܸܓܼܠܹܗ ܒܡܲܪܕܝܼܬܼܵܐ ܕܥܵܠܡܵܐ ܚܲܕܼܬܼܵܐ . ܘܫܲܪܝܼ ܤܵܐܹ̇ܩ ܐܵܐܲܪ ܬܡܝܼܗܵܐ ܕܬܲܡܵܢ : ܘܲܡܫܲܪܸܐ ܡܲܚܸܬܼ ܕܸܡ̈ܥܹܐ . pb. 126 ܒܗܵܝ̇ ܕܲܬܼܟܸܒܼܘ ܠܗܘܿܢ ܡܸܟ݂ܝܠ ܚܸܒܼ̈ܠܹܐ ܕܡܲܦܩܵܢܵܐ : ܥܲܠ ܥܘܸܠܵܐ ܗܵܘ̇ ܕܪܘܼܚ . ܕܛܲܝܒܿܘܿܬܼܵܐ ܐܸܡܵܐ ܕܓܼܵܘܵܐ ܡܤܲܪܗܒܼܵܐ ܠܡܵܘܠܵܕܼܘܼ ܒܐ̄ܪܵܙܵܐ ܠܢܲܦܫܵܐ ܨܲܠܡܵܐ ܕܐܲܠܵܗܵܐ : ܠܢܘܼܗܪܹܗ ܕܥܵܠܡܵܐ ܕܲܥܬܝܼܕܼ . ܘܡܵܐ ܕܲܡܛ̣ܵܐ ܙܲܒܼܢܵܐ ܕܡܵܘܠܵܕܼܵܐ : ܪܸܥܝܵܢܵܐ ܡܲܪܓܸܫ ܡܸܟܹܝܠ ܒܡܸܕܸܡ ܡܸܕܸܡ ܡ̣ܢ ܬܲܡܵܢ : ܐܲܝܟܼ ܤܵܘܩܵܐ ܡܸܕܸܡ ܩܲܛܝܼܢܵܐ ܕܲܡܩܲܒܸܠ ܥܘܸܠܵܐ ܠܓܼܵܘ ܡ̣ܢ ܗܲܕܵܡܹ̈ܐ ܕܲܒܼܗܘܿܢ ܐܸܬܼܪܲܒܿܝܼ . ܘܲܕܼܠܵܐ ܡܤܲܝܒܲܪ ܡܸܕܸܡ ܕܠܵܐ ܒܲܥܝܵܕܼܵܐ : ܡܙܝܼܥ ܠܹܗ ܠܦܲܓܼܪܵܐ : ܒܒܸܟܼܝܵܐ ܕܲܚܠܝܼܛܵܐ ܒܹܗ ܚܲܕܼܘܼܬܼܵܐ ܕܥܵܠ̇ܒܵܐ ܠܚܲܠܝܘܼܬܹܗ ܕܕܸܒܼܫܵܐ . ܟܠ ܟܡܵܐ ܕܡܸܬܼܪܲܒܸܐ ܗܵܘ̇ ܥܘܸܠܵܐ ܕܲܠܓܼܵܘ : ܗܵܟܲܢܵܐ ܗܵܘ̇ܝܵܐ ܬܵܘܤܲܦܬܼܵܐ ܒܕܸܡ̈ܥܹܐ . ܡܲܪܕܝܼܬܼܵܐ ܕܹܝܢ ܕܕܸܡ̈ܥܹܐ : ܡ̣ܢ ܐܸܡܲܬܼܝ ܕܫܲܪܝܼ ܪܸܥܝܵܢܵܐ ܡܸܫܬܲܦܸܐ : ܗܵܘ̇ܝܵܐ . ܒܪܲܡ ܪܸܕܿܝܵܐ ܕܕܸܡ̈ܥܹܐ ܕܡ̣ܢ ܗܵܢܵܐ ܛܲܟܼܤܵܐ ܕܐܵܡܲ݁ܪܢܵܐ : ܠܵܐ ܗ̄ܘ̣ܵܐ ܥܲܠ ܗܵܘ̇ ܡܢܵܬܼܵܢܵܝܵܐ ܪܡܸܐ ܠܝܼ ܕܒܲܙܒܲܢ ܙܒܲܢ . ܗܵܢܵܐ ܕܹܝܢ ܒܘܼܝܵܐܵܐ ܕܒܲܙܒܲܢ ܙܒܲܢ : ܠܟܼܠܢܵܫ ܗܵܘܹ̇ܐ ܕܦܵܠܲܚ ܥܲܡ ܐܲܠܵܗܵܐ ܒܫܸܠܝܵܐ . ܒܲܙܒܲܢ : ܒܬܹܐܘܿܪܝܼܵܐ ܕܪܸܥܵܝܵܢܵܐ . ܘܒܲܙܒܲܢ : ܒܡܸܠܹ̈ܐ ܕܲܟܼܬܼܵܒܹ̈ܐ . ܘܒܲܙܒܲܢ : ܒܥܸܢܝܵܢܵܐ ܕܬܲܟܼܫܲܦܬܼܵܐ . ܠܝܼ ܡ̇ܢ ܪܡܸܐ ܠܝܼ ܠܡܹܐܡܲܪ ܥܲܠ ܗܵܘ̇ ܟ̱ܠܵܢܵܝܵܐ : ܕܐܝܼܬܼܵܘܗܝ ܕܠܵܐ ܦܤܵܩ ܕܠܸܠܝܵܐ ܘܐܝܼܡܵܡܵܐ : ܕܲܠܗܵܘ̇ ܕܲܒܼܚܲܬܝܼܬܼܘܼܬܼܵܐ ܕܕܼܘܼܒܵܪܹ̈ܐ ܐܸܫܟܲܚ̣ ܫܪܵܪܵܐ ܒܓܼܵܘ ܫܸܠܝܵܐ ܗܵܘܹ̇ܐ : ܕܗܵܘ̈ܝܵܢ ܥܲܝ̈ܢܹܐ ܡܥܝܼ̈ܢܹܐ ܕܡܲܝ̈ܵܐ : ܙܲܒܼܢܵܐ ܕܬܲܪܬܹܝܢ ܫܢ̈ܝܼܢ ܚܲܤܝܼܪ ܝܲܬܝܼܪ ؟ ܗܵܕܹܐ : ܒܙܲܒܼܢܵܐ ܕܡܲܥܒܲܪܬܵܐ ܗܵܘ̇ܝܵܐ . ܐܵܡܲ݁ܪܢܵܐ ܕܹܝܢ : ܡܲܥܒܲܪܬܵܐ ܐ̄ܪܵܙܵܢܵܝܬܼܵܐ . ܬܘܼܒܼ ܡ̣ܢ ܒܵܬܲܪ ܕܸܡ̈ܥܹܐ : ܥܵܐܹ̇ܠ ܐܲܢ̄ܬܿ ܠܫܲܝܢܵܐ ܕܚܘܼ̈ܫܵܒܹܐ . ܘܒܹܗ ܒܗܵܢܵܐ ܫܲܝܢܵܐ ܕܚܘܼ̈ܫܵܒܹܐ : ܥܵܐܹ̇ܠ ܐܲܢ̄ܬܿ ܠܗܵܝ̇ ܢܝܵܚܝܵܬܼܵܐ ܐܲܠܵܗܵܝܬܼܵܐ ܕܐܸܡ݂ܲܪ ܦܵܘܠܘܿܣ . ܒܲܡܢܵܬܼܵܐ : ܐܲܝܟܼ ܟܝܵܢܵܐ . ܡ̣ܢ ܗܵܢܵܐ ܐܲܬܼܪܵܐ ܕܫܲܝܢܵܐ : ܡܫܲܪܸܐ ܗܵܘܢܵܐ : pb. 127 ܒܗܵܝ̇ ܕܢܸܚܙܸܐ ܟܲܤ̈ܝܵܬܼܵܐ . ܗܵܝܕܹܝܢ ܪܘܼܚܵܐ ܕܩܘܼܕܼܫܵܐ ܡܫܲܪܸܐ ܓܵܠܹ̇ܐ ܩܕܵܡܵܘܗܝ ܫܡܲܝܢ̈ܝܬܼܵܐ . ܟܲܕܼ ܥܵܡܲܪ ܒܵܟܼ ܐܲܠܵܗܵܐ : ܘܦܹܐܪ̈ܵܘܗܝ ܕܪܘܼܚܵܐ ܡܚܲܦܸܛ ܒܵܟܼ . ܘܡܸܟܵܐ ܡܲܪܓܸܫ ܐܲܢ̄ܬܿ ܒܫܘܼܠܵܦܵܐ ܗܵܘ̇ : ܕܲܥܬܼܝܼܕܼ ܟ̱ܠܹܗ ܟܝܵܢܵܐ ܠܲܡܩܲܒܵܠܘܼ ܒܚܘܼܕܵܬܼܵܐ ܕܟܼܠ . ܒܲܗܘܼܪܵܐܝܼܬܼ : ܐܲܝܟܼ ܕܲܒܪܸܡܙܵܐ ܀ ܗܵܐ ܗܵܠܹܝܢ ܟܸܬܼܒܹ̇ܬܼ : ܠܥܘܼܕܼܪܵܢܵܐ ܕܝܼܠܝ : ܘܲܕܼܟܼܠ ܕܦܵܓܲܥ̇ ܒܲܟܼܬܼܵܒܼܵܐ ܗܵܢܵܐ . ܐܲܝܟܼ ܡܸܕܸܡ ܕܐܲܕܪܟܹܬܼ ܡ̣ܢ ܬܹܐܘܿܪܝܼܵܐ ܕܲܟܼܬܼܵܒܹ̈ܐ : ܘܡ̣ܢ ܦܘܼܡܵܐ ܕܫܲܪܝܼܪܹ̈ܐ : ܘܩܲܠܝܼܠ ܡ̣ܢ ܢܸܤܝܵܢܵܐ . ܕܢܸܗܘܸܐ ܐܵܦ ܠܝܼ ܥܘܼܕܼܪܵܢܵܐ ܒܲܨ̈ܠܵܘܼܗܘܿܢ ܕܐܲܝܠܹܝܢ ܕܡܸܬܼܥܲܕܪܝܼܢ ܡ̣ܢ ܗܵܠܹܝܢ : ܡܸܛܠ ܕܥܸܡ̇ܠܹܬܼ ܒܗܹܝܢ . ܫܡܲܥ ܐܵܦ ܡܸܕܸܡ ܐ̄ܚܪܹܝܢ ܕܐܵܡܲ݁ܪܢܵܐ ܠܵܟܼ : ܐܲܟܼܡܵܐ ܕܝܸܠܦܹ̇ܬܼ ܡ̣ܢ ܦܘܼܡܵܐ ܕܠܵܐ ܡܕܲܓܸܠ : ܘܡܵܐ ܕܲܠܗܵܢܵܐ ܐܲܬܼܪܵܐ ܡܫܲܝܢܵܐ ܕܚܘܼ̈ܫܵܒܹܐ ܥܲܠ̣ܬܿ : ܗܵܝܕܹܝܢ ܡܸܫܬܲܩܠܵܐ ܬܘܼܒܼ ܡܸܢܵܟܼ ܬܟܼܝܼܒܼܘܼܬܼܵܐ ܕܕܸܡ̈ܥܹܐ : ܘܐܵܬܹ̇ܐ ܐܲܢ̄ܬܿ ܠܗܵܝ̇ ܕܲܒܼܟܲܝܠܵܐ ܘܒܲܡܫܘܼܚܬܼܵܐ . ܗܵܢܵܘ ܫܪܵܪܵܐ ܚܲܬܿܝܼܬܼܵܐ ܐܲܝܟܼ ܕܲܒܼܦܵܤܝܼ̈ܩܵܬܼܵܐ : ܘܫܲܪܝܼܪ ܗ̄ܘ̣ ܘܲܡܗܲܝܡܲܢ ܡ̣ܢ ܟ̱ܠܵܗ̇ ܥܹܕܬܵܐ : ܘܡ̣ܢ ܛܘܼܠܝܵܩܹ̈ܐ ܘܪܹ̈ܫܲܝ ܕܲܪܵܪܹ̈ܐ ܕܲܒܼܢܹ̈ܝܗ̇ . ܐܵܡܲ݁ܪ ܐ̄ܢܵܐ ܠܵܟܼ ܨܒܼܘܼܬܼܵܐ : ܘܠܵܐ ܬܸܓܼܚܲܟܼ . ܡܸܛܠ ܕܲܫܪܵܪܵܐ ܐܵܡܲ݁ܪ ܐ̄ܢܵܐ . ܘܠܵܐ ܬܸܬܼܦܲܠܲܓܼ ܥܲܠ ܡܸܠܬܼܵܐ : ܕܫܲܪܝܼܪܝܼܢ ܐܲܝܠܹܝܢ ܕܡܸܢܗܘܿܢ ܩܲܒܿܠܹ̇ܬܼ ܀ ܐܸܢ ܒܲܬܼܠܝܼ̈ܦܹܐ ܕܥܲܝܢܲܝ̈ܟ ܬܸܬܼܠܸܐ ܩܕܼܵܡ ܐܲܠܵܗܵܐ : ܥܕܲܡܵܐ ܕܲܒܼܕܸܡ̈ܥܹܐ ܬܸܦܓܲܥ : ܠܵܐ ܬܸܤܒܲܪ ܕܲܠܡܸܕܸܡ ܡܲܛܝܼܬܿ ܒܕܼܘܼܒܵܪܵܐ . ܥܕܲܟܹܝܠ ܓܹܝܪ : ܠܥܵܠܡܵܐ ܡܫܲܡ̈ܫܵܢ ܟܲܤ̈ܝܵܬܼܵܟܼ . ܗܵܢܵܘ ܕܹܝܢ : ܒܕܘܼܒܵܪܵܐ ܕܥܵܠܡܵܝܹ̈ܐ ܡܗܲܝ̈ܡܢܹܐ ܩܵܐܹ̇ܡ ܐܲܢ̄ܬܿ . ܒܒܲܪܢܵܫܵܐ ܓܹܝܪ ܒܲܪܝܵܐ ܥܵܡܹ̇ܠ ܐܲܢ̄ܬܿ ܒܦܠܚܵܢܵܐ ܕܲܠܘܵܬܼ ܐܲܠܵܗܵܐ : ܘܒܲܪܢܵܫܵܐ ܕܲܠܓܼܵܘ ܥܕܲܟܹܝܠ ܕܠܵܐ ܦܹܐܪ̈ܝܼܢ ܐܝܼܬܼܵܘܗܝ . ܒܦܹܐܪ̈ܵܘܗܝ ܡܲܢ : ܡ̣ܢ ܐܲܝܟܵܐ ܕܐܸܡ̇ܪܹܬܼ ܡܫܲܪܸܐ . ܡܵܐ ܕܹܝܢ ܕܠܲܐܬܼܪܵܐ ܕܕܸܡ̈ܥܹܐ ܡܲܛܝܼܬܿ : ܗܵܝܕܹܝܢ ܐܸܤܬܲܟܲܠ ܕܲܢܦܲܩ̣ ܠܹܗ ܪܸܥܝܵܢܵܐ ܡ̣ܢ ܒܹܝܬܼ ܚܒܼܘܼܫܝܵܐ ܕܥܵܠܡܵܐ ܗܵܢܵܐ : ܘܤܵܡ̣ ܪܸܓܼܠܹܗ ܒܡܲܪܕܝܼܬܼܵܐ ܕܥܵܠܡܵܐ ܚܲܕܼܬܼܵܐ . ܘܫܲܪܝܼ ܤܵܐܹ̇ܩ ܐܵܐܲܪ ܬܡܝܼܗܵܐ ܕܬܲܡܵܢ : ܘܲܡܫܲܪܸܐ ܡܲܚܸܬܼ ܕܸܡ̈ܥܹܐ .  pb. 126  ܒܗܵܝ̇ ܕܲܬܼܟܸܒܼܘ ܠܗܘܿܢ ܡܸܟ݂ܝܠ ܚܸܒܼ̈ܠܹܐ ܕܡܲܦܩܵܢܵܐ : ܥܲܠ ܥܘܸܠܵܐ ܗܵܘ̇ ܕܪܘܼܚ . ܕܛܲܝܒܿܘܿܬܼܵܐ ܐܸܡܵܐ ܕܓܼܵܘܵܐ ܡܤܲܪܗܒܼܵܐ ܠܡܵܘܠܵܕܼܘܼ ܒܐ̄ܪܵܙܵܐ ܠܢܲܦܫܵܐ ܨܲܠܡܵܐ ܕܐܲܠܵܗܵܐ : ܠܢܘܼܗܪܹܗ ܕܥܵܠܡܵܐ ܕܲܥܬܝܼܕܼ . ܘܡܵܐ ܕܲܡܛ̣ܵܐ ܙܲܒܼܢܵܐ ܕܡܵܘܠܵܕܼܵܐ : ܪܸܥܝܵܢܵܐ ܡܲܪܓܸܫ ܡܸܟܹܝܠ ܒܡܸܕܸܡ ܡܸܕܸܡ ܡ̣ܢ ܬܲܡܵܢ : ܐܲܝܟܼ ܤܵܘܩܵܐ ܡܸܕܸܡ ܩܲܛܝܼܢܵܐ ܕܲܡܩܲܒܸܠ ܥܘܸܠܵܐ ܠܓܼܵܘ ܡ̣ܢ ܗܲܕܵܡܹ̈ܐ ܕܲܒܼܗܘܿܢ ܐܸܬܼܪܲܒܿܝܼ . ܘܲܕܼܠܵܐ ܡܤܲܝܒܲܪ ܡܸܕܸܡ ܕܠܵܐ ܒܲܥܝܵܕܼܵܐ : ܡܙܝܼܥ ܠܹܗ ܠܦܲܓܼܪܵܐ : ܒܒܸܟܼܝܵܐ ܕܲܚܠܝܼܛܵܐ ܒܹܗ ܚܲܕܼܘܼܬܼܵܐ ܕܥܵܠ̇ܒܵܐ ܠܚܲܠܝܘܼܬܹܗ ܕܕܸܒܼܫܵܐ . ܟܠ ܟܡܵܐ ܕܡܸܬܼܪܲܒܸܐ ܗܵܘ̇ ܥܘܸܠܵܐ ܕܲܠܓܼܵܘ : ܗܵܟܲܢܵܐ ܗܵܘ̇ܝܵܐ ܬܵܘܤܲܦܬܼܵܐ ܒܕܸܡ̈ܥܹܐ . ܡܲܪܕܝܼܬܼܵܐ ܕܹܝܢ ܕܕܸܡ̈ܥܹܐ : ܡ̣ܢ ܐܸܡܲܬܼܝ ܕܫܲܪܝܼ ܪܸܥܝܵܢܵܐ ܡܸܫܬܲܦܸܐ : ܗܵܘ̇ܝܵܐ . ܒܪܲܡ ܪܸܕܿܝܵܐ ܕܕܸܡ̈ܥܹܐ ܕܡ̣ܢ ܗܵܢܵܐ ܛܲܟܼܤܵܐ ܕܐܵܡܲ݁ܪܢܵܐ : ܠܵܐ ܗ̄ܘ̣ܵܐ ܥܲܠ ܗܵܘ̇ ܡܢܵܬܼܵܢܵܝܵܐ ܪܡܸܐ ܠܝܼ ܕܒܲܙܒܲܢ ܙܒܲܢ . ܗܵܢܵܐ ܕܹܝܢ ܒܘܼܝܵܐܵܐ ܕܒܲܙܒܲܢ ܙܒܲܢ : ܠܟܼܠܢܵܫ ܗܵܘܹ̇ܐ ܕܦܵܠܲܚ ܥܲܡ ܐܲܠܵܗܵܐ ܒܫܸܠܝܵܐ . ܒܲܙܒܲܢ : ܒܬܹܐܘܿܪܝܼܵܐ ܕܪܸܥܵܝܵܢܵܐ . ܘܒܲܙܒܲܢ : ܒܡܸܠܹ̈ܐ ܕܲܟܼܬܼܵܒܹ̈ܐ . ܘܒܲܙܒܲܢ : ܒܥܸܢܝܵܢܵܐ ܕܬܲܟܼܫܲܦܬܼܵܐ . ܠܝܼ ܡ̇ܢ ܪܡܸܐ ܠܝܼ ܠܡܹܐܡܲܪ ܥܲܠ ܗܵܘ̇ ܟ̱ܠܵܢܵܝܵܐ : ܕܐܝܼܬܼܵܘܗܝ ܕܠܵܐ ܦܤܵܩ ܕܠܸܠܝܵܐ ܘܐܝܼܡܵܡܵܐ : ܕܲܠܗܵܘ̇ ܕܲܒܼܚܲܬܝܼܬܼܘܼܬܼܵܐ ܕܕܼܘܼܒܵܪܹ̈ܐ ܐܸܫܟܲܚ̣ ܫܪܵܪܵܐ ܒܓܼܵܘ ܫܸܠܝܵܐ ܗܵܘܹ̇ܐ : ܕܗܵܘ̈ܝܵܢ ܥܲܝ̈ܢܹܐ ܡܥܝܼ̈ܢܹܐ ܕܡܲܝ̈ܵܐ : ܙܲܒܼܢܵܐ ܕܬܲܪܬܹܝܢ ܫܢ̈ܝܼܢ ܚܲܤܝܼܪ ܝܲܬܝܼܪ ؟ ܗܵܕܹܐ : ܒܙܲܒܼܢܵܐ ܕܡܲܥܒܲܪܬܵܐ ܗܵܘ̇ܝܵܐ . ܐܵܡܲ݁ܪܢܵܐ ܕܹܝܢ : ܡܲܥܒܲܪܬܵܐ ܐ̄ܪܵܙܵܢܵܝܬܼܵܐ . ܬܘܼܒܼ ܡ̣ܢ ܒܵܬܲܪ ܕܸܡ̈ܥܹܐ : ܥܵܐܹ̇ܠ ܐܲܢ̄ܬܿ ܠܫܲܝܢܵܐ ܕܚܘܼ̈ܫܵܒܹܐ . ܘܒܹܗ ܒܗܵܢܵܐ ܫܲܝܢܵܐ ܕܚܘܼ̈ܫܵܒܹܐ : ܥܵܐܹ̇ܠ ܐܲܢ̄ܬܿ ܠܗܵܝ̇ ܢܝܵܚܝܵܬܼܵܐ ܐܲܠܵܗܵܝܬܼܵܐ ܕܐܸܡ݂ܲܪ ܦܵܘܠܘܿܣ . ܒܲܡܢܵܬܼܵܐ : ܐܲܝܟܼ ܟܝܵܢܵܐ . ܡ̣ܢ ܗܵܢܵܐ ܐܲܬܼܪܵܐ ܕܫܲܝܢܵܐ : ܡܫܲܪܸܐ ܗܵܘܢܵܐ :  pb. 127  ܒܗܵܝ̇ ܕܢܸܚܙܸܐ ܟܲܤ̈ܝܵܬܼܵܐ . ܗܵܝܕܹܝܢ ܪܘܼܚܵܐ ܕܩܘܼܕܼܫܵܐ ܡܫܲܪܸܐ ܓܵܠܹ̇ܐ ܩܕܵܡܵܘܗܝ ܫܡܲܝܢ̈ܝܬܼܵܐ . ܟܲܕܼ ܥܵܡܲܪ ܒܵܟܼ ܐܲܠܵܗܵܐ : ܘܦܹܐܪ̈ܵܘܗܝ ܕܪܘܼܚܵܐ ܡܚܲܦܸܛ ܒܵܟܼ . ܘܡܸܟܵܐ ܡܲܪܓܸܫ ܐܲܢ̄ܬܿ ܒܫܘܼܠܵܦܵܐ ܗܵܘ̇ : ܕܲܥܬܼܝܼܕܼ ܟ̱ܠܹܗ ܟܝܵܢܵܐ ܠܲܡܩܲܒܵܠܘܼ ܒܚܘܼܕܵܬܼܵܐ ܕܟܼܠ . ܒܲܗܘܼܪܵܐܝܼܬܼ : ܐܲܝܟܼ ܕܲܒܪܸܡܙܵܐ ܀ ܗܵܐ ܗܵܠܹܝܢ ܟܸܬܼܒܹ̇ܬܼ : ܠܥܘܼܕܼܪܵܢܵܐ ܕܝܼܠܝ : ܘܲܕܼܟܼܠ ܕܦܵܓܲܥ̇ ܒܲܟܼܬܼܵܒܼܵܐ ܗܵܢܵܐ . ܐܲܝܟܼ ܡܸܕܸܡ ܕܐܲܕܪܟܹܬܼ ܡ̣ܢ ܬܹܐܘܿܪܝܼܵܐ ܕܲܟܼܬܼܵܒܹ̈ܐ : ܘܡ̣ܢ ܦܘܼܡܵܐ ܕܫܲܪܝܼܪܹ̈ܐ : ܘܩܲܠܝܼܠ ܡ̣ܢ ܢܸܤܝܵܢܵܐ . ܕܢܸܗܘܸܐ ܐܵܦ ܠܝܼ ܥܘܼܕܼܪܵܢܵܐ ܒܲܨ̈ܠܵܘܼܗܘܿܢ ܕܐܲܝܠܹܝܢ ܕܡܸܬܼܥܲܕܪܝܼܢ ܡ̣ܢ ܗܵܠܹܝܢ : ܡܸܛܠ ܕܥܸܡ̇ܠܹܬܼ ܒܗܹܝܢ . ܫܡܲܥ ܐܵܦ ܡܸܕܸܡ ܐ̄ܚܪܹܝܢ ܕܐܵܡܲ݁ܪܢܵܐ ܠܵܟܼ : ܐܲܟܼܡܵܐ ܕܝܸܠܦܹ̇ܬܼ ܡ̣ܢ ܦܘܼܡܵܐ ܕܠܵܐ ܡܕܲܓܸܠ : ܘܡܵܐ ܕܲܠܗܵܢܵܐ ܐܲܬܼܪܵܐ ܡܫܲܝܢܵܐ ܕܚܘܼ̈ܫܵܒܹܐ ܥܲܠ̣ܬܿ : ܗܵܝܕܹܝܢ ܡܸܫܬܲܩܠܵܐ ܬܘܼܒܼ ܡܸܢܵܟܼ ܬܟܼܝܼܒܼܘܼܬܼܵܐ ܕܕܸܡ̈ܥܹܐ : ܘܐܵܬܹ̇ܐ ܐܲܢ̄ܬܿ ܠܗܵܝ̇ ܕܲܒܼܟܲܝܠܵܐ ܘܒܲܡܫܘܼܚܬܼܵܐ . ܗܵܢܵܘ ܫܪܵܪܵܐ ܚܲܬܿܝܼܬܼܵܐ ܐܲܝܟܼ ܕܲܒܼܦܵܤܝܼ̈ܩܵܬܼܵܐ : ܘܫܲܪܝܼܪ ܗ̄ܘ̣ ܘܲܡܗܲܝܡܲܢ ܡ̣ܢ ܟ̱ܠܵܗ̇ ܥܹܕܬܵܐ : ܘܡ̣ܢ ܛܘܼܠܝܵܩܹ̈ܐ ܘܪܹ̈ܫܲܝ ܕܲܪܵܪܹ̈ܐ ܕܲܒܼܢܹ̈ܝܗ̇ .