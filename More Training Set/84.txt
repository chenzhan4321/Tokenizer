ܥܲܠ ܬܘܼܩܵܢܵܐ ܕܡܲܫܟܵܢ
                    ܙܲܒܼܢܵܐ ܥܲܠ ܬܘܼܩܵܢܵܐ ܕܡܲܫܟܵܢ ܙܲܒܼܢܵܐ ܥܲܠ ܬܘܼܩܵܢܵܐ ܕܡܲܫܟܵܢ ܙܲܒܼܢܵܐ pb. f.207v ܡܐܡܪܐ ܀ ܡܐ ܀ ܕܥܠܡܫܟܢܙ ܒܢܐ ܀ : ܕܝܼܠܹܗ ܟܲܕ ܕܝܼܠܹܗ ܡܸܐܡܪܵܐ ܕܐܲܪܒܥܝܼܢ ܘܚܲܕ ܀ ܕܲܥܒܝܼܕ ܠܹܗ ܥܲܠ ܬܘܼܩܵܢܵܐ ܕܡܲܫܟܵܢ ܙܲܒܼܢܵܐ ܀ ܘܠܵܚܸ̇ܡ ܠܩܘܼܕܵܫ ܥܹܕܬܵܐ ܀ pb. f.207v ܡܐܡܪܐ ܀ ܡܐ ܀ ܕܥܠܡܫܟܢܙ ܒܢܐ ܀ : ܕܝܼܠܹܗ ܟܲܕ ܕܝܼܠܹܗ ܡܸܐܡܪܵܐ ܕܐܲܪܒܥܝܼܢ ܘܚܲܕ ܀ ܕܲܥܒܝܼܕ ܠܹܗ ܥܲܠ ܬܘܼܩܵܢܵܐ ܕܡܲܫܟܵܢ ܙܲܒܼܢܵܐ ܀ ܘܠܵܚܸ̇ܡ ܠܩܘܼܕܵܫ ܥܹܕܬܵܐ ܀ 1 : ܒܪܝܬܐ ܕܬܢܝܵܐ ܒܪܐ ܒܪܘܿܝܵܐ ܒܐܝܕ̈ܝ ܡܘܼܫܹܐ 2 ܕܢܐܠܦ ܐ̄ܢܵܫܵܐ ܕܗܘ̤ܝܘ ܕܒܼܪܵܐ ܒܪܝܼܬܼܵܐ ܒܪܵܫܝܼܬ . 3 : ܥܵܠܡܵܐ ܥܦܝܼܦܐ ܨܵܪ ܨܒܼܝܢܹܗ ܩܕܵܡ ܒܲܪ ܒܲܝܬܹܗ 4 ܕܢܟܼܪܸܙ ܚܲܝܠܵܐ ܕܐܘܡܵܢܘܼܬܹܗ ܠܚܝܠܲܝ̈ ܪܘܡܵܐ . 5 : ܚܝܠܝ̈ ܪܘܡܵܐ ܟܢܸܫ ܚܝܠܹܗ ܥܲܠ ܛܘܼܪ ܣܝܼܢܲܝ 6 ܕܢܸܚܙܘܿܢ ܚܝܠܹܗ ܐܲܝܟ ܕܚܙܐܘܼܗܝ ܒܪܲܫܝܼܬ ܕܗܘܬ̤ . 7 : ܒܗ̇ܘ ܐܣܟܝܡܵܐ ܕܒܼܪܐ ܒܪܝܼܬܼܵܐ ܩܕܵܡ ܟܸܢܫܲܝ̈ܗܘܿܢ 8 ܨܪ ܕܡܘ̈ܬܐ ܕܡܲܫܟܵܢ ܙܒܼܢܵܐ ܘܚܘܝܼ ܠܥܲܒܼܕܹܗ . 9 : ܒܡܫܟܵܢ ܙܒܼܢܵܐ ܨܒܼܵܐ ܢܕܒܕܸܩ ܥܲܠ ܪܲܒܘܼܬܗ 10 ܘܒܬܘܩܢܹܗ ܪܫܲܡ ܬܘܼܩܵܢܵܐ ܕܪܘܡܵܐ ܘܥܘܼܡܩܵܐ . 11 : ܒܐܣܟܸܡ ܝܘܩܢܵܐ ܕܬܪܝܢ ܥܵܠܡܹ̈ܐ ܨܪܹܗ ܒܐܲܪܥܵܐ 12 ܒܐܪܥܢܝܵܐ ܘܒܫܡܝܢܵܐ ܢܗܪܵܐ ܥܦܝܼܦܐ . 13 : ܒܬܗܪܐ ܥܦܝܼܦܵܐ ܬܗܪܬ ܣܓܝܼ ܕܡܬܩܢ ܟܠܐ 14 ܕܒܪܐ ܡܕܡ ܟܕ ܠܝܬ ܡܸܕܸܡ ܘܡܚܕܬ̤ ܠܹܗ . 15 : ܡ̣ܢ ܠܵܐ ܡܕܡ ܟܠ ܒܪ̈ܝܬܐ ܒܪܫܝܼܬ ܕܒܼܪܵܐ 16 ܘܦܢ̣ܐ ܒܬܢܝܐ ܘܚܕܸܬ ܐܸܢܹܝܢ ܒܐܝܕ̈ܝ ܡܘܼܫܹܐ . 17 : ܥܝܪ̈ܐ ܘܐ̄ܢܫ̈ܐ ܩܪ̣ܐ ܕܢܚܘܼܪܘܢ ܒܐܢܝܼܵܐ ܕܥܲܡܠܹܗ 18 ܕܢܸܗܘܘܿܢ ܣܗܕܹ̈ܐ ܥܲܠ ܚܘܼܕܬܹܗ ܘܥܲܠ ܬܘܼܩܵܢܹܗ . 19 : ܕܡܘܬܐ ܕܠܝܬܝܗ̇ ܨܵܪ ܥܲܠ ܛܘܼܪܐ ܐܲܝܟ ܗ̇ܘ ܕܐܝܼܬܹܝܗ̇ 20 ܕܒܼܠܐ ܡܕܡ ܢܸܚܙܘܿܢ ܡܸܕܸܡ ܡ̣ܢ ܠܵܐ ܡܸܕܸܡ . 21 : ܐܘܡܢܐܝܼܬ ܨܵܪ ܕܡܘ̈ܬܐ ܕܠܵܐ ܪܘܼܟܵܒܼܵܐ 22 ܕܒܪܘܟܵܒܼܗܝܼܢ ܢܫܪܪ ܥܲܒܼܕܵܘ̈ܗܝ ܒܒܼܵܪܘܿܝܘܼܬܹܗ . 23 : ܫܪܪܐ ܕܫܡܹܗ ܪܫܲܡ ܒܚܙܬܵܐ ܘܚܘܝܼ ܐܸܢܘܿܢ 24 ܕܠܵܐ ܢܬܦܠܓܘܿܢ ܥܲܠ ܐܝܼܬܘܼܬܹܗ ܕܲܕܠܵܐ ܫܘܼܪܵܝ . 25 : ܫܡܹܗ ܣܵܡ ܠܘܩܕܵܡ ܐܝܟ ܫܬܐܣܬܼܵܐ ܠܒܢܝܵܢ ܥܲܡܠܹܗ 26 ܘܥܠܵܘܗܝ ܫܲܟܼܠܸܠ ܫܡܲܝܵܐ ܘܐܪܥܵܐ ܘܟ̣ܠܡܵܐ ܕܒܼܗܘܿܢ . 27 ܫܡܗ ܬܘܼܒ ܐܘܚܸܕ ܒܕܡܘܼܬ ܦܪܙܠܵܐ ܒܐܝܕ̈ܝ ܡܘܼܫܹܐ . 28 ܘܦܣܠ ܡ̈ܠܹܐ ܘܒ̣ܢܐ ܥܠܲܝܗܝܢ ܫܪܵܪܐ ܕܲܫܡܹܗ . 29 : ܒܡܸܠܹ̈ܐ ܐܲܠܦܹܗ ܠܡܒܼܢܵܐ ܚܝܠܹܗ ܒܲܟܪܬܝܼܒܵܬܹ̈ܐ 30 ܘܐܝܟ ܕܒܼܥܪ̈ܩܐ ܫܪܪ ܐܢܝܢ ܒܝܲܕ ܐܬܘ̈ܬܐ . 31 : ܒܝܬܐ ܕܡܕܡ ܒܢ̣ܐ ܒܲܢܝܵܐ ܕܕܚܠܬ ܩܘܼܫܬܵܐ 32 ܘܼܕܡܝܗ ܒܛܲܟܼܣܵܐ ܕܗ̇ܘ ܬܘܼܩܵܢܵܐ ܕܡ̣ܢ ܠܵܐ ܡܸܕܸܡ . 33 : ܡ̣ܢ ܠܐ ܡܕܡ ܒܪܐ ܗ̄ܘ̣ܵܐ ܥܵܠܡܵܐ ܠܡܲܬܩܲܢܵܢܹܗ 34 ܘܒܠܐ ܡܕܡ ܕܡܝ ܐܦ ܗܘ̤ ܘܥܒܲܕ ܡܸܕܸܡ . 35 : ܥܘܡܪܐ ܐܦܝܐ ܕܗܘܝ ܥܠܡܐ ܨܪ ܠܹܗ ܪܡܙܵܐ 36 ܕܢܕܡܹܐ ܘܢܥܒܕ ܡܲܫܟܢܵܐ ܕܘܡܝܵܐ ܕܥܵܠܡܹ̈ܐ . 37 : ܗ̇ܘ ܨܒܼܝܢܵܐ ܕܒܼܪܐ ܒܪܝܼܬܼܵܐ ܡ̣ܢ ܠܐ ܡܸܕܡ 38 ܗܘ̤ ܚܘܝܼ ܠܹܗ ܚܙܵܬܵܐ ܦܐܝܬܐ ܕܕܡܝܵܐ ܠܡܸܕܸܡ . 39 : ܚܙܝܼ ܠܲܡ ܘܥܒܼܕܼ ܐܡ̣ܪ ܨܐܕܵܘܗܝ ܚܹܝܠ ܥܵܒܼܘܕܵܐ 40 ܐܲܝܟ ܗ̇ܘ ܕܘܼܡܝܵܐ ܪܘܚܢܝܵܐ ܕܨܲܪܬ ܩܘܕܡܲܝܟ . 41 : ܚܙܝܼ ܨܘܿܪ ܫܦܝܼܪ ܝܘܩܢܐ ܦܲܐܝܵܐ ܕܬܪܹܝܢ ܥܵܠܡܹ̈ܐ 42 ܕܣܝܡܝܗܝ ܒܐܲܪܥܵܐ ܩܕܵܡ ܚܙ̈ܝܹܐ ܕܢܸܬܒܩܘܢ ܒܹܗ . 43 : ܥܒܕ ܚܲܕ ܡܫܟܢܵܐ ܒܛܘܼܦܣܵܐ ܕܥܒܕܬ ܫܡܲܝܵܐ ܘܐܲܪܥܵܐ 44 ܘܡܵܐ ܕܐܬܬܩܢ ܠܦܘܵܓܼܝܗܝ ܠܬܪܹܝܢ ܕܠܵܐ ܦܘܼܠܵܓܵܐ . 45 ܦܪܣܵܐ ܐܲܪܡܵܐ ܒܹܝܬ ܚܲܕ ܠܲܐ̄ܚܪܹܝܢ ܘܲܦܪܘܿܫ ܐܸܢܘܿܢ : pb. f.208r 46 ܐܝܟ ܡܵܐ ܕܦܪܸܫ ܪܩܝܼܥܵܐ ܕܡܸܬܼܚ̇ܬܼ ܬܪܹܝܢ ܬܘܩܢܹ̈ܐ . 47 : ܒܢܚܬܐ ܕܡܝ̈ܐ ܦܠܓܬܗ ܠܥܒܕܝ ܠܬܪܹܝܢ ܥܘܼܡܪ̈ܲܝܢ 48 ܥܒܕ ܠܵܟ ܐܦ ܐܲܢ̄ܬ ܢܚܬܐ ܙܩܝܼܦܵܐ ܘܦܠܘܿܓܼ ܥܲܡܠܟ . 49 : ܝܪ̈ܝܥܬܐ ܡܬܘܚ ܥܲܠ ܐܪܥܵܐ ܘܫܪܪ ܐܸܢܹܝܢ 50 ܘܚܠܦ ܐܣܵܐ ܐܟܼܪܟ ܐܸܢܹܝܢ ܕܦܹ̈ܐ ܦܠܚ̈ܝܹܐ . 51 : ܡܫܟܢܵܐ ܘܡܫܟܢܵܐ ܢܗܘܐ ܒܡܫܟܢܵܐ ܕܡܬܩܢ ܐܲܢ̄ܬ 52 ܒܗ̇ܘ ܐܣܟܝܡܵܐ ܕܥܠܡܵܐ ܘܥܵܠܡܵܐ ܡ̣ܢ ܚܲܕ ܥܵܠܡܵܐ . 53 : ܥܵܠܡܵܐ ܘܥܵܠܡܵܐ ܕܙܒܼܢܵܐ ܘܕܲܥܬܝܼܕ ܬܩܢ ܨܒܼܝܵܢܝ 54 ܬܩܢ ܐܦ ܐܢ̄ܬ ܡܲܫܟܢܵܐ ܘܡܲܫܟܼܢܵܐ ܒܹܗ ܒܐܸܣܟܝܡܵܐ . 55 : ܠܥܠܡܵܐ ܕܙܲܒܼܢܵܐ ܡܠܝܬܗ ܙܒܼܢܵܐ ܕܥܒܘܪ̈ܝܬܐ 56 ܚܘܪ ܬܩܢܐܝܼܬ ܘܣܝܼܡ ܟܠܡܸܕܡ ܠܘܩܒܼܵܠ ܡܸܕܸܡ . 57 : ܒܡܫܟܢܵܐ ܕܠܒܵܪ ܣܝܼܡ ܨܒܘ̈ܬܐ ܐܪ̈ܥܢܝܬܐ 58 ܘܒܼܗܘ̇ ܕܠܓܘ ܣܝܼܡ ܕܘܼܒܵܪܵܐ ܕܪ̈ܘܚܢܝܬܐ . 59 : ܪ̈ܘܚܢܝܬܵܐ ܘܦܓܪ̈ܢܝܬܐ ܛܟܣ ܘܥܒܕ 60 ܕܢܸܗܘܹܐ ܕܡ̇ܐ ܥܒ̇ܕܐ ܕܐܝܼܕ̈ܝܟ ܠܥ̇ܒܕ ܐܝܼܕܲܝ . 61 : ܐܘ ܥܒܘܿܕܐ ܕܥܒܕ ܥܠܡܹ̈ܐ ܡ̣ܢ ܠܐ ܡܕܡ 62 ܕܡܠܦ ܥܒܕ̈ܘܗܝ ܕܢܕܡܘܿܢ ܒܹܗ ܠܡܥܒܕ ܡܸܕܸܡ . 63 : ܐܘܨܝ̇ܪܐ ܕܨܵܪ ܒܪ̈ܝܬܐ ܟܕܠܲܝܬ ܐܸܢܹܝܢ 64 ܕܦܢ̣ܐ ܒܬܢܝܵܐ ܘܪܫܡ ܐܸܢܹܝܢ ܩܕܡ ܒܲܪ ܥܲܡܥܡ . 65 : ܐܘ ܕܓܢܝܼܙܵܐ ܐܡܝܼܢܘܼܬܹܗ ܒܐܲܡܝܼܢܘܼܬܹܗ 66 ܕܠܥܸܙ ܚܝܠܗ ܩܵܠܹ̈ܐ ܓܠ̈ܝܐ ܩܕܼܵܡ ܫܡܫ̈ܘܗܝ . 67 : ܐܘ ܠܟ ܐܵܦ ܠܵܟ ܓܲܒܼܪܐ ܕܐܝܼܬܵܘܗܝ ܓܒܼܝܠ ܡ̣ܢ ܐܲܪܥܵܐ 68 ܕܣܠܸܩ ܗܘܢܵܟ ܠܡܕܡܝܘ ܒܡܲܬܩܢܢܵܟ . 69 : ܐܵܘ ܠܵܟ ܡܘܼܫܹܐ ܛܝܢܵܐ ܪܲܦܝܵܐ ܫܠܹܐ ܡ̣ܢ ܡܝ̈ܬܐ 70 ܕܗܘ̤ܐ ܡܕܪܟ ܒܪܐ ܒܪܝܼܬܐ ܐܲܝܟ ܒܵܪܘܿܝܵܐ . 71 : ܐܘ ܠܵܟ ܦܐܩ̇ܐ ܚܓܝܼܪ ܡ̣ܢ ܡܡܠܠܵܐ ܕܡܸܠܲܬܼ ܦܘܼܡܵܐ 72 ܕܥܒܪܬ̤ ܡܸܠܬܵܟ ܪܗܛܐ ܕܐ̄ܢܫ̈ܐ ܘܕܫܡܝ̈ܢܐ . 73 : ܥܲܡ ܒܪܬ ܩܵܠܵܐ ܐܲܠܗܝܬܵܐ ܪܗܛ ܡܬܝܢܐ 74 ܘܛܣ ܠܫܢܹܗ ܥܲܠ ܨܒܘ̈ܬܐ ܕܠܵܐ ܚܙ̈ܝܢ ܠܹܗ . 75 : ܡܠܬܼ ܪܘܼܚܵܐ ܠܥܙܬ̤ ܥܲܡܹܗ ܪܘܼܚܢܵܐܝܼܬ 76 ܘܨܪܬܹܗ ܒܗܘܢܵܐ ܠܡܓܼܡܪ ܡ̈ܠܹܐ ܒܝܲܕ ܣܘܼܥܪ̈ܢܹܐ . 77 : ܒܝܲܕ ܣܘܥܪ̈ܢܹܐ ܓܡ̣ܪ ܟܠܡܕܡ ܕܐܬܚܘܝܼ ܠܹܗ 78 ܒܚܝܠ ܗ̇ܘ ܚܲܝܠܵܐ ܓܡܝܼܪ ܒܐܝܼܬܘܼܬܹܗ ܘܒ̣ܵܪܘܿܝܘܼܬܗ . 79 ܡܫܟܢܵܐ ܕܙܒ̣ܢܐ ܥܒܲܕ ܥܲܠ ܐܲܪܥܵܐ ܐܝܟ ܕܐܬܦܩܲܕ . 80 ܘܦܠܓܗ ܠܬܪܹܝܢ ܐܝܟ ܦܘܠܓܼܵܐ ܕܪܘܡܵܐ ܘܥܘܼܡܩܵܐ . 81 : ܒܛܕܣܐ ܕܥܠܡ̈ܐ ܕܗܢܵܐ ܘܕܲܥܬܝܼܕ ܛܟܸܣ ܥܒܼܕܹܗ 82 ܘܟܢܫ ܘܡܠܝܗܝ ܐܣܟܝܡ ܕܘܒܪ ܕܬܢܢ ܘܕܲܠܗܵܠ . 83 : ܬܪܝܼܢ ܕܘܼܒܵܪܹ̈ܐ ܚܘܝܼ ܠܐܢܫܐ ܒܝܲܕ ܛܘܟܣܹܗ 84 ܘܐܠܸܦ ܐܸܢܘܿܢ ܠܡܸܛܲܪ ܛܲܟܼܣܵܐ ܕܣܝܼܡ ܒܲܬܪܝܗܘܿܢ . 85 : ܒܗ̇ܘ ܒܪܝܐ ܛܟܣ ܐܸܢܘܿܢ ܒܦܓܪ̈ܢܝܵܬܐ 86 ܘܒܗ̇ܘ ܕܠܓܼܘ ܚܲܟܸܿܡ ܐܸܢܘܿܢ ܒܪ̈ܘܚܵܢܝܵܬܵܐ . 87 : ܦܓܪ̈ܢܝܵܬܐ ܘܪ̈ܘܚܢܝܵܬܐ ܣܡ ܒܲܬܪܝܗܘܿܢ 88 ܠܦܘܼܬ ܪܘܼܟܼܒܼܵܐ ܕܲܒܼܒܲܪܢܵܫܵܐ ܕܦܓܪ ܘܕܪܘܼܚ . 89 : ܠܦܓܪܐ ܐܦܣ ܠܡܥܲܠ ܟܠܫܵܥ ܠܗ̇ܘ ܒܪܝܐ 90 ܘܠܓܘܝܵܐ ܠܢܦܫܵܐ ܕܟܼܠܢܵܫ ܒܝܲܕ ܪܲܒ ܟܘܼܡܪܹ̈ܐ . 91 : ܥܲܡ ܪܒܟܘܼܡܪܹ̈ܐ ܥܐܲܠ ܗ̄ܘ̣ܵܐ ܟܠ ܒܝܲܕ ܪܥܝܢܵܐ 92 ܒܲܕ ܠܵܐ ܡܨܐ ܗ̄ܘ̣ܵܐ ܦܲܓܼܪܵܐ ܠܡ̣ܥܲܠ ܟܡܵܐ ܕܐܪܥܢܵܐ ܗ̄ܘ̣ . 93 : ܪܘܚܢܐܝܼܬ ܨܝܼܕ ܗ̄ܘ̣ܵܐ ܡܲܫܟܢܵܐ ܗܘ̇ ܓܵܘܝܵܐ 94 ܐܦ ܪܲܒܟܘܼܡܪܹ̈ܐ ܒܐ̄ܙܪ ܪ̈ܘܚܢܹܐ ܥܐ̇ܠ ܗ̄ܘ̣ܵܐ ܠܹܗ . 95 : ܐ̄ܪܙܢܵܐܝܼܬ ܪܫܝܼܡ ܗ̄ܘ̣ܵܐ ܕܘܼܡܝܹܗ ܕܗ̇ܘ ܒܪܝܐ 96 ܘܲܠܦܘܼܬ ܐܵܦ ܡܲܥܠܬܐ ܕܒܲܐܡܝܼܢܘܼܬܼܵܐ . pb. f.208v 97 : ܠܪܝܼܠܹܗ ܒܠܚܘܿܕ ܡܦܣ ܗ̄ܘ̣ܵܐ ܠܗ ܠܦܓܼܵܪ ܠܡܸܚܙܵܐ 98 ܘܡܬܚܡ ܗ̄ܘ̣ܵܐ ܕܠܵܐ ܢܬܒܩܹܗ ܒܪ̈ܘܚܢܝܬܵܐ . 99 : ܕܘܼܒܵܪ ܦܓܼܪܵܐ ܡܠܹܐ ܗ̄ܘ̣ܐ ܡܲܫܟܢܵܐ ܗܘ̇ ܒܪܝܵܐ 100 ܘܦܓܪ̈ܝܢܬ ܘܩܘܝܵܡ ܦܓܼܪܐ ܣܝ̈ܡܵܢ ܗܘ̈ܝ ܒܹܗ . 101 : ܕܒܼܚܹ̈ܐ ܡܝ̈ܬܐ ܡܬܕܒܚܝܼܢ ܗ̄ܘ̣ܵܘ ܒܥܠܘ̈ܬܹܗ 102 ܘܣܕܪ̈ܐ ܕܠܚܡܐ ܡܣܬܕܪܝܢ ܗ̄ܘ̣ܵܘ ܥܲܠ ܦܬܘܿܪܹܗ . 103 : ܡܢܪܬܵܐ ܕܕܗܒܼܵܐ ܡܢܝܬܵܐ ܕܡܸܕܪܵܐ ܩܒܝܥܵܐ ܗܘ̣ܬ ܒܹܗ 104 ܘܠܥܸܠ ܡܢܗ̇ ܐܣܟܝܡ ܢܗܝܼܪܹ̈ܐ ܘܡܢܝܵܢ ܝܘ̈ܡܹܐ . 105 : ܟܠܗ ܪܗܛܐ ܕܩܘܝܵܡ ܫܢ̄ܬܵܐ ܡܣܝܟ ܗ̄ܘ̣ܵܐ ܒܵܗ̇ 106 ܚܝܠ ܐܣܘܼܪܣܹ̇ܐ ܟܣܹܐ ܗ̄ܘ̣ܵܬܐ ܒܛܘܼܦܣܹ̈ܐ ܕܨܝܼܪܝܼܢ ܗ̄ܘ̣ܵܘ ܒܵܗ̇ . 107 : ܠܦܘܼܬܼ ܥܡܪܬܵܐ ܡܬܚ ܗ̄ܘ̣ܵܐ ܡܫܟܢܵܐ ܠܐܪܒܥ ܦܸܢ̈ܝܵܢ 108 ܘܡܛܟܲܣ ܗ̄ܘ̣ܵܐ ܐܝܟ ܛܘܟܣܵܐ ܕܝܪ̈ܝܲܝ ܫܢ̄ܬܐ . 109 : ܟܲܟܼܣܵܐ ܪܒܵܐ ܡܠܹܐ ܗ̄ܘ̣ܵܐ ܛܟܣܹܗ ܠܕܚ̇ܐܪ ܒܗ 110 ܘܠܦܘܼܬ ܥܠܡܵܐ ܡܬܩܝܡܝܼܢ ܗ̄ܘ̣ܵܘ ܐܵܦ ܩܢܘܿܢܵܘ̈ܗܝ . 111 : ܥܲܡܹܗ ܕܥܠܡܵܐ ܡܬܝܒܲܠ ܗ̄ܘ̣ܵܐ ܛܲܟܼܣܵܐ ܕܪܗܛܹܗ 112 ܐܝܟ ܫܘܚܠ̈ܦܐ ܣܕܝܪ̈ܝܢ ܗܘ̣̈ܝ ܒܹܗ ܐܵܦ ܨܒܘ̈ܬܐ . 113 : ܒܓܪܒܝܵܐ ܣܝܼܡ ܗ̄ܘ̣ܵܐ ܡܲܕܒܵܚ ܕܒܚܹ̈ܐ ܘܦܬܘܿܪ ܠܲܚܡܵܐ 114 ܕܡܒܕܩܝܼܢ ܗ̄ܘ̣ܵܘ ܫܪܝ ܚܘܒ̈ܬܐ ܘܫܘܼܚܵܠܦ ܙܒܼܢܹ̈ܐ . 115 : ܫܘܚܠܵܦ ܙܒܢܹ̈ܐ ܡܠܝܼܢ ܗ̄ܘ̣ܵܘ ܣܕܪ̈ܐ ܕܥܲܠ ܦܬܘܵܪ̈ܐ 116 ܘܝܪ̈ܝܲܝ ܫܢ̄ܬܐ ܡܬܟܪܟܝܼܢ ܗ̄ܘ̣ܵܘ ܒܹܝܬ ܣܕܪܲܝ̈ܗܘܿܢ . 117 : ܒܫܬܐ ܣܕܪ̈ܝܢ ܬܪܥܣܲܪ ܝܪ̈ܚܝܼܢ ܡܬܚܘܝܢ ܗ̄ܘ̣ܵܘ 118 ܘܟܠ ܚܲܕ ܡܢܗܘܿܢ ܒܬܪܹܝܢ ܝܪ̈ܚܝܼܢ ܡܬܩܝܲܡ ܗ̄ܘ̣ܐ . 119 : ܝܪ̈ܚܐ ܡܩܝܼܡܝܼܢ ܡܘܥܝܬ ܙܪ̈ܲܥܹܐ ܘܬܪܒܝܼܬ ܦܸܐܪܹ̈ܐ 120 ܘܛܟ ܐܦ ܣܸܕܕ̈ܐ ܒܗܢܵܐ ܛܲܟܼܣܵܐ ܡܣܬܕܪܝܼܢ ܗ̄ܘ̣ܵܘ . 121 : ܒܲܠܚܡܵܐ ܩܝܡܝܼܢ ܚ̈ܝܐ ܕܐ̄ܢܫܐ ܟܡܵܐ ܕܐܪܥܢܐ ܗ̄ܘ̣ 122 ܥܲܠ ܗ̇ܝ ܣܝܼܡ ܗ̄ܘ̣ܵܐ ܠܚܡܐ ܒܲܠܚܘܿܕ ܥܲܠ ܦܬܘܪܵܐ . 123 : ܒܗܵܢ ܐܣܟܝܡܵܐ ܡܣܬܕܪܝܢ ܗ̄ܘ̣ܵܘ ܣܕܪܹ̈ܐ ܠܓܪܒܝܵܐ 124 ܕܢܸܗܘܘܿܢ ܚܝ̇ܪܝܢ ܠܘܼܩܒܼܵܠ ܛܲܟܼܣܵܐ ܕܒܼܢܗܝܼܪܹ̈ܐ . 125 : ܒܐ̄ܪܵܙ ܢܗܝܼܪܹ̈ܐ ܚܝܪܐ ܗ̄ܘ̣ܵܬ ܒܗܘܿܢ ܡܢܪܬܵܐ ܒܕܠܩܹܝ̈ܗ̇ 126 ܘܗܢܘܿܢ ܨܐܕܝܗ̇ ܐܲܝܟ ܙܪ̈ܥܘܢܹܐ ܠܘܥܕܵܐ ܕܫܸܡܫܵܐ . 127 : ܒܬܝܡܢܵܐ ܣܡܗ̇ ܪܸܡܙܵܐ ܕܣܡ ܢܡܘܿܣܵܐ 128 ܘܐܦܝ̈ܗ̇ ܠܓܪܒܝܵܐ ܒܗ̇ܘ ܐܸܣܟܝܡܵܐ ܕܐܣܦܝܼܪ ܫܡܫܵܐ . 129 : ܥܡܹܗ ܕܫܡܫܵܐ ܡܬܟܪܟܼܐ ܗ̄ܘ̣ܵܬ ܠܵܘ ܒܟܪܡܹܝܐ 130 ܐܠܵܐ ܒܛܟܼܣܵܐ ܕܣܥܘܿܪܘܼܬܼܵܐ ܕܡ̣ܢ ܙܠܝܼܩܵܘ̈ܗܝ . 131 : ܟܠܹܗ ܛܲܟܼܣܵܐ ܕܒܢܗܝܼܪܹ̈ܐ ܡܛܟܣ ܗ̄ܘ̣ܵܐ ܒܵܗ̇ 132 : ܘܡܢܝܢ ܝܘ̈ܡܹܐ ܘܫܘܼܚܠܵܦ ܝܲܪ̈ܚܹܐ ܡܣܝܟ ܗ̄ܘ̣ܵܐ ܒܗ̇ 133 : ܫܒܼܬ ܝܘܡ̈ܐ ܨܝܪܐ ܗ̄ܘ̣ܵܬ ܒܗ̇ ܘܗ̤ܝ ܒܵܗ̇ ܒܫܒܬܼܵܐ 134 ܘܫܒܼܥܵܐ ܫܪ̈ܓܝܼܢ ܒܡܢܝܢ ܝܘܡ̈ܐ ܠܥܸܠ ܡ̣ܢ ܪܫܵܗ̇ . 135 : ܒܡܢܝܢ ܝܘܡ̈ܐ ܡܢܹܐ ܗ̄ܘ̣ܵܐ ܛܲܟܼܣܵܐ ܕܕܠܩܹ̈ܐ ܕܲܥܠܹܝܗ̇ 136 ܘܡܛܟܣܵܐ ܗ̄ܘ̣ܬ ܒܕܡܘܼܬ ܫܲܒܬܼܵܐ ܕܠܵܐ ܚܣܝܪܐ . 137 ܐܫܬܐ ܫܒܼܛܝܼܢ ܩܒܝܼܠܝܼܢ ܗ̄ܘ̣ܵܘ ܒܵܗ̇ ܘܗ̤ܝ ܒܡܨܥܵܬܼܵܐ . 138 ܘܐܝܟ ܝܘܡ̈ܬܐ ܕܬܘܩܢ ܟܠܐ ܘܫܒܬܐ ܠܚܪܬܐ . 139 : ܗ̇ܘ ܬܘܩܢܵܐ ܕܐܫܬܐ ܝܘܡ̈ܝܢ ܡܬܚܸܡ ܗ̄ܘ̣ܵܐ ܒܗ̇ 140 ܘܩܕܫܵܐ ܗ̄ܘ̣ܵܬ ܐܝܟ ܝܘܿܡ ܫܒܬܐ ܕܩܕܫܗ ܪܡܙܵܐ . 141 : ܫܒܬܐ ܕܬܪܬܝܢ ܡܬܡܢܝܐ ܗ̄ܘ̣ܵܬ ܒܡܫܟܢ ܙܒܢܵܐ 142 ܘܕܠܩܹ̈ܐ ܕܥܲܠܝܹܗ̇ ܐܝܟ ܢܗܝܪܹ̈ܐ ܕܒܐܦܝ̈ ܪܘܡܵܐ . 143 : ܒܡܫܟܢܵܐ ܕܠܒܲܪ ܡܬܚܘܹܐ ܗ̄ܘ̣ܐ ܢܗܘܪܵܗ̇ ܒܠܚܘܕ 144 ܠܦܘܼܬ ܕܐܦ ܫܸܡܫܵܐ ܒܥܘܡܪܵܐ ܕܲܬܢܵܢ ܡܢܗܪ ܒܲܠܚܘܿܕ . 145 : ܠܩܘܕܵܫ ܩܘܼܕܫܹ̈ܐ ܠܵܐ ܚܫܚ ܗ̄ܘ̣ܵܐ ܢܘܼܗܪܵܐ ܕܡܸܢܵܗ̇ 146 ܐܝܟ ܡܵܐ ܕܠܵܐ ܣܢܝܼܩ ܥܘܼܡܪܵܐ ܕܲܠܥܸܠ ܥܲܠ ܢܲܗܝܼܪܵܐ . pb. f.209r 147 : ܒܥܘܼܡܪܵܐ ܕܲܠܥܸܠ ܨܝܼܪ ܗ̄ܘ̣ܵܠ ܡܲܫܟܢܵܐ ܗ̇ܘ ܓܵܘܝܵܐ 148 ܘܲܡܬܲܚܸܡ ܗ̄ܘ̣ܵܐ ܡ̣ܢ ܡܲܥܲܠܬܼܵܐ ܒܕܘܼܡܝܵܐ ܕܝܼܠܹܗ . 149 : ܒܕܘܼܡܝܵܐ ܕܪܵܘܡܵܐ ܡܸܫܬܲܡܲܫ ܗ̄ܘ̣ܵܐ ܟܲܕ ܛܵܒܼ ܒܐܲܪܥܵܐ ܗ̄ܘ̣ 150 ܐܵܦ ܨܒܼܘ̈ܬܹܗ ܥܲܠ ܕܲܥܬܼ̈ܝܕܵܢ ܡܸܫܬܲܥܝܵ̈ܢ ܗܘ̣̈ܝ . 151 : ܒܕܸܒܼܚܵܐ ܕܥܵܛܪܵܐ ܐܵܦ ܒܹܝܬܼ ܒܸܣܡܹ̈ܐ ܕܣܝܼܡܝܼܢ ܗ̄ܘ̣ܵܘ ܒܹܗ 152 ܥܲܠ ܬܵܘܕܝܼܬܼܵܐ ܕܕܲܟܼܝܘܼܬܼ ܢܲܦܫܵܐ ܡܸܬܢܲܒܼܝܼܢ ܗ̄ܘ̣ܵܘ . 153 : ܒܸܥܛܪܵܐ ܕܒܸܣܡܹ̈ܐ ܥܸܐܹܠ ܗ̄ܘ̣ܵܐ ܠܹܗ ܐܵܦ ܪܲܒܘܼܟܘܼܡܪܹ̈ܐ 154 ܘܲܚܕܵܐ ܒܫܲܢ̈ܬܼܵܐ ܡܚܲܣܹܐ ܗ̄ܘ̣ܵܐ ܒܹܗ ܥܠܵܘܗܝ ܘܥܲܠ ܥܵܠܡܵܐ . 155 : ܚܘܼܣܵܝ ܚܵܘ̈ܒܹܐ ܘܪܘܚ ܓܸܠܝܵܢܵܐ ܡܩܲܒܸܠ ܗ̄ܘ̣ܵܐ ܒܹܗ 156 ܘܩܸܢܛܵܐ ܘܚܘܼܒܵܐ ܡܠܹܐ ܗ̄ܘ̣ܵܐ ܡܲܥܠܹܗ ܐܵܦ ܡܲܦܲܩܬܹܗ . 157 : ܩܸܢܛܵܐ ܡܠܹܐ ܗ̄ܘ̣ܵܐ ܒܲܕ ܩܵܢܸܛ ܗ̄ܘ̣ܵܐ ܡ̣ܢ ܚܵܘܵܒ̈ܬܹܗ 158 : ܘܚܘܼܒܵܐ ܡܠܹܐ ܗ̄ܘ̣ܵܐ ܒܝܲܕ ܡܲܥܲܠܬܹܗ ܠܡܸܣܲܒ ܪ̈ܲܚܡܹܐ 159 : ܪ̈ܲܚܡܹܐ ܘܕܝܼܢܵܐ ܡܸܬܒܲܕܼܩܝܼܢ ܗ̄ܘ̣ܵܘ ܒܝܲܕ ܨܒܼܘ̈ܬܹܗ 160 ܘܥܲܠ ܣܘܼܥܪ̈ܵܢܹܐ ܕܲܗܘ̤ܵܘ ܘܗܵܘܹܝܢ ܡܸܫܬܲܠܝܼܢ ܗ̄ܘ̣ܵܘ . 161 ܩܣܛܵܐ ܘܫܲܒܛܵܐ ܥܘܼܗܕܵܢܵܐ ܗܘ̣̈ܝ ܕܗܵܠܹܝܢ ܕܥܲܒܲܪ 162 ܐܘܼܟܼܠܵܐ ܕܡܢܢܵܐ ܘܓܲܒܝܘܼܬܼ ܟܵܗܢܹ̈ܐ ܕܡ̣ܢ ܒܹܝܬܼ ܠܹܘܝܼ . 163 : ܒܝܲܕ ܩܹܒܘܼܬܼܵܐ ܐ̄ܪܵܙ ܬܸܫܡܸܫܵܬܐ ܫܡܲܝܵܢܵܝܵܬܐ 164 ܘܲܒܼܝܲܕ ܣܪ̈ܵܦܹܐ ܓܡܝܼܪܘܼܬܼ ܚܲܝܹ̈ܐ ܠܵܐ ܡܵܝܘܿܬܹ̈ܐ . 165 : ܒܛܲܟܼܣܵܐ ܕܕܲܗܒܼܵܐ ܕܡܸܬܦܲܫܲܩ ܗ̄ܘ̣ܵܐ ܫܡܹܗ ܚܘܼܣܵܝܵܐ 166 ܚܘܼܣܵܝ ܚܵܘܒܹ̈ܐ ܕܲܒܼܡܲܚܵܝܢܲܢ ܡܸܬܦܲܫܲܩ ܗ̄ܘ̣ܵܐ . 167 : ܒܫܸܡ ܚܘܼܣܵܝܵܐ ܡܸܬܟܲܢܹܐ ܗ̄ܘ̣ܵܐ ܗܘ̤ ܗ̇ܘ ܛܲܟܼܣܵܐ 168 ܠܵܘ ܕܲܡܚܲܣܹܐ ܐܸܠܵܐ ܕܐ̄̇ܪܵܙܵܐ ܗܘ̣ ܕܲܡܚܲܣܝܵܢܵܐ . 169 : ܐ̄ܪܵܙ ܚܘܼܣܵܝܵܐ ܟܣܹܐ ܗ̄ܘ̣ܵܐ ܒܛܲܟܼܣܵܐ ܢܵܡܘܿܣܵܝܵܐ 170 ܘܲܡܣܲܟܹܐ ܗ̄ܘ̣ܵܐ ܕܠܸܐܡܲܬܝ ܢܸܓܼܠܝܼܘܗܝ ܡܚܲܣܹܐ ܚܵܘ̈ܒܹܐ . 171 : ܠܛܵܣܵܐ ܡܠܝܼܠܵܐ ܡܸܬܝܲܐܲܒܼ ܗ̄ܘ̣ܵܐ ܛܵܣܵܐ ܚܲܪܫܵܐ 172 ܕܠܸܐܡܲܬܼܝ ܢܸܐܬܹܐ ܡܸܓܼܡܘܿܪ ܐ̄ܪܵܙܹܗ ܒܝܲܕ ܣܘܼܥܵܪ̈ܢܹܐ . 173 : ܠܚܘܼܣܵܝ ܚܵܘ̈ܒܹܐ ܕܲܒܸܣܘܼܥܪ̈ܵܢܹܐ ܡܸܬܝܲܐܲܒܼ ܗ̄ܘ̣ܵܐ 174 ܒܲܕܠܵܐ ܡܨܹܐ ܗ̄ܘ̣ܵܐ ܒܚܝܹܠ ܚܵܘܒܵܬܼܵܐ ܕܲܟܼܝܵܢ ܐ̄ܢܫ̈ܐ . 175 : ܡܚܝܼܠ ܗ̄ܘ̣ܵܐ ܚܲܝܠܹܗ ܡ̣ܢ ܕܲܠܡܸܥܛܵܐ ܥܵܘ̣ܠܵܐ ܕܐ̄ܢܫ̈ܐ 176 ܘܠܵܐ ܣܵܦܸܩ ܗ̄ܘ̣ܵܐ ܠܡܸܫܪܵܬ ܡܵܘܬܼܵܐ ܡ̣ܢ ܡܵܝܘܿܬܹ̈ܐ . 177 : ܫܸܡ ܚܘܼܣܵܝܵܐ ܕܲܡܚܲܣܝܵܢܵܐ ܩܢܸܐ ܗ̄ܘ̣ܵܐ ܒܲܠܚܘܿܕ 178 ܘܲܡܗܲܒܸܒܼ ܗ̄ܘ̣ܐ ܐܲܝܟ ܨܘܼܪ̈ܵܬܵܐ ܕܠܵܐ ܚܲܝܘܼܬܼܵܐ . 179 : ܫܡܵܗܹ̈ܐ ܫܹܐܝ̈ܠܹܐܐ ܕܠܵܐ ܣܘܼܥܪ̈ܵܢܹܐ ܡܸܬܼܥܲܛܲܦ ܗ̄ܘ̣ܵܐ 180 ܛܵܣܵܬ ܚܫܝܼܐܵܐ ܐܵܦ ܚܘܼܣܵܝܵܐ ܕܐ̄ܪܵܙ ܚܘܼܣܵܝܵܐ . 181 : ܥܲܠ ܗ̇ܘ ܕܐܵܬܹܐ ܡܸܬܢܲܒܸܐ ܗ̄ܘ̣ܵܐ ܒܝܲܕ ܟܘܼܢܵܝܵܘ̈ܗܝ 182 ܘܐܲܝܟ ܕܲܒܼܨܒܥܵܐ ܡܚܵܘܹܐ ܗ̄ܘ̣ܵܐ ܠܹܗ ܠܝܘܿܡ ܓܸܠܝܵܢܹܗ . 183 : ܒܲܫܡܵܐ ܕܛܵܣܵܐ ܦܲܓܼܪܵܢܘܼܬܹܗ ܡܸܫܬܲܥܹܐ ܗ̄ܘ̣ܵܐ 184 ܘܲܒܼܚܘܼܣܵܝܵܐ ܚܹܝܠ ܐܝܼܬܘܼܬܼܵܐ ܕܥܵܡ̇ܪ ܗ̄ܘ̣ܵܐ ܒܹܗ . 185 : ܠܲܝܬ ܗ̄ܘ̣ܵܐ ܚܲܝܠܵܐ ܕܚܘܼܣܵܝ ܚܵܘ̈ܒܹܐ ܒܲܫܬܝܼܩܘܼܬܹܗ 186 ܘܠܵܐ ܒܲܪܢܵܫܵܐ ܡܨܹܐ ܗ̄ܘ̣ܵܐ ܕܢܲܚܸܐ ܠܲܒܼܢܲܝ̈ܢܵܫܵܐ . 187 : ܚܹܝܠ ܒܵܪܘܿܝܵܐ ܚܲܝܸܠ ܠܐ̄ܪܵܙܵܐ ܘܲܠܫܘܼܡܠܵܝܹܗ 188 ܘܲܒܼܚܹܝܠ ܚܝܠܹܗ ܝܲܗ̣̄ܒ ܚܲܝܘܼܬܼܵܐ ܒܡܵܝܘܿܬܘܼܬܼܵܐ . 189 : ܡܝܼܬܘܼܬ ܐ̄ܢܵܫܵܐ ܡܸܬܟܲܪܙܵܐ ܗ̄ܘ̣ܵܬ ܒܫܸܬܩܹܗ ܕܛܵܣܵܐ 190 : ܘܲܒܼܓܸܠܝܵܫܹ̈ܐ ܕܗܵܘܹܝܢ ܗ̄ܘ̣ܵܘ ܒܹܗ ܡܸܠܬܼܵܐ ܒܲܦܓܼܪܐ 191 : ܪܘܼܚ ܓܸܠܝܢܵܐ ܢܵܦ̣ܚ ܗ̄ܘ̣ܵܐ ܒܵܗ̇ ܒܫܬܝܼܩܘܼܬܹܗ 192 ܐܲܝܟ ܨܒܼܝܵܢܵܐ ܐܲܠܵܗܵܝܵܐ ܒܐ̄ܢܵܫܵܐ ܕܡܸܢܲܢ . 193 : ܒܵܗ̇ ܝܵܠܸܦ ܗ̄ܘ̣ܵܐ ܟܵܗܢܐ ܕܥܲܡܵܐ ܐ̄ܪܵܙ ܟܲܣܝܵ̈ܬܐ 194 ܐܲܝܟ ܡܵܐ ܕܚܲܢܲܢ ܚܹܝܠ ܐܝܼܬܘܼܬܼܵܐ ܒܝܲܕ ܒܲܪܓܸܢܣܲܢ . 195 : ܒܲܩܕܘܿܫ ܩܘܼܕ̈ܫܹܐ ܣܝܼܡ ܗ̄ܘ̣ܵܐ ܚܲܪܫܵܐ ܥܲܠ ܐܵܪ̈ܘܿܢܹܐ 196 ܐܲܝܟ ܕܐܵܦ ܡܵܪܹܗ ܥܬܝܼܕ ܗ̄ܘ̣ܵܐ ܒܪܵܘܡܵܐ ܠܲܡܕܲܝܪܘܼ . 197 : ܟܪ̈ܘܿܒܹܐ ܚܲܪ̈ܫܹܐ ܡܙܲܝܼܚܝܼܢ ܗ̄ܘ̣ܵܘ ܠܵܗ̇ ܠܲܫܬܝܼܩܘܼܬܹܗ 198 ܒܸܐܣܟܹܝܡ ܟܸܢܫܹ̈ܐ ܕܲܫܡܲܝܵܢܹ̈ܐ ܠܥܲܠܬ̤ ܚܲܝ̈ܢ . pb. f.209v 199 : ܒܥܸܠܲܬܼ ܚܲܝ̈ܢ ܡܸܬܝܲܩܲܪ ܗ̄ܘ̣ܵܐ ܕܲܗܒܼܵܐ ܚܫܝܼܠܵܐ 200 ܘܲܠܚܘܼܣܵܝܵܐ ܕܒܹܗܚܵܐܲܪ ܗ̄ܘ̣ܵܐ ܐܵܦ ܚܵܘܵܣܵܢܹܗ . 201 ܘܐܸܠܵܐ ܢܹܐܡܲܪ ܝܼܣܲܕ ܠܵܝܵܐ ܡܫܲܡܸܫ ܐ̄ܪ̈ܵܙܹܐ . 202 ܕܡܵܢܲܐ ܗ̣ܝ ܥܸܠܬܼܵܐ ܕܗܵܢ ܚܘܼܣܵܝܵܐ ܕܲܒܼܫܲܬܝܼܩܵܐ . 203 : ܠܡܵܢܵܐ ܣܝܼܡ ܗ̄ܘ̣ܵܐ ܒܲܩܕܘܿܫ ܩܘܼܕ̈ܫܹܐ ܐܲܝܟ ܩܲܕܝܼܫܵܐ 204 ܘܲܡܒܲܕܸܩ ܗ̄ܘ̣ܵܐ ܐ̄ܪܵܙ ܟܲܣܝܵ̈ܬܐ ܘܚܘܼܣܵܝ ܚܵܘܒܹ̈ܐ . 205 : ܠܡ̇ܢ ܥܲܠ ܫܸܬܩܹܗ ܣܢܣܝ̣ܩ ܗ̄ܘ̣ܵܐ ܟܵܗܢܵܐ ܡܵܐ ܕܥܵܐܹܠ ܗ̄ܘ̣ܵܐ 206 : ܘܥܲܠ ܡ̇ܢ ܒܐܝܼܕܹܗ ܡܸܬܼܝܲܠܲܦ ܗ̄ܘ̣ܵܐ ܠܡܸܒܼܕܲܩ ܐ̄ܪ̈ܵܙܹܐ 207 : ܠܡ̇ܢ ܠܵܐ ܟܪ̈ܘܿܒܹܿܐ ܡܸܫܬܲܥܝܼܢ ܗ̄ܘ̣ܵܘ ܐܸܦܢ ܚܲܪ̈ܫܝܼܢ 208 ܕܗܵܐ ܟܬܝܼܒܼ ܕܡܸܢܹܗ ܡܸܬܝܲܒܲܠ ܗ̄ܘ̣ܵܐ ܩܵܠ ܓܸܠܝܵܢܵܐ . 209 : ܠܡ̇ܢ ܐܵܦ ܟܵܗܢܵܐ ܠܵܐ ܥܵܐܸܠ ܗ̄ܘ̣ܵܐ ܨܹܐܕܵܘܗܝ ܟܠܫܵܥ 210 ܘܡܵܐ ܕܵܥܐܸܠ ܗ̄ܘ̣ܵܐ ܠܡ̇ܢ ܥܵܐܸܠ ܗ̄ܘ̣ܵܐ ܒܠܸܛܪܐ ܒܲܠܚܘܿܕ . 211 : ܠܡ̇ܢ ܡ̣ܢ ܚܲܪܫܵܐ ܡܸܬܼܝܲܒܲܠ ܗ̄ܘ̣ܵܐ ܩܵܐ̇ܐ ܨܐܕܵܘܗܝ 212 ܘܠܵܐ ܡ̣ܢ ܪܵܘܡܵܐ ܡ̣ܢ ܟܵܪܕܐܝܼܬܵܘܗܝ ܚܹܝܠ ܐܝܼܬܘܼܬܼܵܐ . 213 : ܠܡ̇ܢ ܟܠ ܟܠܹܗ ܒܡܸܨܥܵܝܘܼܬܹܗ ܕܛܵܣܵܐ ܡܝܼܬܼܵܐ 214 ܘܥܲܠ ܡ̇ܢ ܡܲܪܟܸܢ ܪܸܫܹܗ ܡܠܝܼܠܐ ܩܕܵܡ ܫܲܬܝܼܩܵܐ . 215 : ܚܘܼܪ ܝܗܘܿܕܵܝܵܐ ܒܚܹܝܠ ܒܘܼܕܵܩܵܐ ܕܒܼܚܹܝܠ ܣܸܦܪ̈ܲܝܟ 216 ܘܲܚܙܝܼ ܕܫܲܦܝܼܪ ܒܥܵܘ ܚܘܼܫܵܒܲܝ̈ [...] ܠܵܬܐ ܕܐ̄ܪܵܙܵܐ . 217 : ܒܥܵܬܐ ܡܵܠܝܵܐ ܐܵܦ ܬܲܫܥܝܼܬܵܐ ܕܡܲܫܟܵܢ ܕܸܒܼܚܲܝ̈ܟ 218 ܕܡܸܛܠ ܡܵܢܵܐ ܩܘܼܕܫܵܐ ܘܩܘܼܕܫܵܐ ܡܸܬܼܟܲܢܸܐ ܗ̄ܘ̣ܵܐ . 219 : ܠܡ̇ܢ ܒܲܪܵܝܵܐ ܡܸܫܬܲܡܲܫ ܗ̄ܘ̣ܵܐ ܒܕܸܡ ܚܲܝ̈ܘܵܬܼܵܐ 220 ܘܗܘ̇ ܓܵܘܵܝܵܐ ܒܥܸܛܪܵܐ ܒܲܠܚܘܿܕ ܘܚܲܕܵܐ ܒܫܲܢ̄ܬܐ . 221 : ܐܸܢ ܝܘܼܬܼܪܵܢܵܐ ܡܐܹܐ ܗ̄ܘ̣ܵܐ ܐ̄ܪܵܙܵܐ ܕܗ̇ܝ ܡܲܥܲܠܬܐ 222 ܠܡ̇ܢ ܠܵܐ ܟܠܝܘܿܡ ܥܵܒܼܕ ܗ̄ܘ̣ܵܐ ܠܵܗ̇ ܕܢܹܐܬܲܪ ܟܠܝܘܿܡ . 223 : ܟܠܝܘܿܡ ܙܵܕܸܩ ܠܡܲܠܝܲܝ̈ ܚܵܘ̈ܒܹܐ ܠܡܸܬܼܚܲܣܵܝܼܘ 224 ܘܒܼܟܼܠܙܒܲܢ ܠܡܸܫܡܲܥ ܩܵܐܹܐ ܕܥܵܛܹܐ ܥ̣ܘܠܐ . 225 : ܠܵܐ ܥܸܒܼܪܵܝܵܐ ܠܵܐ ܗܵܟܲܢܵܐ ܗ̣ܝ ܐܲܝܟ ܕܲܟܼܬܝܼܒܵܐ 226 ܚܲܝܠܐ ܐ̄ܚܪܹܢܵܐ ܟܣܹܐ ܒܐܵܬܘܵܬܼܵܐ ܘܩܵܠܵܐ ܕܕܲܢܚ . 227 : ܩܘܼܕܫܵܟ ܕܲܠܒܲܪ ܥܘܼܡܪܵܐ ܕܐܲܪܥܵܐ ܡܸܬܼܒܲܕܲܩ ܒܹܗ 228 ܘܗ̇ܘ ܓ̇ܘܵܝܵܐ ܐ̄ܪܵܙ ܬܘܼܩܵܢܵܐ ܕܘܼܚܵܢܵܝܵܐ . 229 : ܡܲܕܒܲܚ ܕܸܒܼܚܲܝ̈ܟ ܐ̄ܪܵܙ ܗ̇ܘ ܕܸܒܼܚܵܐ ܕܲܚܠܵܦ ܚܲܝܲܝ̈ܢ 230 ܐܵܦ ܚܘܼܣܵܝܵܟ ܛܸܠܵܢܝܼܬܼܵܐ ܗ̄ܘ̣ ܕܚܘܼܣܵܝ ܚܵܘܒܲܝ̈ܢ . 231 : ܕܡ̣ܢ ܗ̇ܘ ܛܵܣܵܐ ܡܸܬܼܡܲܠܲܠ ܗ̄ܘ̣ܵܐ ܩܵܠܵܐ ܕܨܐܕܲܝܟ 232 ܚܹܝܠ ܥܘܼܕܵܪܢܵܐ ܗ̄ܘ̣ ܕܪܵܕܹܐ ܠܐ̄ܢܵܫܵܐ ܒܝܲܕ ܒܲܪܢܵܫܵܐ . 233 : ܟܪ̈ܘܿܒܹܐ ܕܩܲܝܣܵܐ ܕܲܡܪܲܚܦܝܼܢ ܗ̄ܘ̣ܵܘ ܥܲܠ ܚܘܼܣܵܝܵܐ 234 ܫܡܲܝܵܢܹ̈ܐ ܐ̄ܢܘܿܢ ܕܲܡܫܲܡܫܝܼܢ ܠܹܗ ܠܪܹܫܝܼܬܼ ܚܲܝܲܝ̈ܢ . 235 : ܕܲܚܕܵܐ ܒܫܲܢ̄ܬܐ ܥܵܐܸܠ ܗ̄ܘ̣ܵܐ ܠܹܗ ܪܲܒܵܐ ܕܟܘܼܡܪܹ̈ܐ 236 ܗ̇ܝ ܡܲܥܲܠܬܼܵܐ ܕܥܲܠ ܪܹܫܝܼܬܲܢ ܨܝܼܪܵܐ ܗ̄ܘ̣ܵܬ ܒܹܗ . 237 : ܠܩܘܼܕܫܵܐ ܕܪܵܘܡܵܐ ܥܬܝܼܕ ܗ̄ܘ̣ܵܐ ܕܢܸܥܘܿܠ ܐ̄ܪܵܙ ܦܘܼܪܩܵܢܲܢ 238 ܘܲܒܼܡܲܥܲܠܬܹܗ ܡܸܬܕܲܪܲܫܵܐ ܗ̄ܘ̣ܵܬ ܗ̇ܝ ܡܲܥܲܠܬܐ . 239 : ܐܝܼܙܓܲܕܵܐ ܗ̄ܘ̣ܵܬ ܟܵܗܢܘܼܬܼ ܥܲܡܵܟ ܩܕܼܵܡ ܡܹܐܬܼܝܼܬܹܗ 240 ܘܠܵܗ̇ ܗܘ̤ ܡܣܲܒܪܵܐ ܒܕܸܒܚܵܐ ܕܥܸܪ̈ܒܹܐ ܘܒܲܕܡܵܐ ܕܥܸܓܼ̈ܠܹܐ . 241 : ܗܲܕܝܵܐܐ ܗ̄ܘ̣ܵܐ ܡܲܫܟܵܢ ܙܲܒܢܵܟ ܒܝܲܕ ܦܘܼܠܵܓܹܗ 242 ܘܲܡܚܵܘܹܐ ܗ̄ܘ̣ܵܐ ܬܪܹܝܢ ܬܘܼܩܵܢܹ̈ܐ ܕܥܵܠܡܵܐ ܘܕܲܥܬܝܼܕ . 243 : ܐܸܠܵܐ ܠܡܵܢܵܐ ܡܲܫܟܢܵܐ ܘܡܲܫ [...] ܐ ܠܚܲܕ ܕܘܼܒܪܵܐ 244 ܘܥܲܠ ܡ̇ܢ ܩܘܼܕܫܵܐ ܘܲܩܕܘܿܫ ܩܘܼܪ̈ܫܹܐ ܓܸܠܝܵܐ ܘܟܸܣܝܵܐ . 245 : ܡܛܠ ܡܵܢܵܐ ܒܚܲܕ ܢܘܼܩܵܝܵܐ ܕܕܸܡ ܚܲܝܵܬܐ 246 ܘܒܲܐ̄ܚܪܹܝܢ ܥܸܛܪܵܐ ܘܐܸܣܟܹܝܡ ܥܝܼܪܹ̈ܐ ܪ̈ܘܼܚܵܢܵܝܹܐ . 247 : ܠܡܵܢܵܐ ܟܐܹܐ ܗ̄ܘ̣ܵܬܼ ܒܐܲܦܲܝ̈ ܬܲܪܥܵܐ ܕܲܩܕܘܿܫ ܩܘܼܕܫܲܝ̈ܟ 248 ܘܠܵܐ ܥܵܐܸܠ ܗ̄ܘ̣ܵܝܬ ܡܸܬܒܲܩܹܐ ܗ̄ܘ̣ܵܝܬ ܒܲܫܒܚܵܝ̈ܬܐ . 249 : ܠܡ̇ܢ ܐܵܦ ܟܵܗܢܵܟ ܠܵܐ ܥܵܐܸܠ ܗ̄ܘ̣ܵܐ ܒܐܲܡܝܼܢܘܼܬܼܵܐ 250 ܘܡܵܐ ܕܥܵܐܸܠ ܗ̄ܘ̣ܵܐ ܠܡ̇ܢ ܠܵܐ ܡܲܥܸܠ ܕܒܼܚܹ̈ܐ ܥܲܡܹܗ . 251 ܩܘܼܕܫܵܟ ܣܵܗ̇ܕ ܕܡܸܕܸܡ ܕܐܡܪܬܼ ܡܬܒܕܲܩ ܒܹܗ : pb. f.210r 252 ܘܲܩܕܘܿܫ ܩܘܼܕܵܫܲܝܟ ܡܚܬܡ ܡܠܝ̈ ܒܝܲܕ ܣܘܥܪ̈ܢܹܐ . 253 : ܟܠܗ ܒܟܠܗ ܟܪܘܿܙܘܼܬܼܵܐ ܕܚܝ̈ܢ ܡܲܘܪܸܙ 254 ܘܐܝܟ ܕܒܨܒܥܐ ܡܚܘܐ ܒܐ̄ܪ̈ܵܙܵܘܗܝ ܫܪܪܐ ܕܕܢ̇ܚ . 255 : ܠܕܢܚܹܗ ܪܒܵܐ ܪܓܼܝܼܓ ܗ̄ܘ̣ܵܐ ܕܢܩܒܠ ܙܗܪܐ ܕܣܸܦܪ̈ܝܟ 256 ܘܗܫܵܐ ܕܕܢܚ ܠܡ̇ܢ ܟܠ̇ܐ ܐܲܢ̄ܬ ܕܢܚܪܘܢ ܒܗ . 257 : ܚܙܝܼ ܚܪܚܐ ܟܡܵܐ ܢܗܝܪܐ ܢܗܝܼܪܘܼܬܹܗ 258 ܕܪܕܦܹܗ ܠܚܫܟܵܐ ܕܦܬܪܟܪܘܼܬܼܵܐ ܘܛܠܸܩ ܘܐܵܘܦܝܼ . 259 : ܐܪܐ ܣܟܼܠܐ ܫܩܘܿܠ ܬܚܦܝܼܬܼܵܐ ܡ̣ܢ ܪܥܝܵܢܵܟ 260 ܘܚܙܝܼ ܥܵܠܡܵܐ ܕܪܕܐ ܒܢܘܼܗܪܵܐ ܕܟܪܘܿܙܘܼܬܹܗ . 261 : ܐܪܐ ܚܬܝܪܐ ܚܘܼܬܼ ܡ̣ܢ ܪܘܡܵܐ ܕܚܪܚܵܘܼܬܼܵܐ 262 ܘܚܘܼܪ ܒܲܒܼܪܝܼܬܼܵܐ ܕܡܙܚܝܐ ܠܹܗ ܠܢܝܼܫܵܐ ܕܐܲܣܠܝܼܬ . 263 : ܟܠܗ̇ ܒܪܝܬܵܐ ܩܥܝܵܐ ܫܘܼܒܼܚܹܗ ܕܠܵܐ ܣܒܥܘܼܬܼܵܐ 264 ܘܐܪܒܥ ܦܢ̈ܝܢ ܓܵܕܠܝܼܢ ܠܫܡܹܗ ܟܠܝܼܠ ܙܟܘܬܼܵܐ . 265 : ܟܠܗܘܿܢ ܟܐܢ̈ܐ ܒܐ̄ܙܪ ܡܐܬܝܼܬܹܗ ܡܬܒܲܝܐܲܝܢ ܗ̄ܘ̣ܵܘ 266 ܘܣܦܪ̈ܝ ܪܘܼܚܵܐ ܥܲܠ ܓܸܠܝܢܗ ܡܫܬܥܝܼܢ ܗ̄ܘ̣ܵܘ . 267 : ܟܗܢܹ̈ܐ ܒܛܟܼܣܗ ܡܬܛܲܛܣܝܼܢ ܗ̄ܘ̣ܵܘ ܩܢܘܢܲܝ̈ܗܘܿܢ 268 ܘܡܲܠܟܹ̈ܐ ܒܕܲܪܓܹܗ ܡܬܝܩܪܝܼܢ ܗ̄ܘ̣ܵܘ ܒܫܘܼܠܛܢܲܝ̈ܗܘܿܢ . 269 : ܒܪܒܘܼܬ ܕܪܓܹܗ ܝܪܒ ܢܡܘܿܣܵܐ ܘܢܛܘܪ̈ܬܹܗ 270 ܘܐܸܠܘܼܠܵܐ ܗܘ̤ ܐܦܠܐ ܒܲܫܡܵܐ ܡܫܬܡܗ ܗ̄ܘ̣ܵܐ . 271 : ܒܲܫܡܵܐ ܕܝܼܠܹܗ ܡܬܝܩܲܪ ܗ̄ܘ̣ܵܐ ܒܪܘܼܚ ܓܸܠܝ̈ܢܹܐ 272 ܐܦ ܓܠܝܢ̈ܐ ܥܲܠ ܓܸܠܝܢܹܗ ܡܫܬܥܝܼܢܢ ܗ̄ܘ̣ܵܘ . 273 : ܠܹܗ ܣܓܸܕ ܗ̄ܘ̣ܵܐ ܟܗܢܵܐ ܒܐ̄ܪܙܵܐ ܩܕܼܵܡ ܗ̇ܘ ܛܵܣܵܐ 274 ܐܦ ܗܘ̤ ܛܣܵܐ ܕܘܟܲܬܼ ܝܬܗ ܡܡܲܠܹܐ ܗ̄ܘ̣ܵܐ ܠܹܗ . 275 : ܒܕܡ ܚܝܘ̈ܬܐ ܪܣܣܐ ܕܕܡܗ ܡܐܒܕܡ ܗ̄ܘ̣ܵܐ 276 ܘܡ̇ܢ ܐܡ̇ܪ ܐ̄ܢܵܐ ܕܡܬܒܕܲܩ̣ ܗ̄ܘ̣ܵܐ ܕܗܘ̤ ܡܚܣܐ ܗ̄ܘ̣ܵܐ . 277 : ܒܡܸܘܼܠܟܵܢ ܟܸܐܢܹ̈ܐ ܫܪܪܡܐܝܼܬܹܗ ܡܫܬܪܪ ܗ̄ܘ̣ܵܐ 278 ܘܒܕܒܚ̈ܗܘܿܢ ܚܫܹܗ ܘܡܵܘܬܹܗ ܡܬܢܨܚ ܗ̄ܘ̣ܵܐ . 279 : ܠܹܗ ܡܘܟܐ ܗ̄ܘ̣ܵܐ ܗܘ̇ ܣܘܟܝܐ ܢܵܡܘܿܣܝܵܐ 280 ܘܣܗ̇ܕ ܡܘܫܐ ܕܬܩܢ ܡܫܟܢܵܐ ܒܐܪܙ ܓܸܠܝܵܢܹܗ . 281 ܐ̄ܙܪ ܓܸܠܝܢܗ ܡܠܹܐ ܗ̄ܘ̣ܵܐ ܡܲܫܟܢܵܐ [...] 282 ܘܐܲܝܟ ܕܒܨܒܥܐ ܡܚܵܘܹܐ ܗ̄ܘ̣ܐ ܠܹܗ ܒܝܕ . 283 :[...] ܠܹܗ ܚ̇ܐܪ ܗ̄ܘ̣ܵܐ ܩܘܼܕܫܵܐ ܘܩܘܼܕܫܵܐ ܘܟܼܠܡܵܐ ܕܒܼܗܘܿܢ 284 ܕܐܡܲܬܝ ܢܸܐܬܹܐ ܘܢܸܓܼܡܘܿܪ ܐܵܢܘܿܢ ܒܩܲܕܝܼܫܘܹܬܗ . 285 : ܠܩܘܼܕܫܵܐ ܕܡܢܹܗ ܢܬܝܐܒܝܼܢ ܗ̄ܘ̣ܵܘ ܕܒܼܚܹ̈ܐ ܡܝ̈ܬܐ 286 : ܕܐܡܬܝ ܢܕܒܚ ܩܢܘܿܡܹܐ ܚܝܐ ܡܦܛܪ ܐܸܢܘܿܢ 287 : ܐܡܪܐ ܒܕܒܚܹܗ ܡܬܪܓܡ ܗ̄ܘ̣ܵܐ ܠܗ̇ ܠܲܕ ܒܚܝܒܼܬܹܗ 288 ܘܛܲܒܼ ܡ̣ܢ ܪܲܥܡܵܐ ܡܪܝܼܡ ܗ̄ܘ̣ܵܐ ܩܵܠܹܗ ܒܦܘܼܡ ܐܟܼܠܵܘ̈ܗܝ . 289 : ܒܐܘܟܼܠܹܗ ܕܚܲܪܫܵܐ ܐܘܼܟܠܐ ܕܦܓܼܪܗ ܡܬܒܕܩ ܗ̄ܘ̣ܵܐ 290 ܘܒܕܡܹܗ ܫܝܼܛܵܐ ܕܡܹܗ ܝܲܩܝܼܪܵܐ ܡܸܬܦܫܲܩ ܗ̄ܘ̣ܵܐ . 291 : ܪܣܣܵܐ ܕܕܡܗ ܢܛܪܗ ܠܥܲܡܐ ܡ̣ܢ ܢܟܝ̈ܢܹܐ 292 ܘܐܸܢ ܕܡ ܚܪܫܐ ܣܦ̣ܩ ܕܢܢܛܪ ܟܡܵܐ ܕܲܡܠܝܼܠܵܐ . 293 : ܒܕܡ ܡܲܠܵܠܐ ܥܬܝܼܕ ܗ̄ܘ̣ܵܐ ܕܢܸܦܪܘܿܩ ܛܒܼܵܐ ܠܐ̄ܢܫ̈ܐ 294 ܘܫܕܲܪ ܚܪܫܵܐ ܕܢܕܪܘܿܫ ܐܘܼܪܚܵܐ ܩܕܼܵܡ ܡܹܐܬܝܼܬܹܗ . 295 : ܒܢܘܣܵܐ ܕܦܓܼܪܹܗ ܡܲܥܡܲܪ ܗ̄ܘ̣ܵܐ ܟܠ ܘܗܘ̤ ܒܨܒܼܝܵܢܵܐ 296 ܘܬܩܢ ܡܫܟܢܵܐ ܘܲܩܪ̣ܵܝܗܝ ܩܘܕܫܵܐ ܘܩܕܘܿܫ ܩܘܕܫ̇ܐ . 297 : ܒܐ̄ܪܵܙ ܬܘܼܩܵܢܵܐ ܕܦܓܼܪܗ ܘܢܲܦܫܹܗ ܨܝܼܪ ܗ̄ܘ̣ܵܐ ܡܲܫܟܢܵܐ 298 ܘܦܓܪܢܐܝܬ ܘܪܘܼܚܵܢܵܐܝܐ ܡܫܬܡܲܫ ܗ̄ܘ̣ܵܐ . 299 : ܦܓܼܪܵܢܝܬܐ ܘܪ̈ܘܚܢܝܵܬܐ ܣܝܼ̈ܡܵܢ ܗܘ̤̈ܝ ܒܹܗ 300 ܠܦܘܼܬ ܕܥܬܝܼܕ ܗ̄ܘ̣ܵܐ ܕܢܸܕܢܘܿܫ ܨܹܐܕܵܘܗܝ ܥܝܼܪܹ̈ܐ ܘܐ̄ܢܫ̈ܐ . 301 ܠܠܡܐܹܝܢ ܫܝܢܹܗ ܡܡܢܥ ܗ̄ܘ̣ܵܐ ܠܹܗ ܠܥܡܵܐ ܟܠܢܵܫ : pb. f.210v 302 ܘܐܝܟ ܕܒܼܐܘܩܝܢܵܐ ܐܣܪ ܗ̄ܘ̣ܵܐ ܠܹܗ ܒܣܒܼܪܵܐ ܕܥܠܵܘܗܝ . 303 : ܠܡܕܐ ܕܕܢܚܹܗ ܬܪܝܨ ܗ̄ܘ̣ܵܐ ܢܝܼܫܵܐ ܕܢܛܘܪ̈ܬܹܗ 304 ܘܐܝܟ ܕܒܟܘܟܒܼܐ ܚ̇ܐܪ ܗ̄ܘ̣ܵܐ ܒܗ̇ ܒܦܐܝܘܼܬ ܢܘܼܗܪܹܗ . 305 : ܛܟܼܣܵܐ ܬܩܢܐ ܡܠܹܐ ܗ̄ܘ̣ܵܐ ܩܘܼܕܫܵܐ ܘܫܕܘܿܫ ܩܘܼܕܫ̈ܐ 306 ܘܠܦܘܼܬ ܥܠܡܵܐ ܢܩܝܼܫ ܗ̄ܘ̣ܵܐ ܒܐܪܥܵܐ ܠܐܪܒܥ ܦܸ̈ܢܝܵܢ . 307 : ܕܘܟܲܬ ܫܸܡܫܵܐ ܡܡܠܝܐ ܗܘ̣ܬ ܒܹܗ ܟܬܢܪܬ ܫܒ̈ܛܹܐ 308 ܘܒܢܗܝܪ̈ܝܗ̇ ܡܫܬܡܠܝܼܢ ܗ̄ܘ̣ܵܘ ܙܕܩܸ̈ܐ ܕܕܒܼܚܹ̈ܐ . 309 : ܫܡܫܵܐ ܒܚܘܼܡܹܗ ܡܩܫܸܠ ܦܐܪܐ ܘܡܵܘܥܐ ܙܪ̈ܥܹܐ 310 ܘܒܗ̇ ܒܕܡܘܬܐ ܗ̤ܝ ܒܡܫܟܼܢܵܐ ܥܵܠܡܵܐ ܕܲܬܪܹܝܢ . 311 : ܒܡܫܟܢܵܐ ܕܠܒܲܪ ܡܬܩܒܥܵܐ ܗ̄ܘ̣ܵܬ ܗ̤ܝ ܘܲܫܪ̈ܓܹܝܗ̇ 312 ܠܦܘܼܬ ܕܐܦ ܫܸܡܫܵܐ ܒܥܘܡܪܐ ܕܬܢܢ ܡܬܚܡ ܪܗܛܗ . 313 : ܣܓܝܼ ܕܡ̇ܐ ܕܘܼܡܝܵܐ ܕܕܡܝܼ ܒܲܪ ܥܒܼܪ̈ܝܹܐ 314 ܘܠܵܐ ܐ̄ܢܫ ܡܫܟܲܚ ܠܡܕܡܝܘܼ ܛܵܒܼ ܡ̣ܢ ܗܵܟܲܢ . 315 ܚܙܝܼ ܠܲܡ ܘܥܒܕ ܒܐܣܟܝܡ ܕܘܡܝܐ ܕܨܪܸܬ̣ ܩܘܼܕܡܲܝܟ . 316 ܘܗܵܢܵܐ ܬܲܗܪܵܐ ܕܟܲܕ ܠܲܝܬ ܡܸܕܸܡ ܕܡܝ ܒܡܸܕܸܡ . 317 : ܠܲܝܬ ܗ̄ܘ̣ܵܐ ܡܕܡ ܒܕܘܡܝܵܐ ܕܨܵܪܠܹܗ ܒܛܘܼܪܵܐ 318 ܘܡ̇ܢ ܠܵܐ ܢܬܡܗ ܕܕܡܝܼ ܒܕܘܼܡܝܵܐ ܕܠܲܝܬ ܠܹܗ ܕܘܼܡܝܵܐ . 319 : ܒܗܵܘܢܵܐ ܚܵܪܒܹܗ ܒܗ̇ܘ ܡܵܐ ܕܚܙ̣ܵܐ ܕܘܼܚܵܢܵܐܝܼܬ 320 ܘܬܗܪܐ ܡܠܝܵܐ ܕܚ̣ܙܵܐ ܒܙܘ̈ܥܹܐ ܘܫܲܡܠܝܼ ܒܼ [...]. 321 : ܚܙܬܼܵܐ ܕܢܗܪܐ ܚܙܵܐ ܚܙܝܐ ܕܲܣܬܝܼܪ̈ܵܬܐ 322 ܘܪܒܐ ܗ̄ܘ̣ܵܐ ܛܵܒܼ ܡ̣ܢ ܬܪܥܝܼܬܼܵܐ ܕܐܪ̈ܥܢܝܹܐ . 323 : ܣܓܼܝ̈ܐܢ ܗܘ̣̈ܝ ܛܵܒܼ ܡܘܼܫܚܵܬܹܗ ܕܡܫܟܵܢ ܙܒܼܢܵܐ 324 ܘܣܒܝܼܣܝܼܢ ܗ̄ܘ̣ܵܘ ܘܚܠܝܛܝܼܢ ܗ̄ܘ̣ܵܘ ܐܦ ܦܘܼܠܓܼܵܘ̈ܗܝ . 325 : ܐܝܟ ܡܘܼܫܚ̈ܬܐ ܕܠܐ ܐܝܼܬܲܝܗܹܝܢ ܥܒܲܕ ܕܐܝܼܬܲܝܗܝܼܢ 326 ܘܐܝܟ ܦܘܼܠ̈ܓܹܐ ܕܠܵܐ ܫܪܝܼܪܝܼܢ ܫܪܪ ܛܲܟܼܣܹܗ . 327 : ܒܛܟܼܣܵܐ ܥܒܕܹܗ ܠܦܘܼܬ ܛܘܼܟܣܹ̈ܐ ܕܚܙ̣ܵܐ ܒܛܘܼܪܵܐ 328 ܘܚ̄ܬܿܝ ܘܚܬܝܬܐܝܼܬ ܪܫܡ ܕܡܘܼ̈ܬܹܗ ܕܠܵܐ ܫܘܼܚܠܵܦܐ . 329 : ܐܵܘ ܟܡܐܚܲܬܼܝܼܬ ܨܠܸܡ ܕܸܡܘ̈ܬܟ ܒܲܪ ܥܒܪ̈ܝܐ 330 ܘܕܡܹ̇ܐ ܕܘܡܝܹܗ ܠܗ̇ܘ ܠܵܐ ܡܸܕܸܡ ܕܐܸܬܚܵܘܝܼ ܠܵܟ . 331 : ܐܘ ܟܡܐ ܝܗܝܪ ܡܣܐ ܕܡܕܟ ܪܘܼܚܵܐ ܒܡܸܠܲܝ̈ܟ 332 ܘܡܣܒܗ ܓܵܘܢܹܗ ܠܓܵܘܢܵܐ ܦܐܝܵܐ ܕܲܨܠܸܡ ܥܵܠܡܹ̈ܐ . 333 : ܐܘ ܟܡܐ ܦܐܝܐ ܐܘܪܚܐ ܕܕܪܫܬ ܒܹܝܬ ܐܪ̈ܥܢܹܐ 334 ܘܛܟ ܗ̇ܘ ܩܠܵܐ ܕܡܲܠܸܠ ܥܡܟ ܕܪܫܗ̇ ܒܦܘܼܡܵܟ . 335 : ܐܘ ܟܡܵܐ ܫܪܝܼܪ ܫܡ ܐܝܼܬܘܼܬܼܵܐ ܕܐܟܪܙܬ ܒܐܪܥܵܐ 336 ܕܦܪܣܝܼ ܘܓܼܠܗ̇ ܠܫܡܝܼܪܘܼܬܼܵܐ ܕܠܵܐ ܐܲܠܵܗܹ̈ܐ . 337 : ܐܘ ܟܡܵܐ ܪܗܛܬ̤ ܡܸܠܲܬ ܦܘܼܡܵܟ ܥܛܸܠ ܠܸܫܢܵܐ 338 ܕܥܪܬ̤ ܥܠܡ̈ܐ ܘܬܚܬ̤ ܛܟܣܐ ܕܡܬܩܢ ܥܠܡܹ̈ܐ . 339 : ܐܘ ܟܡܵܐ ܩܛܝܼܢ ܗܘܢܵܟ ܓܲܒܼܪܵܐ ܠܡܸܚܙܵܐ ܕܟܣܝܼ̈ܢ 340 ܕܐܩܬ ܙܵܘܥܵܘ̈ܗܝ ܠܡܬܒܩܝܘܼ ܒܲܕܠܵܐ ܚܙܵܬܵܐ . 341 : ܡ̇ܢ ܠܵܐ ܢܸܬܡܗ ܒܡܲܠܲܬ [ ܟ ] ܡܘܼܫܹܐ ܫܠܹܐ ܡ̣ܢ ܡܝ̈ܐ 342 ܕܚܠܦ ܡܝ̈ܐ ܡܠܝܬܵܗ̇ ܠܐܲܪܥܵܐ ܡܠܲܝ̈ ܪܘܼܚܵܐ . 343 : ܡ̇ܢ ܠܵܐ ܢܐܡܲܪ ܕܫܦܝܼܪ ܬܪܓܸܡ ܪܘܼܚܵܐ ܒܦܘܼܟܵܟ 344 ܕܐܝܟ ܛܘܝܼܒܹܗ ܦܫܩܬ ܐ̄ܪ̈ܙܘܗܝ ܒܹܝܬܼ ܐܪ̈ܥܢܹܐ . 345 : ܡ̇ܢ ܠܵܐ ܢܘܕܐ ܒܚܠܐ ܕܚܲܝܸܠ ܙܘܥܲܝ̈ ܢܲܦܫܵܟ 346 ܕܗܘܝ̤ܘ ܕܲܒܼܪܵܐ ܒܪܝܼܬܼܵܐ ܒܪܵܫܝܼܬ ܘܒܕܩܗ̇ ܒܦܘܼܡܵܟ . 347 : ܡ̇ܢ ܠܵܐ ܢܗܝܡܸܢ ܕܗܘ̤ ܐܲܫܪܝܼ ܒܵܟ ܚܹܝܠ ܚܸܪ̈ܡܵܬܵܐ 348 ܘܒܦܘ ܩܕܢܹܗ ܫܡܠܝܼܘ ܡܸܠܬܵܟ ܟܝܢ̈ܐ ܚܪ̈ܫܹܐ . 349 ܡ̇ܢ ܠܵܐ ܢܩܪܝܟ ܐܲܠܵܗ . 350 ܐܪܵܥܐ ܐܲܝܟ ܕܐܬܟܢܝܼܬܝ ܕܥܡܗ̇ ܕܡܸܠܬܵܟ ܡܬܓܼܡܪܝܼܢ ܗ̄ܘ̣ܵܘ ܥܒ̈̇ܕܐ ܒܐܲܪܥܵܐ . 351 : ܦܐܹܐ ܫܘܼܡܗܵܐ ܕܐܫܬܡܗ ܠܵܟ ܒܲܪ ܡܵܘܘ̈ܬܐ 352 ܘܛܵܒܼ ܫܸܠܡܲܬ̤ ܠܵܗ̇ ܒܝܲܕ ܣܘܼܥܪ̈ܵܢܹܐ ܡܸܠܬܼܵܐ ܕܨܐܕܵܝܟ . pb. f.211r 353 : ܒܲܫܡܵܐ ܫܐܝܼܠܐ ܐܸܬܼܟܲܢܝܼ ܠܵܟ ܫܸܡ ܐܲܠܵܗܵܐ 354 ܘܲܒܼܣܘܼܥܪ̈ܵܢܹܐ ܗܘ̤ܵܐ ܗ̇ܘ ܕܲܩܪܹܝܬ ܒܢܝܼܵܐ ܪܲܒܵܐ . 355 : ܠܟܼܠܗܹܝܢ ܡܸܠܲܝܟ ܗܘ̤ܵܐ ܫܘܼܠܵܡܵܐ ܐܲܝܟ ܕܐܸܬܢܲܒܝܼܘ 356 ܘܠܵܐ ܐܸܬܼܒܲܨܲܪܲܬ̤ ܚܕܵܐ ܐܵܬܘܼܵܬܐ ܕܠܵܐ ܐܸܬܼܓܲܡܪܲܬ̤ . 357 : ܗܘ̤ ܗ̇ܘ ܕܲܩܪܹܝܬ ܢܒܝܼܵܐ ܪܲܒܵܐ ܫܲܡܠ̣ܝ ܡܸܠܝܼ̈ܟ 358 ܘܛܲܒܼܥܹܗ ܠܨܘܼܦܪܵܟ ܒܲܛܒܼܥܵܐ ܕܲܕܡܵܐ ܕܡ̣ܢ ܗܲܕܵܡܵܘ̈ܗܝ . 359 ܡܛܠܵܬܹ ܠܥܸܙ ܒܵܟ ܪܘܼܚܵܐ ܐ̄ܪ̈ܵܙܹܐ ܣܬܝܼܪܹ̈ܐ . 360 ܘܠܹܗ ܡܣܲܟܼܝܼܢ ܗ̄ܘ̣ܵܐ ܕܠܐܸܡܲܬܝ ܢܹܐܬܹܐ ܢܒܲܕܸܩ ܐܸܢܘܿܢ . 361 : ܒܹܗ ܚܵܐܲܪ ܗ̄ܘ̣ܵܐ ܐܵܦ ܬܘܼܩܵܢܹܗ ܕܡܲܫܟܵܢ ܙܲܒܼܢܵܐ 362 ܕܥܲܬܝܼܕ ܕܢܸܗܘܹܐ ܢܵܘܣܵܐ ܕܟܼܝܼܵܐ ܠܚܹܝܠ ܐܝܼܬܘܼܬܼܵܐ . 363 : ܒܲܡܠܹܐ ܙܲܒܼܢܵܐ ܫܲܡܸܫ ܡܲܫܟܢܵܐ ܠܫܸܡ ܒܵܪܘܿܝܵܐ 364 ܘܗܘ̤ ܕܠܵܐ ܫܘܼܠܵܡ ܡܸܫܬܲܡܲܫ ܒܹܗ ܩܲܕܝܼܫܵܐܝܼܬ . 365 : ܒܩܘܼܕܫܵܐ ܕܦܲܓܼܪܹܗ ܥܵܡܪ ܟܲܣܝܵܐ ܨܒܼܝܵܢܵܐܝܼܬܼ 366 ܘܒܹܗ ܡܸܬܼܩܲܕܲܫ ܡ̣ܢ ܪ̈ܘܼܚܵܢܹܐ ܘܡ̣ܢ [ ܦܲܓ ] ܪ݁ܢܹܐ . 367 : ܟܠܵܗ̇ ܒܪܝܼܬܼܵܐ ܣܓܼܵܕܵܐ ܒܦܲܓܼܪܹܗ ܠܡܲܬܼܩܵܢܵܢܵܗ̇ 368 ܘܡܲܚܒܒܼܵܐ ܠܹܗ ܐܲܝܟ ܕܲܠܢܵܘܣܵܐ ܐܲܠܵܗܵܝܵܐ . 369 : ܩܘܕܫܵܐ ܗ̄ܘ̣ ܦܲܓܼܪܹܗ ܘܲܩܕܘܿܫ ܩܘܼܕ̈ܫܹܐ ܙܵܘܥܲܝ̈ ܢܦܲܫܹܗ 370 ܘܲܒܕܡ̈ܘܬܹܗ ܨܝܼܪ ܗ̄ܘ̣ܵܐ ܩܘܼܕܫܵܐ ܘܲܩܕܘܿܫ ܩܘܼܕ̈ܫܹܐ . 371 : ܩܘܼܕܫܵܐ ܘܩܘܼܕܫܵܐ ܡܸܬܼܟܲܢܸܐ ܗ̄ܘ̣ܵܐ ܡܲܫܟܵܢ ܙܲܒܼܢܵܐ 372 ܐܲܝܟ ܐ̄ܢܵܫ ܢܹܐܡܲܪ ܒܦܲܓܼܪܵܐ ܘܢܲܦܫܵܐ ܥܬܝܼܕ ܗ̄ܘ̣ܵܐ ܕܢܸܗܘܹܐ . 373 : ܒܡܲܡܫܟܢܵܐ ܕܠܲܒܲܪ ܦܲܓܼܪܵܢܘܼܬܵܐ ܡܸܬܒܲܕܩܵܐ ܗ̄ܘ̣ܵܬ 374 ܘܲܒܼܓܵܘܿܝܵܐ ܢܲܦܫܵܐ ܟܣܝܼܬܼܵܐ ܡܸܬܼܟܲܪܙܵܐ ܗ̄ܘ̣ܵܬ . 375 : ܒܦܲܓܼܪܵܐ ܘܢܲܦܫܵܐ ܗܵܘܹܐ ܐ̄ܢܵܫܵܐ ܐ̄ܢܵܫܵܐ ܓܡܝܼܪܵܐ 376 ܘܒܼܵܗ̇ ܒܲܕܡܘܼܬܼܵܐ ܨܝܼܪ ܗ̄ܘ̣ܵܐ ܡܲܫܟܢܵܐ ܒܲܬܼܪܹܝܢ ܡܲܫܟ̈ܢܹܐ . 377 : ܒܬܘܼܩܵܢ ܐ̄ܢܵܫܵܐ ܬܲܩܢܹܗ ܡܘܼܫܹܐ ܠܗ̇ܘ ܬܘܼܩܵܢܵܐ 378 ܬܵܘ ܢܚܸܙܹܐ ܒܹܗ ܬܘܼܩܵܢ ܐ̄ܢܵܫܵܐ ܕܲܗܘ̤ܵܐ ܒܐ̄ܢܵܫܵܐ ܀ 1 : ܒܪܝܬܐ ܕܬܢܝܵܐ ܒܪܐ ܒܪܘܿܝܵܐ ܒܐܝܕ̈ܝ ܡܘܼܫܹܐ 2 ܕܢܐܠܦ ܐ̄ܢܵܫܵܐ ܕܗܘ̤ܝܘ ܕܒܼܪܵܐ ܒܪܝܼܬܼܵܐ ܒܪܵܫܝܼܬ . 3 : ܥܵܠܡܵܐ ܥܦܝܼܦܐ ܨܵܪ ܨܒܼܝܢܹܗ ܩܕܵܡ ܒܲܪ ܒܲܝܬܹܗ 4 ܕܢܟܼܪܸܙ ܚܲܝܠܵܐ ܕܐܘܡܵܢܘܼܬܹܗ ܠܚܝܠܲܝ̈ ܪܘܡܵܐ . 5 : ܚܝܠܝ̈ ܪܘܡܵܐ ܟܢܸܫ ܚܝܠܹܗ ܥܲܠ ܛܘܼܪ ܣܝܼܢܲܝ 6 ܕܢܸܚܙܘܿܢ ܚܝܠܹܗ ܐܲܝܟ ܕܚܙܐܘܼܗܝ ܒܪܲܫܝܼܬ ܕܗܘܬ̤ . 7 : ܒܗ̇ܘ ܐܣܟܝܡܵܐ ܕܒܼܪܐ ܒܪܝܼܬܼܵܐ ܩܕܵܡ ܟܸܢܫܲܝ̈ܗܘܿܢ 8 ܨܪ ܕܡܘ̈ܬܐ ܕܡܲܫܟܵܢ ܙܒܼܢܵܐ ܘܚܘܝܼ ܠܥܲܒܼܕܹܗ . 9 : ܒܡܫܟܵܢ ܙܒܼܢܵܐ ܨܒܼܵܐ ܢܕܒܕܸܩ ܥܲܠ ܪܲܒܘܼܬܗ 10 ܘܒܬܘܩܢܹܗ ܪܫܲܡ ܬܘܼܩܵܢܵܐ ܕܪܘܡܵܐ ܘܥܘܼܡܩܵܐ . 11 : ܒܐܣܟܸܡ ܝܘܩܢܵܐ ܕܬܪܝܢ ܥܵܠܡܹ̈ܐ ܨܪܹܗ ܒܐܲܪܥܵܐ 12 ܒܐܪܥܢܝܵܐ ܘܒܫܡܝܢܵܐ ܢܗܪܵܐ ܥܦܝܼܦܐ . 13 : ܒܬܗܪܐ ܥܦܝܼܦܵܐ ܬܗܪܬ ܣܓܝܼ ܕܡܬܩܢ ܟܠܐ 14 ܕܒܪܐ ܡܕܡ ܟܕ ܠܝܬ ܡܸܕܸܡ ܘܡܚܕܬ̤ ܠܹܗ . 15 : ܡ̣ܢ ܠܵܐ ܡܕܡ ܟܠ ܒܪ̈ܝܬܐ ܒܪܫܝܼܬ ܕܒܼܪܵܐ 16 ܘܦܢ̣ܐ ܒܬܢܝܐ ܘܚܕܸܬ ܐܸܢܹܝܢ ܒܐܝܕ̈ܝ ܡܘܼܫܹܐ . 17 : ܥܝܪ̈ܐ ܘܐ̄ܢܫ̈ܐ ܩܪ̣ܐ ܕܢܚܘܼܪܘܢ ܒܐܢܝܼܵܐ ܕܥܲܡܠܹܗ 18 ܕܢܸܗܘܘܿܢ ܣܗܕܹ̈ܐ ܥܲܠ ܚܘܼܕܬܹܗ ܘܥܲܠ ܬܘܼܩܵܢܹܗ . 19 : ܕܡܘܬܐ ܕܠܝܬܝܗ̇ ܨܵܪ ܥܲܠ ܛܘܼܪܐ ܐܲܝܟ ܗ̇ܘ ܕܐܝܼܬܹܝܗ̇ 20 ܕܒܼܠܐ ܡܕܡ ܢܸܚܙܘܿܢ ܡܸܕܸܡ ܡ̣ܢ ܠܵܐ ܡܸܕܸܡ . 21 : ܐܘܡܢܐܝܼܬ ܨܵܪ ܕܡܘ̈ܬܐ ܕܠܵܐ ܪܘܼܟܵܒܼܵܐ 22 ܕܒܪܘܟܵܒܼܗܝܼܢ ܢܫܪܪ ܥܲܒܼܕܵܘ̈ܗܝ ܒܒܼܵܪܘܿܝܘܼܬܹܗ . 23 : ܫܪܪܐ ܕܫܡܹܗ ܪܫܲܡ ܒܚܙܬܵܐ ܘܚܘܝܼ ܐܸܢܘܿܢ 24 ܕܠܵܐ ܢܬܦܠܓܘܿܢ ܥܲܠ ܐܝܼܬܘܼܬܹܗ ܕܲܕܠܵܐ ܫܘܼܪܵܝ . 25 : ܫܡܹܗ ܣܵܡ ܠܘܩܕܵܡ ܐܝܟ ܫܬܐܣܬܼܵܐ ܠܒܢܝܵܢ ܥܲܡܠܹܗ 26 ܘܥܠܵܘܗܝ ܫܲܟܼܠܸܠ ܫܡܲܝܵܐ ܘܐܪܥܵܐ ܘܟ̣ܠܡܵܐ ܕܒܼܗܘܿܢ . 27 ܫܡܗ ܬܘܼܒ ܐܘܚܸܕ ܒܕܡܘܼܬ ܦܪܙܠܵܐ ܒܐܝܕ̈ܝ ܡܘܼܫܹܐ . 28 ܘܦܣܠ ܡ̈ܠܹܐ ܘܒ̣ܢܐ ܥܠܲܝܗܝܢ ܫܪܵܪܐ ܕܲܫܡܹܗ . 29 : ܒܡܸܠܹ̈ܐ ܐܲܠܦܹܗ ܠܡܒܼܢܵܐ ܚܝܠܹܗ ܒܲܟܪܬܝܼܒܵܬܹ̈ܐ 30 ܘܐܝܟ ܕܒܼܥܪ̈ܩܐ ܫܪܪ ܐܢܝܢ ܒܝܲܕ ܐܬܘ̈ܬܐ . 31 : ܒܝܬܐ ܕܡܕܡ ܒܢ̣ܐ ܒܲܢܝܵܐ ܕܕܚܠܬ ܩܘܼܫܬܵܐ 32 ܘܼܕܡܝܗ ܒܛܲܟܼܣܵܐ ܕܗ̇ܘ ܬܘܼܩܵܢܵܐ ܕܡ̣ܢ ܠܵܐ ܡܸܕܸܡ . 33 : ܡ̣ܢ ܠܐ ܡܕܡ ܒܪܐ ܗ̄ܘ̣ܵܐ ܥܵܠܡܵܐ ܠܡܲܬܩܲܢܵܢܹܗ 34 ܘܒܠܐ ܡܕܡ ܕܡܝ ܐܦ ܗܘ̤ ܘܥܒܲܕ ܡܸܕܸܡ . 35 : ܥܘܡܪܐ ܐܦܝܐ ܕܗܘܝ ܥܠܡܐ ܨܪ ܠܹܗ ܪܡܙܵܐ 36 ܕܢܕܡܹܐ ܘܢܥܒܕ ܡܲܫܟܢܵܐ ܕܘܡܝܵܐ ܕܥܵܠܡܹ̈ܐ . 37 : ܗ̇ܘ ܨܒܼܝܢܵܐ ܕܒܼܪܐ ܒܪܝܼܬܼܵܐ ܡ̣ܢ ܠܐ ܡܸܕܡ 38 ܗܘ̤ ܚܘܝܼ ܠܹܗ ܚܙܵܬܵܐ ܦܐܝܬܐ ܕܕܡܝܵܐ ܠܡܸܕܸܡ . 39 : ܚܙܝܼ ܠܲܡ ܘܥܒܼܕܼ ܐܡ̣ܪ ܨܐܕܵܘܗܝ ܚܹܝܠ ܥܵܒܼܘܕܵܐ 40 ܐܲܝܟ ܗ̇ܘ ܕܘܼܡܝܵܐ ܪܘܚܢܝܵܐ ܕܨܲܪܬ ܩܘܕܡܲܝܟ . 41 : ܚܙܝܼ ܨܘܿܪ ܫܦܝܼܪ ܝܘܩܢܐ ܦܲܐܝܵܐ ܕܬܪܹܝܢ ܥܵܠܡܹ̈ܐ 42 ܕܣܝܡܝܗܝ ܒܐܲܪܥܵܐ ܩܕܵܡ ܚܙ̈ܝܹܐ ܕܢܸܬܒܩܘܢ ܒܹܗ . 43 : ܥܒܕ ܚܲܕ ܡܫܟܢܵܐ ܒܛܘܼܦܣܵܐ ܕܥܒܕܬ ܫܡܲܝܵܐ ܘܐܲܪܥܵܐ 44 ܘܡܵܐ ܕܐܬܬܩܢ ܠܦܘܵܓܼܝܗܝ ܠܬܪܹܝܢ ܕܠܵܐ ܦܘܼܠܵܓܵܐ . 45 ܦܪܣܵܐ ܐܲܪܡܵܐ ܒܹܝܬ ܚܲܕ ܠܲܐ̄ܚܪܹܝܢ ܘܲܦܪܘܿܫ ܐܸܢܘܿܢ : pb. f.208r 46 ܐܝܟ ܡܵܐ ܕܦܪܸܫ ܪܩܝܼܥܵܐ ܕܡܸܬܼܚ̇ܬܼ ܬܪܹܝܢ ܬܘܩܢܹ̈ܐ . 47 : ܒܢܚܬܐ ܕܡܝ̈ܐ ܦܠܓܬܗ ܠܥܒܕܝ ܠܬܪܹܝܢ ܥܘܼܡܪ̈ܲܝܢ 48 ܥܒܕ ܠܵܟ ܐܦ ܐܲܢ̄ܬ ܢܚܬܐ ܙܩܝܼܦܵܐ ܘܦܠܘܿܓܼ ܥܲܡܠܟ . 49 : ܝܪ̈ܝܥܬܐ ܡܬܘܚ ܥܲܠ ܐܪܥܵܐ ܘܫܪܪ ܐܸܢܹܝܢ 50 ܘܚܠܦ ܐܣܵܐ ܐܟܼܪܟ ܐܸܢܹܝܢ ܕܦܹ̈ܐ ܦܠܚ̈ܝܹܐ . 51 : ܡܫܟܢܵܐ ܘܡܫܟܢܵܐ ܢܗܘܐ ܒܡܫܟܢܵܐ ܕܡܬܩܢ ܐܲܢ̄ܬ 52 ܒܗ̇ܘ ܐܣܟܝܡܵܐ ܕܥܠܡܵܐ ܘܥܵܠܡܵܐ ܡ̣ܢ ܚܲܕ ܥܵܠܡܵܐ . 53 : ܥܵܠܡܵܐ ܘܥܵܠܡܵܐ ܕܙܒܼܢܵܐ ܘܕܲܥܬܝܼܕ ܬܩܢ ܨܒܼܝܵܢܝ 54 ܬܩܢ ܐܦ ܐܢ̄ܬ ܡܲܫܟܢܵܐ ܘܡܲܫܟܼܢܵܐ ܒܹܗ ܒܐܸܣܟܝܡܵܐ . 55 : ܠܥܠܡܵܐ ܕܙܲܒܼܢܵܐ ܡܠܝܬܗ ܙܒܼܢܵܐ ܕܥܒܘܪ̈ܝܬܐ 56 ܚܘܪ ܬܩܢܐܝܼܬ ܘܣܝܼܡ ܟܠܡܸܕܡ ܠܘܩܒܼܵܠ ܡܸܕܸܡ . 57 : ܒܡܫܟܢܵܐ ܕܠܒܵܪ ܣܝܼܡ ܨܒܘ̈ܬܐ ܐܪ̈ܥܢܝܬܐ 58 ܘܒܼܗܘ̇ ܕܠܓܘ ܣܝܼܡ ܕܘܼܒܵܪܵܐ ܕܪ̈ܘܚܢܝܬܐ . 59 : ܪ̈ܘܚܢܝܬܵܐ ܘܦܓܪ̈ܢܝܬܐ ܛܟܣ ܘܥܒܕ 60 ܕܢܸܗܘܹܐ ܕܡ̇ܐ ܥܒ̇ܕܐ ܕܐܝܼܕ̈ܝܟ ܠܥ̇ܒܕ ܐܝܼܕܲܝ . 61 : ܐܘ ܥܒܘܿܕܐ ܕܥܒܕ ܥܠܡܹ̈ܐ ܡ̣ܢ ܠܐ ܡܕܡ 62 ܕܡܠܦ ܥܒܕ̈ܘܗܝ ܕܢܕܡܘܿܢ ܒܹܗ ܠܡܥܒܕ ܡܸܕܸܡ . 63 : ܐܘܨܝ̇ܪܐ ܕܨܵܪ ܒܪ̈ܝܬܐ ܟܕܠܲܝܬ ܐܸܢܹܝܢ 64 ܕܦܢ̣ܐ ܒܬܢܝܵܐ ܘܪܫܡ ܐܸܢܹܝܢ ܩܕܡ ܒܲܪ ܥܲܡܥܡ . 65 : ܐܘ ܕܓܢܝܼܙܵܐ ܐܡܝܼܢܘܼܬܹܗ ܒܐܲܡܝܼܢܘܼܬܹܗ 66 ܕܠܥܸܙ ܚܝܠܗ ܩܵܠܹ̈ܐ ܓܠ̈ܝܐ ܩܕܼܵܡ ܫܡܫ̈ܘܗܝ . 67 : ܐܘ ܠܟ ܐܵܦ ܠܵܟ ܓܲܒܼܪܐ ܕܐܝܼܬܵܘܗܝ ܓܒܼܝܠ ܡ̣ܢ ܐܲܪܥܵܐ 68 ܕܣܠܸܩ ܗܘܢܵܟ ܠܡܕܡܝܘ ܒܡܲܬܩܢܢܵܟ . 69 : ܐܵܘ ܠܵܟ ܡܘܼܫܹܐ ܛܝܢܵܐ ܪܲܦܝܵܐ ܫܠܹܐ ܡ̣ܢ ܡܝ̈ܬܐ 70 ܕܗܘ̤ܐ ܡܕܪܟ ܒܪܐ ܒܪܝܼܬܐ ܐܲܝܟ ܒܵܪܘܿܝܵܐ . 71 : ܐܘ ܠܵܟ ܦܐܩ̇ܐ ܚܓܝܼܪ ܡ̣ܢ ܡܡܠܠܵܐ ܕܡܸܠܲܬܼ ܦܘܼܡܵܐ 72 ܕܥܒܪܬ̤ ܡܸܠܬܵܟ ܪܗܛܐ ܕܐ̄ܢܫ̈ܐ ܘܕܫܡܝ̈ܢܐ . 73 : ܥܲܡ ܒܪܬ ܩܵܠܵܐ ܐܲܠܗܝܬܵܐ ܪܗܛ ܡܬܝܢܐ 74 ܘܛܣ ܠܫܢܹܗ ܥܲܠ ܨܒܘ̈ܬܐ ܕܠܵܐ ܚܙ̈ܝܢ ܠܹܗ . 75 : ܡܠܬܼ ܪܘܼܚܵܐ ܠܥܙܬ̤ ܥܲܡܹܗ ܪܘܼܚܢܵܐܝܼܬ 76 ܘܨܪܬܹܗ ܒܗܘܢܵܐ ܠܡܓܼܡܪ ܡ̈ܠܹܐ ܒܝܲܕ ܣܘܼܥܪ̈ܢܹܐ . 77 : ܒܝܲܕ ܣܘܥܪ̈ܢܹܐ ܓܡ̣ܪ ܟܠܡܕܡ ܕܐܬܚܘܝܼ ܠܹܗ 78 ܒܚܝܠ ܗ̇ܘ ܚܲܝܠܵܐ ܓܡܝܼܪ ܒܐܝܼܬܘܼܬܹܗ ܘܒ̣ܵܪܘܿܝܘܼܬܗ . 79 ܡܫܟܢܵܐ ܕܙܒ̣ܢܐ ܥܒܲܕ ܥܲܠ ܐܲܪܥܵܐ ܐܝܟ ܕܐܬܦܩܲܕ . 80 ܘܦܠܓܗ ܠܬܪܹܝܢ ܐܝܟ ܦܘܠܓܼܵܐ ܕܪܘܡܵܐ ܘܥܘܼܡܩܵܐ . 81 : ܒܛܕܣܐ ܕܥܠܡ̈ܐ ܕܗܢܵܐ ܘܕܲܥܬܝܼܕ ܛܟܸܣ ܥܒܼܕܹܗ 82 ܘܟܢܫ ܘܡܠܝܗܝ ܐܣܟܝܡ ܕܘܒܪ ܕܬܢܢ ܘܕܲܠܗܵܠ . 83 : ܬܪܝܼܢ ܕܘܼܒܵܪܹ̈ܐ ܚܘܝܼ ܠܐܢܫܐ ܒܝܲܕ ܛܘܟܣܹܗ 84 ܘܐܠܸܦ ܐܸܢܘܿܢ ܠܡܸܛܲܪ ܛܲܟܼܣܵܐ ܕܣܝܼܡ ܒܲܬܪܝܗܘܿܢ . 85 : ܒܗ̇ܘ ܒܪܝܐ ܛܟܣ ܐܸܢܘܿܢ ܒܦܓܪ̈ܢܝܵܬܐ 86 ܘܒܗ̇ܘ ܕܠܓܼܘ ܚܲܟܸܿܡ ܐܸܢܘܿܢ ܒܪ̈ܘܚܵܢܝܵܬܵܐ . 87 : ܦܓܪ̈ܢܝܵܬܐ ܘܪ̈ܘܚܢܝܵܬܐ ܣܡ ܒܲܬܪܝܗܘܿܢ 88 ܠܦܘܼܬ ܪܘܼܟܼܒܼܵܐ ܕܲܒܼܒܲܪܢܵܫܵܐ ܕܦܓܪ ܘܕܪܘܼܚ . 89 : ܠܦܓܪܐ ܐܦܣ ܠܡܥܲܠ ܟܠܫܵܥ ܠܗ̇ܘ ܒܪܝܐ 90 ܘܠܓܘܝܵܐ ܠܢܦܫܵܐ ܕܟܼܠܢܵܫ ܒܝܲܕ ܪܲܒ ܟܘܼܡܪܹ̈ܐ . 91 : ܥܲܡ ܪܒܟܘܼܡܪܹ̈ܐ ܥܐܲܠ ܗ̄ܘ̣ܵܐ ܟܠ ܒܝܲܕ ܪܥܝܢܵܐ 92 ܒܲܕ ܠܵܐ ܡܨܐ ܗ̄ܘ̣ܵܐ ܦܲܓܼܪܵܐ ܠܡ̣ܥܲܠ ܟܡܵܐ ܕܐܪܥܢܵܐ ܗ̄ܘ̣ . 93 : ܪܘܚܢܐܝܼܬ ܨܝܼܕ ܗ̄ܘ̣ܵܐ ܡܲܫܟܢܵܐ ܗܘ̇ ܓܵܘܝܵܐ 94 ܐܦ ܪܲܒܟܘܼܡܪܹ̈ܐ ܒܐ̄ܙܪ ܪ̈ܘܚܢܹܐ ܥܐ̇ܠ ܗ̄ܘ̣ܵܐ ܠܹܗ . 95 : ܐ̄ܪܙܢܵܐܝܼܬ ܪܫܝܼܡ ܗ̄ܘ̣ܵܐ ܕܘܼܡܝܹܗ ܕܗ̇ܘ ܒܪܝܐ 96 ܘܲܠܦܘܼܬ ܐܵܦ ܡܲܥܠܬܐ ܕܒܲܐܡܝܼܢܘܼܬܼܵܐ . pb. f.208v 97 : ܠܪܝܼܠܹܗ ܒܠܚܘܿܕ ܡܦܣ ܗ̄ܘ̣ܵܐ ܠܗ ܠܦܓܼܵܪ ܠܡܸܚܙܵܐ 98 ܘܡܬܚܡ ܗ̄ܘ̣ܵܐ ܕܠܵܐ ܢܬܒܩܹܗ ܒܪ̈ܘܚܢܝܬܵܐ . 99 : ܕܘܼܒܵܪ ܦܓܼܪܵܐ ܡܠܹܐ ܗ̄ܘ̣ܐ ܡܲܫܟܢܵܐ ܗܘ̇ ܒܪܝܵܐ 100 ܘܦܓܪ̈ܝܢܬ ܘܩܘܝܵܡ ܦܓܼܪܐ ܣܝ̈ܡܵܢ ܗܘ̈ܝ ܒܹܗ . 101 : ܕܒܼܚܹ̈ܐ ܡܝ̈ܬܐ ܡܬܕܒܚܝܼܢ ܗ̄ܘ̣ܵܘ ܒܥܠܘ̈ܬܹܗ 102 ܘܣܕܪ̈ܐ ܕܠܚܡܐ ܡܣܬܕܪܝܢ ܗ̄ܘ̣ܵܘ ܥܲܠ ܦܬܘܿܪܹܗ . 103 : ܡܢܪܬܵܐ ܕܕܗܒܼܵܐ ܡܢܝܬܵܐ ܕܡܸܕܪܵܐ ܩܒܝܥܵܐ ܗܘ̣ܬ ܒܹܗ 104 ܘܠܥܸܠ ܡܢܗ̇ ܐܣܟܝܡ ܢܗܝܼܪܹ̈ܐ ܘܡܢܝܵܢ ܝܘ̈ܡܹܐ . 105 : ܟܠܗ ܪܗܛܐ ܕܩܘܝܵܡ ܫܢ̄ܬܵܐ ܡܣܝܟ ܗ̄ܘ̣ܵܐ ܒܵܗ̇ 106 ܚܝܠ ܐܣܘܼܪܣܹ̇ܐ ܟܣܹܐ ܗ̄ܘ̣ܵܬܐ ܒܛܘܼܦܣܹ̈ܐ ܕܨܝܼܪܝܼܢ ܗ̄ܘ̣ܵܘ ܒܵܗ̇ . 107 : ܠܦܘܼܬܼ ܥܡܪܬܵܐ ܡܬܚ ܗ̄ܘ̣ܵܐ ܡܫܟܢܵܐ ܠܐܪܒܥ ܦܸܢ̈ܝܵܢ 108 ܘܡܛܟܲܣ ܗ̄ܘ̣ܵܐ ܐܝܟ ܛܘܟܣܵܐ ܕܝܪ̈ܝܲܝ ܫܢ̄ܬܐ . 109 : ܟܲܟܼܣܵܐ ܪܒܵܐ ܡܠܹܐ ܗ̄ܘ̣ܵܐ ܛܟܣܹܗ ܠܕܚ̇ܐܪ ܒܗ 110 ܘܠܦܘܼܬ ܥܠܡܵܐ ܡܬܩܝܡܝܼܢ ܗ̄ܘ̣ܵܘ ܐܵܦ ܩܢܘܿܢܵܘ̈ܗܝ . 111 : ܥܲܡܹܗ ܕܥܠܡܵܐ ܡܬܝܒܲܠ ܗ̄ܘ̣ܵܐ ܛܲܟܼܣܵܐ ܕܪܗܛܹܗ 112 ܐܝܟ ܫܘܚܠ̈ܦܐ ܣܕܝܪ̈ܝܢ ܗܘ̣̈ܝ ܒܹܗ ܐܵܦ ܨܒܘ̈ܬܐ . 113 : ܒܓܪܒܝܵܐ ܣܝܼܡ ܗ̄ܘ̣ܵܐ ܡܲܕܒܵܚ ܕܒܚܹ̈ܐ ܘܦܬܘܿܪ ܠܲܚܡܵܐ 114 ܕܡܒܕܩܝܼܢ ܗ̄ܘ̣ܵܘ ܫܪܝ ܚܘܒ̈ܬܐ ܘܫܘܼܚܵܠܦ ܙܒܼܢܹ̈ܐ . 115 : ܫܘܚܠܵܦ ܙܒܢܹ̈ܐ ܡܠܝܼܢ ܗ̄ܘ̣ܵܘ ܣܕܪ̈ܐ ܕܥܲܠ ܦܬܘܵܪ̈ܐ 116 ܘܝܪ̈ܝܲܝ ܫܢ̄ܬܐ ܡܬܟܪܟܝܼܢ ܗ̄ܘ̣ܵܘ ܒܹܝܬ ܣܕܪܲܝ̈ܗܘܿܢ . 117 : ܒܫܬܐ ܣܕܪ̈ܝܢ ܬܪܥܣܲܪ ܝܪ̈ܚܝܼܢ ܡܬܚܘܝܢ ܗ̄ܘ̣ܵܘ 118 ܘܟܠ ܚܲܕ ܡܢܗܘܿܢ ܒܬܪܹܝܢ ܝܪ̈ܚܝܼܢ ܡܬܩܝܲܡ ܗ̄ܘ̣ܐ . 119 : ܝܪ̈ܚܐ ܡܩܝܼܡܝܼܢ ܡܘܥܝܬ ܙܪ̈ܲܥܹܐ ܘܬܪܒܝܼܬ ܦܸܐܪܹ̈ܐ 120 ܘܛܟ ܐܦ ܣܸܕܕ̈ܐ ܒܗܢܵܐ ܛܲܟܼܣܵܐ ܡܣܬܕܪܝܼܢ ܗ̄ܘ̣ܵܘ . 121 : ܒܲܠܚܡܵܐ ܩܝܡܝܼܢ ܚ̈ܝܐ ܕܐ̄ܢܫܐ ܟܡܵܐ ܕܐܪܥܢܐ ܗ̄ܘ̣ 122 ܥܲܠ ܗ̇ܝ ܣܝܼܡ ܗ̄ܘ̣ܵܐ ܠܚܡܐ ܒܲܠܚܘܿܕ ܥܲܠ ܦܬܘܪܵܐ . 123 : ܒܗܵܢ ܐܣܟܝܡܵܐ ܡܣܬܕܪܝܢ ܗ̄ܘ̣ܵܘ ܣܕܪܹ̈ܐ ܠܓܪܒܝܵܐ 124 ܕܢܸܗܘܘܿܢ ܚܝ̇ܪܝܢ ܠܘܼܩܒܼܵܠ ܛܲܟܼܣܵܐ ܕܒܼܢܗܝܼܪܹ̈ܐ . 125 : ܒܐ̄ܪܵܙ ܢܗܝܼܪܹ̈ܐ ܚܝܪܐ ܗ̄ܘ̣ܵܬ ܒܗܘܿܢ ܡܢܪܬܵܐ ܒܕܠܩܹܝ̈ܗ̇ 126 ܘܗܢܘܿܢ ܨܐܕܝܗ̇ ܐܲܝܟ ܙܪ̈ܥܘܢܹܐ ܠܘܥܕܵܐ ܕܫܸܡܫܵܐ . 127 : ܒܬܝܡܢܵܐ ܣܡܗ̇ ܪܸܡܙܵܐ ܕܣܡ ܢܡܘܿܣܵܐ 128 ܘܐܦܝ̈ܗ̇ ܠܓܪܒܝܵܐ ܒܗ̇ܘ ܐܸܣܟܝܡܵܐ ܕܐܣܦܝܼܪ ܫܡܫܵܐ . 129 : ܥܡܹܗ ܕܫܡܫܵܐ ܡܬܟܪܟܼܐ ܗ̄ܘ̣ܵܬ ܠܵܘ ܒܟܪܡܹܝܐ 130 ܐܠܵܐ ܒܛܟܼܣܵܐ ܕܣܥܘܿܪܘܼܬܼܵܐ ܕܡ̣ܢ ܙܠܝܼܩܵܘ̈ܗܝ . 131 : ܟܠܹܗ ܛܲܟܼܣܵܐ ܕܒܢܗܝܼܪܹ̈ܐ ܡܛܟܣ ܗ̄ܘ̣ܵܐ ܒܵܗ̇ 132 : ܘܡܢܝܢ ܝܘ̈ܡܹܐ ܘܫܘܼܚܠܵܦ ܝܲܪ̈ܚܹܐ ܡܣܝܟ ܗ̄ܘ̣ܵܐ ܒܗ̇ 133 : ܫܒܼܬ ܝܘܡ̈ܐ ܨܝܪܐ ܗ̄ܘ̣ܵܬ ܒܗ̇ ܘܗ̤ܝ ܒܵܗ̇ ܒܫܒܬܼܵܐ 134 ܘܫܒܼܥܵܐ ܫܪ̈ܓܝܼܢ ܒܡܢܝܢ ܝܘܡ̈ܐ ܠܥܸܠ ܡ̣ܢ ܪܫܵܗ̇ . 135 : ܒܡܢܝܢ ܝܘܡ̈ܐ ܡܢܹܐ ܗ̄ܘ̣ܵܐ ܛܲܟܼܣܵܐ ܕܕܠܩܹ̈ܐ ܕܲܥܠܹܝܗ̇ 136 ܘܡܛܟܣܵܐ ܗ̄ܘ̣ܬ ܒܕܡܘܼܬ ܫܲܒܬܼܵܐ ܕܠܵܐ ܚܣܝܪܐ . 137 ܐܫܬܐ ܫܒܼܛܝܼܢ ܩܒܝܼܠܝܼܢ ܗ̄ܘ̣ܵܘ ܒܵܗ̇ ܘܗ̤ܝ ܒܡܨܥܵܬܼܵܐ . 138 ܘܐܝܟ ܝܘܡ̈ܬܐ ܕܬܘܩܢ ܟܠܐ ܘܫܒܬܐ ܠܚܪܬܐ . 139 : ܗ̇ܘ ܬܘܩܢܵܐ ܕܐܫܬܐ ܝܘܡ̈ܝܢ ܡܬܚܸܡ ܗ̄ܘ̣ܵܐ ܒܗ̇ 140 ܘܩܕܫܵܐ ܗ̄ܘ̣ܵܬ ܐܝܟ ܝܘܿܡ ܫܒܬܐ ܕܩܕܫܗ ܪܡܙܵܐ . 141 : ܫܒܬܐ ܕܬܪܬܝܢ ܡܬܡܢܝܐ ܗ̄ܘ̣ܵܬ ܒܡܫܟܢ ܙܒܢܵܐ 142 ܘܕܠܩܹ̈ܐ ܕܥܲܠܝܹܗ̇ ܐܝܟ ܢܗܝܪܹ̈ܐ ܕܒܐܦܝ̈ ܪܘܡܵܐ . 143 : ܒܡܫܟܢܵܐ ܕܠܒܲܪ ܡܬܚܘܹܐ ܗ̄ܘ̣ܐ ܢܗܘܪܵܗ̇ ܒܠܚܘܕ 144 ܠܦܘܼܬ ܕܐܦ ܫܸܡܫܵܐ ܒܥܘܡܪܵܐ ܕܲܬܢܵܢ ܡܢܗܪ ܒܲܠܚܘܿܕ . 145 : ܠܩܘܕܵܫ ܩܘܼܕܫܹ̈ܐ ܠܵܐ ܚܫܚ ܗ̄ܘ̣ܵܐ ܢܘܼܗܪܵܐ ܕܡܸܢܵܗ̇ 146 ܐܝܟ ܡܵܐ ܕܠܵܐ ܣܢܝܼܩ ܥܘܼܡܪܵܐ ܕܲܠܥܸܠ ܥܲܠ ܢܲܗܝܼܪܵܐ . pb. f.209r 147 : ܒܥܘܼܡܪܵܐ ܕܲܠܥܸܠ ܨܝܼܪ ܗ̄ܘ̣ܵܠ ܡܲܫܟܢܵܐ ܗ̇ܘ ܓܵܘܝܵܐ 148 ܘܲܡܬܲܚܸܡ ܗ̄ܘ̣ܵܐ ܡ̣ܢ ܡܲܥܲܠܬܼܵܐ ܒܕܘܼܡܝܵܐ ܕܝܼܠܹܗ . 149 : ܒܕܘܼܡܝܵܐ ܕܪܵܘܡܵܐ ܡܸܫܬܲܡܲܫ ܗ̄ܘ̣ܵܐ ܟܲܕ ܛܵܒܼ ܒܐܲܪܥܵܐ ܗ̄ܘ̣ 150 ܐܵܦ ܨܒܼܘ̈ܬܹܗ ܥܲܠ ܕܲܥܬܼ̈ܝܕܵܢ ܡܸܫܬܲܥܝܵ̈ܢ ܗܘ̣̈ܝ . 151 : ܒܕܸܒܼܚܵܐ ܕܥܵܛܪܵܐ ܐܵܦ ܒܹܝܬܼ ܒܸܣܡܹ̈ܐ ܕܣܝܼܡܝܼܢ ܗ̄ܘ̣ܵܘ ܒܹܗ 152 ܥܲܠ ܬܵܘܕܝܼܬܼܵܐ ܕܕܲܟܼܝܘܼܬܼ ܢܲܦܫܵܐ ܡܸܬܢܲܒܼܝܼܢ ܗ̄ܘ̣ܵܘ . 153 : ܒܸܥܛܪܵܐ ܕܒܸܣܡܹ̈ܐ ܥܸܐܹܠ ܗ̄ܘ̣ܵܐ ܠܹܗ ܐܵܦ ܪܲܒܘܼܟܘܼܡܪܹ̈ܐ 154 ܘܲܚܕܵܐ ܒܫܲܢ̈ܬܼܵܐ ܡܚܲܣܹܐ ܗ̄ܘ̣ܵܐ ܒܹܗ ܥܠܵܘܗܝ ܘܥܲܠ ܥܵܠܡܵܐ . 155 : ܚܘܼܣܵܝ ܚܵܘ̈ܒܹܐ ܘܪܘܚ ܓܸܠܝܵܢܵܐ ܡܩܲܒܸܠ ܗ̄ܘ̣ܵܐ ܒܹܗ 156 ܘܩܸܢܛܵܐ ܘܚܘܼܒܵܐ ܡܠܹܐ ܗ̄ܘ̣ܵܐ ܡܲܥܠܹܗ ܐܵܦ ܡܲܦܲܩܬܹܗ . 157 : ܩܸܢܛܵܐ ܡܠܹܐ ܗ̄ܘ̣ܵܐ ܒܲܕ ܩܵܢܸܛ ܗ̄ܘ̣ܵܐ ܡ̣ܢ ܚܵܘܵܒ̈ܬܹܗ 158 : ܘܚܘܼܒܵܐ ܡܠܹܐ ܗ̄ܘ̣ܵܐ ܒܝܲܕ ܡܲܥܲܠܬܹܗ ܠܡܸܣܲܒ ܪ̈ܲܚܡܹܐ 159 : ܪ̈ܲܚܡܹܐ ܘܕܝܼܢܵܐ ܡܸܬܒܲܕܼܩܝܼܢ ܗ̄ܘ̣ܵܘ ܒܝܲܕ ܨܒܼܘ̈ܬܹܗ 160 ܘܥܲܠ ܣܘܼܥܪ̈ܵܢܹܐ ܕܲܗܘ̤ܵܘ ܘܗܵܘܹܝܢ ܡܸܫܬܲܠܝܼܢ ܗ̄ܘ̣ܵܘ . 161 ܩܣܛܵܐ ܘܫܲܒܛܵܐ ܥܘܼܗܕܵܢܵܐ ܗܘ̣̈ܝ ܕܗܵܠܹܝܢ ܕܥܲܒܲܪ 162 ܐܘܼܟܼܠܵܐ ܕܡܢܢܵܐ ܘܓܲܒܝܘܼܬܼ ܟܵܗܢܹ̈ܐ ܕܡ̣ܢ ܒܹܝܬܼ ܠܹܘܝܼ . 163 : ܒܝܲܕ ܩܹܒܘܼܬܼܵܐ ܐ̄ܪܵܙ ܬܸܫܡܸܫܵܬܐ ܫܡܲܝܵܢܵܝܵܬܐ 164 ܘܲܒܼܝܲܕ ܣܪ̈ܵܦܹܐ ܓܡܝܼܪܘܼܬܼ ܚܲܝܹ̈ܐ ܠܵܐ ܡܵܝܘܿܬܹ̈ܐ . 165 : ܒܛܲܟܼܣܵܐ ܕܕܲܗܒܼܵܐ ܕܡܸܬܦܲܫܲܩ ܗ̄ܘ̣ܵܐ ܫܡܹܗ ܚܘܼܣܵܝܵܐ 166 ܚܘܼܣܵܝ ܚܵܘܒܹ̈ܐ ܕܲܒܼܡܲܚܵܝܢܲܢ ܡܸܬܦܲܫܲܩ ܗ̄ܘ̣ܵܐ . 167 : ܒܫܸܡ ܚܘܼܣܵܝܵܐ ܡܸܬܟܲܢܹܐ ܗ̄ܘ̣ܵܐ ܗܘ̤ ܗ̇ܘ ܛܲܟܼܣܵܐ 168 ܠܵܘ ܕܲܡܚܲܣܹܐ ܐܸܠܵܐ ܕܐ̄̇ܪܵܙܵܐ ܗܘ̣ ܕܲܡܚܲܣܝܵܢܵܐ . 169 : ܐ̄ܪܵܙ ܚܘܼܣܵܝܵܐ ܟܣܹܐ ܗ̄ܘ̣ܵܐ ܒܛܲܟܼܣܵܐ ܢܵܡܘܿܣܵܝܵܐ 170 ܘܲܡܣܲܟܹܐ ܗ̄ܘ̣ܵܐ ܕܠܸܐܡܲܬܝ ܢܸܓܼܠܝܼܘܗܝ ܡܚܲܣܹܐ ܚܵܘ̈ܒܹܐ . 171 : ܠܛܵܣܵܐ ܡܠܝܼܠܵܐ ܡܸܬܝܲܐܲܒܼ ܗ̄ܘ̣ܵܐ ܛܵܣܵܐ ܚܲܪܫܵܐ 172 ܕܠܸܐܡܲܬܼܝ ܢܸܐܬܹܐ ܡܸܓܼܡܘܿܪ ܐ̄ܪܵܙܹܗ ܒܝܲܕ ܣܘܼܥܵܪ̈ܢܹܐ . 173 : ܠܚܘܼܣܵܝ ܚܵܘ̈ܒܹܐ ܕܲܒܸܣܘܼܥܪ̈ܵܢܹܐ ܡܸܬܝܲܐܲܒܼ ܗ̄ܘ̣ܵܐ 174 ܒܲܕܠܵܐ ܡܨܹܐ ܗ̄ܘ̣ܵܐ ܒܚܝܹܠ ܚܵܘܒܵܬܼܵܐ ܕܲܟܼܝܵܢ ܐ̄ܢܫ̈ܐ . 175 : ܡܚܝܼܠ ܗ̄ܘ̣ܵܐ ܚܲܝܠܹܗ ܡ̣ܢ ܕܲܠܡܸܥܛܵܐ ܥܵܘ̣ܠܵܐ ܕܐ̄ܢܫ̈ܐ 176 ܘܠܵܐ ܣܵܦܸܩ ܗ̄ܘ̣ܵܐ ܠܡܸܫܪܵܬ ܡܵܘܬܼܵܐ ܡ̣ܢ ܡܵܝܘܿܬܹ̈ܐ . 177 : ܫܸܡ ܚܘܼܣܵܝܵܐ ܕܲܡܚܲܣܝܵܢܵܐ ܩܢܸܐ ܗ̄ܘ̣ܵܐ ܒܲܠܚܘܿܕ 178 ܘܲܡܗܲܒܸܒܼ ܗ̄ܘ̣ܐ ܐܲܝܟ ܨܘܼܪ̈ܵܬܵܐ ܕܠܵܐ ܚܲܝܘܼܬܼܵܐ . 179 : ܫܡܵܗܹ̈ܐ ܫܹܐܝ̈ܠܹܐܐ ܕܠܵܐ ܣܘܼܥܪ̈ܵܢܹܐ ܡܸܬܼܥܲܛܲܦ ܗ̄ܘ̣ܵܐ 180 ܛܵܣܵܬ ܚܫܝܼܐܵܐ ܐܵܦ ܚܘܼܣܵܝܵܐ ܕܐ̄ܪܵܙ ܚܘܼܣܵܝܵܐ . 181 : ܥܲܠ ܗ̇ܘ ܕܐܵܬܹܐ ܡܸܬܢܲܒܸܐ ܗ̄ܘ̣ܵܐ ܒܝܲܕ ܟܘܼܢܵܝܵܘ̈ܗܝ 182 ܘܐܲܝܟ ܕܲܒܼܨܒܥܵܐ ܡܚܵܘܹܐ ܗ̄ܘ̣ܵܐ ܠܹܗ ܠܝܘܿܡ ܓܸܠܝܵܢܹܗ . 183 : ܒܲܫܡܵܐ ܕܛܵܣܵܐ ܦܲܓܼܪܵܢܘܼܬܹܗ ܡܸܫܬܲܥܹܐ ܗ̄ܘ̣ܵܐ 184 ܘܲܒܼܚܘܼܣܵܝܵܐ ܚܹܝܠ ܐܝܼܬܘܼܬܼܵܐ ܕܥܵܡ̇ܪ ܗ̄ܘ̣ܵܐ ܒܹܗ . 185 : ܠܲܝܬ ܗ̄ܘ̣ܵܐ ܚܲܝܠܵܐ ܕܚܘܼܣܵܝ ܚܵܘ̈ܒܹܐ ܒܲܫܬܝܼܩܘܼܬܹܗ 186 ܘܠܵܐ ܒܲܪܢܵܫܵܐ ܡܨܹܐ ܗ̄ܘ̣ܵܐ ܕܢܲܚܸܐ ܠܲܒܼܢܲܝ̈ܢܵܫܵܐ . 187 : ܚܹܝܠ ܒܵܪܘܿܝܵܐ ܚܲܝܸܠ ܠܐ̄ܪܵܙܵܐ ܘܲܠܫܘܼܡܠܵܝܹܗ 188 ܘܲܒܼܚܹܝܠ ܚܝܠܹܗ ܝܲܗ̣̄ܒ ܚܲܝܘܼܬܼܵܐ ܒܡܵܝܘܿܬܘܼܬܼܵܐ . 189 : ܡܝܼܬܘܼܬ ܐ̄ܢܵܫܵܐ ܡܸܬܟܲܪܙܵܐ ܗ̄ܘ̣ܵܬ ܒܫܸܬܩܹܗ ܕܛܵܣܵܐ 190 : ܘܲܒܼܓܸܠܝܵܫܹ̈ܐ ܕܗܵܘܹܝܢ ܗ̄ܘ̣ܵܘ ܒܹܗ ܡܸܠܬܼܵܐ ܒܲܦܓܼܪܐ 191 : ܪܘܼܚ ܓܸܠܝܢܵܐ ܢܵܦ̣ܚ ܗ̄ܘ̣ܵܐ ܒܵܗ̇ ܒܫܬܝܼܩܘܼܬܹܗ 192 ܐܲܝܟ ܨܒܼܝܵܢܵܐ ܐܲܠܵܗܵܝܵܐ ܒܐ̄ܢܵܫܵܐ ܕܡܸܢܲܢ . 193 : ܒܵܗ̇ ܝܵܠܸܦ ܗ̄ܘ̣ܵܐ ܟܵܗܢܐ ܕܥܲܡܵܐ ܐ̄ܪܵܙ ܟܲܣܝܵ̈ܬܐ 194 ܐܲܝܟ ܡܵܐ ܕܚܲܢܲܢ ܚܹܝܠ ܐܝܼܬܘܼܬܼܵܐ ܒܝܲܕ ܒܲܪܓܸܢܣܲܢ . 195 : ܒܲܩܕܘܿܫ ܩܘܼܕ̈ܫܹܐ ܣܝܼܡ ܗ̄ܘ̣ܵܐ ܚܲܪܫܵܐ ܥܲܠ ܐܵܪ̈ܘܿܢܹܐ 196 ܐܲܝܟ ܕܐܵܦ ܡܵܪܹܗ ܥܬܝܼܕ ܗ̄ܘ̣ܵܐ ܒܪܵܘܡܵܐ ܠܲܡܕܲܝܪܘܼ . 197 : ܟܪ̈ܘܿܒܹܐ ܚܲܪ̈ܫܹܐ ܡܙܲܝܼܚܝܼܢ ܗ̄ܘ̣ܵܘ ܠܵܗ̇ ܠܲܫܬܝܼܩܘܼܬܹܗ 198 ܒܸܐܣܟܹܝܡ ܟܸܢܫܹ̈ܐ ܕܲܫܡܲܝܵܢܹ̈ܐ ܠܥܲܠܬ̤ ܚܲܝ̈ܢ . pb. f.209v 199 : ܒܥܸܠܲܬܼ ܚܲܝ̈ܢ ܡܸܬܝܲܩܲܪ ܗ̄ܘ̣ܵܐ ܕܲܗܒܼܵܐ ܚܫܝܼܠܵܐ 200 ܘܲܠܚܘܼܣܵܝܵܐ ܕܒܹܗܚܵܐܲܪ ܗ̄ܘ̣ܵܐ ܐܵܦ ܚܵܘܵܣܵܢܹܗ . 201 ܘܐܸܠܵܐ ܢܹܐܡܲܪ ܝܼܣܲܕ ܠܵܝܵܐ ܡܫܲܡܸܫ ܐ̄ܪ̈ܵܙܹܐ . 202 ܕܡܵܢܲܐ ܗ̣ܝ ܥܸܠܬܼܵܐ ܕܗܵܢ ܚܘܼܣܵܝܵܐ ܕܲܒܼܫܲܬܝܼܩܵܐ . 203 : ܠܡܵܢܵܐ ܣܝܼܡ ܗ̄ܘ̣ܵܐ ܒܲܩܕܘܿܫ ܩܘܼܕ̈ܫܹܐ ܐܲܝܟ ܩܲܕܝܼܫܵܐ 204 ܘܲܡܒܲܕܸܩ ܗ̄ܘ̣ܵܐ ܐ̄ܪܵܙ ܟܲܣܝܵ̈ܬܐ ܘܚܘܼܣܵܝ ܚܵܘܒܹ̈ܐ . 205 : ܠܡ̇ܢ ܥܲܠ ܫܸܬܩܹܗ ܣܢܣܝ̣ܩ ܗ̄ܘ̣ܵܐ ܟܵܗܢܵܐ ܡܵܐ ܕܥܵܐܹܠ ܗ̄ܘ̣ܵܐ 206 : ܘܥܲܠ ܡ̇ܢ ܒܐܝܼܕܹܗ ܡܸܬܼܝܲܠܲܦ ܗ̄ܘ̣ܵܐ ܠܡܸܒܼܕܲܩ ܐ̄ܪ̈ܵܙܹܐ 207 : ܠܡ̇ܢ ܠܵܐ ܟܪ̈ܘܿܒܹܿܐ ܡܸܫܬܲܥܝܼܢ ܗ̄ܘ̣ܵܘ ܐܸܦܢ ܚܲܪ̈ܫܝܼܢ 208 ܕܗܵܐ ܟܬܝܼܒܼ ܕܡܸܢܹܗ ܡܸܬܝܲܒܲܠ ܗ̄ܘ̣ܵܐ ܩܵܠ ܓܸܠܝܵܢܵܐ . 209 : ܠܡ̇ܢ ܐܵܦ ܟܵܗܢܵܐ ܠܵܐ ܥܵܐܸܠ ܗ̄ܘ̣ܵܐ ܨܹܐܕܵܘܗܝ ܟܠܫܵܥ 210 ܘܡܵܐ ܕܵܥܐܸܠ ܗ̄ܘ̣ܵܐ ܠܡ̇ܢ ܥܵܐܸܠ ܗ̄ܘ̣ܵܐ ܒܠܸܛܪܐ ܒܲܠܚܘܿܕ . 211 : ܠܡ̇ܢ ܡ̣ܢ ܚܲܪܫܵܐ ܡܸܬܼܝܲܒܲܠ ܗ̄ܘ̣ܵܐ ܩܵܐ̇ܐ ܨܐܕܵܘܗܝ 212 ܘܠܵܐ ܡ̣ܢ ܪܵܘܡܵܐ ܡ̣ܢ ܟܵܪܕܐܝܼܬܵܘܗܝ ܚܹܝܠ ܐܝܼܬܘܼܬܼܵܐ . 213 : ܠܡ̇ܢ ܟܠ ܟܠܹܗ ܒܡܸܨܥܵܝܘܼܬܹܗ ܕܛܵܣܵܐ ܡܝܼܬܼܵܐ 214 ܘܥܲܠ ܡ̇ܢ ܡܲܪܟܸܢ ܪܸܫܹܗ ܡܠܝܼܠܐ ܩܕܵܡ ܫܲܬܝܼܩܵܐ . 215 : ܚܘܼܪ ܝܗܘܿܕܵܝܵܐ ܒܚܹܝܠ ܒܘܼܕܵܩܵܐ ܕܒܼܚܹܝܠ ܣܸܦܪ̈ܲܝܟ 216 ܘܲܚܙܝܼ ܕܫܲܦܝܼܪ ܒܥܵܘ ܚܘܼܫܵܒܲܝ̈ [...] ܠܵܬܐ ܕܐ̄ܪܵܙܵܐ . 217 : ܒܥܵܬܐ ܡܵܠܝܵܐ ܐܵܦ ܬܲܫܥܝܼܬܵܐ ܕܡܲܫܟܵܢ ܕܸܒܼܚܲܝ̈ܟ 218 ܕܡܸܛܠ ܡܵܢܵܐ ܩܘܼܕܫܵܐ ܘܩܘܼܕܫܵܐ ܡܸܬܼܟܲܢܸܐ ܗ̄ܘ̣ܵܐ . 219 : ܠܡ̇ܢ ܒܲܪܵܝܵܐ ܡܸܫܬܲܡܲܫ ܗ̄ܘ̣ܵܐ ܒܕܸܡ ܚܲܝ̈ܘܵܬܼܵܐ 220 ܘܗܘ̇ ܓܵܘܵܝܵܐ ܒܥܸܛܪܵܐ ܒܲܠܚܘܿܕ ܘܚܲܕܵܐ ܒܫܲܢ̄ܬܐ . 221 : ܐܸܢ ܝܘܼܬܼܪܵܢܵܐ ܡܐܹܐ ܗ̄ܘ̣ܵܐ ܐ̄ܪܵܙܵܐ ܕܗ̇ܝ ܡܲܥܲܠܬܐ 222 ܠܡ̇ܢ ܠܵܐ ܟܠܝܘܿܡ ܥܵܒܼܕ ܗ̄ܘ̣ܵܐ ܠܵܗ̇ ܕܢܹܐܬܲܪ ܟܠܝܘܿܡ . 223 : ܟܠܝܘܿܡ ܙܵܕܸܩ ܠܡܲܠܝܲܝ̈ ܚܵܘ̈ܒܹܐ ܠܡܸܬܼܚܲܣܵܝܼܘ 224 ܘܒܼܟܼܠܙܒܲܢ ܠܡܸܫܡܲܥ ܩܵܐܹܐ ܕܥܵܛܹܐ ܥ̣ܘܠܐ . 225 : ܠܵܐ ܥܸܒܼܪܵܝܵܐ ܠܵܐ ܗܵܟܲܢܵܐ ܗ̣ܝ ܐܲܝܟ ܕܲܟܼܬܝܼܒܵܐ 226 ܚܲܝܠܐ ܐ̄ܚܪܹܢܵܐ ܟܣܹܐ ܒܐܵܬܘܵܬܼܵܐ ܘܩܵܠܵܐ ܕܕܲܢܚ . 227 : ܩܘܼܕܫܵܟ ܕܲܠܒܲܪ ܥܘܼܡܪܵܐ ܕܐܲܪܥܵܐ ܡܸܬܼܒܲܕܲܩ ܒܹܗ 228 ܘܗ̇ܘ ܓ̇ܘܵܝܵܐ ܐ̄ܪܵܙ ܬܘܼܩܵܢܵܐ ܕܘܼܚܵܢܵܝܵܐ . 229 : ܡܲܕܒܲܚ ܕܸܒܼܚܲܝ̈ܟ ܐ̄ܪܵܙ ܗ̇ܘ ܕܸܒܼܚܵܐ ܕܲܚܠܵܦ ܚܲܝܲܝ̈ܢ 230 ܐܵܦ ܚܘܼܣܵܝܵܟ ܛܸܠܵܢܝܼܬܼܵܐ ܗ̄ܘ̣ ܕܚܘܼܣܵܝ ܚܵܘܒܲܝ̈ܢ . 231 : ܕܡ̣ܢ ܗ̇ܘ ܛܵܣܵܐ ܡܸܬܼܡܲܠܲܠ ܗ̄ܘ̣ܵܐ ܩܵܠܵܐ ܕܨܐܕܲܝܟ 232 ܚܹܝܠ ܥܘܼܕܵܪܢܵܐ ܗ̄ܘ̣ ܕܪܵܕܹܐ ܠܐ̄ܢܵܫܵܐ ܒܝܲܕ ܒܲܪܢܵܫܵܐ . 233 : ܟܪ̈ܘܿܒܹܐ ܕܩܲܝܣܵܐ ܕܲܡܪܲܚܦܝܼܢ ܗ̄ܘ̣ܵܘ ܥܲܠ ܚܘܼܣܵܝܵܐ 234 ܫܡܲܝܵܢܹ̈ܐ ܐ̄ܢܘܿܢ ܕܲܡܫܲܡܫܝܼܢ ܠܹܗ ܠܪܹܫܝܼܬܼ ܚܲܝܲܝ̈ܢ . 235 : ܕܲܚܕܵܐ ܒܫܲܢ̄ܬܐ ܥܵܐܸܠ ܗ̄ܘ̣ܵܐ ܠܹܗ ܪܲܒܵܐ ܕܟܘܼܡܪܹ̈ܐ 236 ܗ̇ܝ ܡܲܥܲܠܬܼܵܐ ܕܥܲܠ ܪܹܫܝܼܬܲܢ ܨܝܼܪܵܐ ܗ̄ܘ̣ܵܬ ܒܹܗ . 237 : ܠܩܘܼܕܫܵܐ ܕܪܵܘܡܵܐ ܥܬܝܼܕ ܗ̄ܘ̣ܵܐ ܕܢܸܥܘܿܠ ܐ̄ܪܵܙ ܦܘܼܪܩܵܢܲܢ 238 ܘܲܒܼܡܲܥܲܠܬܹܗ ܡܸܬܕܲܪܲܫܵܐ ܗ̄ܘ̣ܵܬ ܗ̇ܝ ܡܲܥܲܠܬܐ . 239 : ܐܝܼܙܓܲܕܵܐ ܗ̄ܘ̣ܵܬ ܟܵܗܢܘܼܬܼ ܥܲܡܵܟ ܩܕܼܵܡ ܡܹܐܬܼܝܼܬܹܗ 240 ܘܠܵܗ̇ ܗܘ̤ ܡܣܲܒܪܵܐ ܒܕܸܒܚܵܐ ܕܥܸܪ̈ܒܹܐ ܘܒܲܕܡܵܐ ܕܥܸܓܼ̈ܠܹܐ . 241 : ܗܲܕܝܵܐܐ ܗ̄ܘ̣ܵܐ ܡܲܫܟܵܢ ܙܲܒܢܵܟ ܒܝܲܕ ܦܘܼܠܵܓܹܗ 242 ܘܲܡܚܵܘܹܐ ܗ̄ܘ̣ܵܐ ܬܪܹܝܢ ܬܘܼܩܵܢܹ̈ܐ ܕܥܵܠܡܵܐ ܘܕܲܥܬܝܼܕ . 243 : ܐܸܠܵܐ ܠܡܵܢܵܐ ܡܲܫܟܢܵܐ ܘܡܲܫ [...] ܐ ܠܚܲܕ ܕܘܼܒܪܵܐ 244 ܘܥܲܠ ܡ̇ܢ ܩܘܼܕܫܵܐ ܘܲܩܕܘܿܫ ܩܘܼܪ̈ܫܹܐ ܓܸܠܝܵܐ ܘܟܸܣܝܵܐ . 245 : ܡܛܠ ܡܵܢܵܐ ܒܚܲܕ ܢܘܼܩܵܝܵܐ ܕܕܸܡ ܚܲܝܵܬܐ 246 ܘܒܲܐ̄ܚܪܹܝܢ ܥܸܛܪܵܐ ܘܐܸܣܟܹܝܡ ܥܝܼܪܹ̈ܐ ܪ̈ܘܼܚܵܢܵܝܹܐ . 247 : ܠܡܵܢܵܐ ܟܐܹܐ ܗ̄ܘ̣ܵܬܼ ܒܐܲܦܲܝ̈ ܬܲܪܥܵܐ ܕܲܩܕܘܿܫ ܩܘܼܕܫܲܝ̈ܟ 248 ܘܠܵܐ ܥܵܐܸܠ ܗ̄ܘ̣ܵܝܬ ܡܸܬܒܲܩܹܐ ܗ̄ܘ̣ܵܝܬ ܒܲܫܒܚܵܝ̈ܬܐ . 249 : ܠܡ̇ܢ ܐܵܦ ܟܵܗܢܵܟ ܠܵܐ ܥܵܐܸܠ ܗ̄ܘ̣ܵܐ ܒܐܲܡܝܼܢܘܼܬܼܵܐ 250 ܘܡܵܐ ܕܥܵܐܸܠ ܗ̄ܘ̣ܵܐ ܠܡ̇ܢ ܠܵܐ ܡܲܥܸܠ ܕܒܼܚܹ̈ܐ ܥܲܡܹܗ . 251 ܩܘܼܕܫܵܟ ܣܵܗ̇ܕ ܕܡܸܕܸܡ ܕܐܡܪܬܼ ܡܬܒܕܲܩ ܒܹܗ : pb. f.210r 252 ܘܲܩܕܘܿܫ ܩܘܼܕܵܫܲܝܟ ܡܚܬܡ ܡܠܝ̈ ܒܝܲܕ ܣܘܥܪ̈ܢܹܐ . 253 : ܟܠܗ ܒܟܠܗ ܟܪܘܿܙܘܼܬܼܵܐ ܕܚܝ̈ܢ ܡܲܘܪܸܙ 254 ܘܐܝܟ ܕܒܨܒܥܐ ܡܚܘܐ ܒܐ̄ܪ̈ܵܙܵܘܗܝ ܫܪܪܐ ܕܕܢ̇ܚ . 255 : ܠܕܢܚܹܗ ܪܒܵܐ ܪܓܼܝܼܓ ܗ̄ܘ̣ܵܐ ܕܢܩܒܠ ܙܗܪܐ ܕܣܸܦܪ̈ܝܟ 256 ܘܗܫܵܐ ܕܕܢܚ ܠܡ̇ܢ ܟܠ̇ܐ ܐܲܢ̄ܬ ܕܢܚܪܘܢ ܒܗ . 257 : ܚܙܝܼ ܚܪܚܐ ܟܡܵܐ ܢܗܝܪܐ ܢܗܝܼܪܘܼܬܹܗ 258 ܕܪܕܦܹܗ ܠܚܫܟܵܐ ܕܦܬܪܟܪܘܼܬܼܵܐ ܘܛܠܸܩ ܘܐܵܘܦܝܼ . 259 : ܐܪܐ ܣܟܼܠܐ ܫܩܘܿܠ ܬܚܦܝܼܬܼܵܐ ܡ̣ܢ ܪܥܝܵܢܵܟ 260 ܘܚܙܝܼ ܥܵܠܡܵܐ ܕܪܕܐ ܒܢܘܼܗܪܵܐ ܕܟܪܘܿܙܘܼܬܹܗ . 261 : ܐܪܐ ܚܬܝܪܐ ܚܘܼܬܼ ܡ̣ܢ ܪܘܡܵܐ ܕܚܪܚܵܘܼܬܼܵܐ 262 ܘܚܘܼܪ ܒܲܒܼܪܝܼܬܼܵܐ ܕܡܙܚܝܐ ܠܹܗ ܠܢܝܼܫܵܐ ܕܐܲܣܠܝܼܬ . 263 : ܟܠܗ̇ ܒܪܝܬܵܐ ܩܥܝܵܐ ܫܘܼܒܼܚܹܗ ܕܠܵܐ ܣܒܥܘܼܬܼܵܐ 264 ܘܐܪܒܥ ܦܢ̈ܝܢ ܓܵܕܠܝܼܢ ܠܫܡܹܗ ܟܠܝܼܠ ܙܟܘܬܼܵܐ . 265 : ܟܠܗܘܿܢ ܟܐܢ̈ܐ ܒܐ̄ܙܪ ܡܐܬܝܼܬܹܗ ܡܬܒܲܝܐܲܝܢ ܗ̄ܘ̣ܵܘ 266 ܘܣܦܪ̈ܝ ܪܘܼܚܵܐ ܥܲܠ ܓܸܠܝܢܗ ܡܫܬܥܝܼܢ ܗ̄ܘ̣ܵܘ . 267 : ܟܗܢܹ̈ܐ ܒܛܟܼܣܗ ܡܬܛܲܛܣܝܼܢ ܗ̄ܘ̣ܵܘ ܩܢܘܢܲܝ̈ܗܘܿܢ 268 ܘܡܲܠܟܹ̈ܐ ܒܕܲܪܓܹܗ ܡܬܝܩܪܝܼܢ ܗ̄ܘ̣ܵܘ ܒܫܘܼܠܛܢܲܝ̈ܗܘܿܢ . 269 : ܒܪܒܘܼܬ ܕܪܓܹܗ ܝܪܒ ܢܡܘܿܣܵܐ ܘܢܛܘܪ̈ܬܹܗ 270 ܘܐܸܠܘܼܠܵܐ ܗܘ̤ ܐܦܠܐ ܒܲܫܡܵܐ ܡܫܬܡܗ ܗ̄ܘ̣ܵܐ . 271 : ܒܲܫܡܵܐ ܕܝܼܠܹܗ ܡܬܝܩܲܪ ܗ̄ܘ̣ܵܐ ܒܪܘܼܚ ܓܸܠܝ̈ܢܹܐ 272 ܐܦ ܓܠܝܢ̈ܐ ܥܲܠ ܓܸܠܝܢܹܗ ܡܫܬܥܝܼܢܢ ܗ̄ܘ̣ܵܘ . 273 : ܠܹܗ ܣܓܸܕ ܗ̄ܘ̣ܵܐ ܟܗܢܵܐ ܒܐ̄ܪܙܵܐ ܩܕܼܵܡ ܗ̇ܘ ܛܵܣܵܐ 274 ܐܦ ܗܘ̤ ܛܣܵܐ ܕܘܟܲܬܼ ܝܬܗ ܡܡܲܠܹܐ ܗ̄ܘ̣ܵܐ ܠܹܗ . 275 : ܒܕܡ ܚܝܘ̈ܬܐ ܪܣܣܐ ܕܕܡܗ ܡܐܒܕܡ ܗ̄ܘ̣ܵܐ 276 ܘܡ̇ܢ ܐܡ̇ܪ ܐ̄ܢܵܐ ܕܡܬܒܕܲܩ̣ ܗ̄ܘ̣ܵܐ ܕܗܘ̤ ܡܚܣܐ ܗ̄ܘ̣ܵܐ . 277 : ܒܡܸܘܼܠܟܵܢ ܟܸܐܢܹ̈ܐ ܫܪܪܡܐܝܼܬܹܗ ܡܫܬܪܪ ܗ̄ܘ̣ܵܐ 278 ܘܒܕܒܚ̈ܗܘܿܢ ܚܫܹܗ ܘܡܵܘܬܹܗ ܡܬܢܨܚ ܗ̄ܘ̣ܵܐ . 279 : ܠܹܗ ܡܘܟܐ ܗ̄ܘ̣ܵܐ ܗܘ̇ ܣܘܟܝܐ ܢܵܡܘܿܣܝܵܐ 280 ܘܣܗ̇ܕ ܡܘܫܐ ܕܬܩܢ ܡܫܟܢܵܐ ܒܐܪܙ ܓܸܠܝܵܢܹܗ . 281 ܐ̄ܙܪ ܓܸܠܝܢܗ ܡܠܹܐ ܗ̄ܘ̣ܵܐ ܡܲܫܟܢܵܐ [...] 282 ܘܐܲܝܟ ܕܒܨܒܥܐ ܡܚܵܘܹܐ ܗ̄ܘ̣ܐ ܠܹܗ ܒܝܕ . 283 :[...] ܠܹܗ ܚ̇ܐܪ ܗ̄ܘ̣ܵܐ ܩܘܼܕܫܵܐ ܘܩܘܼܕܫܵܐ ܘܟܼܠܡܵܐ ܕܒܼܗܘܿܢ 284 ܕܐܡܲܬܝ ܢܸܐܬܹܐ ܘܢܸܓܼܡܘܿܪ ܐܵܢܘܿܢ ܒܩܲܕܝܼܫܘܹܬܗ . 285 : ܠܩܘܼܕܫܵܐ ܕܡܢܹܗ ܢܬܝܐܒܝܼܢ ܗ̄ܘ̣ܵܘ ܕܒܼܚܹ̈ܐ ܡܝ̈ܬܐ 286 : ܕܐܡܬܝ ܢܕܒܚ ܩܢܘܿܡܹܐ ܚܝܐ ܡܦܛܪ ܐܸܢܘܿܢ 287 : ܐܡܪܐ ܒܕܒܚܹܗ ܡܬܪܓܡ ܗ̄ܘ̣ܵܐ ܠܗ̇ ܠܲܕ ܒܚܝܒܼܬܹܗ 288 ܘܛܲܒܼ ܡ̣ܢ ܪܲܥܡܵܐ ܡܪܝܼܡ ܗ̄ܘ̣ܵܐ ܩܵܠܹܗ ܒܦܘܼܡ ܐܟܼܠܵܘ̈ܗܝ . 289 : ܒܐܘܟܼܠܹܗ ܕܚܲܪܫܵܐ ܐܘܼܟܠܐ ܕܦܓܼܪܗ ܡܬܒܕܩ ܗ̄ܘ̣ܵܐ 290 ܘܒܕܡܹܗ ܫܝܼܛܵܐ ܕܡܹܗ ܝܲܩܝܼܪܵܐ ܡܸܬܦܫܲܩ ܗ̄ܘ̣ܵܐ . 291 : ܪܣܣܵܐ ܕܕܡܗ ܢܛܪܗ ܠܥܲܡܐ ܡ̣ܢ ܢܟܝ̈ܢܹܐ 292 ܘܐܸܢ ܕܡ ܚܪܫܐ ܣܦ̣ܩ ܕܢܢܛܪ ܟܡܵܐ ܕܲܡܠܝܼܠܵܐ . 293 : ܒܕܡ ܡܲܠܵܠܐ ܥܬܝܼܕ ܗ̄ܘ̣ܵܐ ܕܢܸܦܪܘܿܩ ܛܒܼܵܐ ܠܐ̄ܢܫ̈ܐ 294 ܘܫܕܲܪ ܚܪܫܵܐ ܕܢܕܪܘܿܫ ܐܘܼܪܚܵܐ ܩܕܼܵܡ ܡܹܐܬܝܼܬܹܗ . 295 : ܒܢܘܣܵܐ ܕܦܓܼܪܹܗ ܡܲܥܡܲܪ ܗ̄ܘ̣ܵܐ ܟܠ ܘܗܘ̤ ܒܨܒܼܝܵܢܵܐ 296 ܘܬܩܢ ܡܫܟܢܵܐ ܘܲܩܪ̣ܵܝܗܝ ܩܘܕܫܵܐ ܘܩܕܘܿܫ ܩܘܕܫ̇ܐ . 297 : ܒܐ̄ܪܵܙ ܬܘܼܩܵܢܵܐ ܕܦܓܼܪܗ ܘܢܲܦܫܹܗ ܨܝܼܪ ܗ̄ܘ̣ܵܐ ܡܲܫܟܢܵܐ 298 ܘܦܓܪܢܐܝܬ ܘܪܘܼܚܵܢܵܐܝܐ ܡܫܬܡܲܫ ܗ̄ܘ̣ܵܐ . 299 : ܦܓܼܪܵܢܝܬܐ ܘܪ̈ܘܚܢܝܵܬܐ ܣܝܼ̈ܡܵܢ ܗܘ̤̈ܝ ܒܹܗ 300 ܠܦܘܼܬ ܕܥܬܝܼܕ ܗ̄ܘ̣ܵܐ ܕܢܸܕܢܘܿܫ ܨܹܐܕܵܘܗܝ ܥܝܼܪܹ̈ܐ ܘܐ̄ܢܫ̈ܐ . 301 ܠܠܡܐܹܝܢ ܫܝܢܹܗ ܡܡܢܥ ܗ̄ܘ̣ܵܐ ܠܹܗ ܠܥܡܵܐ ܟܠܢܵܫ : pb. f.210v 302 ܘܐܝܟ ܕܒܼܐܘܩܝܢܵܐ ܐܣܪ ܗ̄ܘ̣ܵܐ ܠܹܗ ܒܣܒܼܪܵܐ ܕܥܠܵܘܗܝ . 303 : ܠܡܕܐ ܕܕܢܚܹܗ ܬܪܝܨ ܗ̄ܘ̣ܵܐ ܢܝܼܫܵܐ ܕܢܛܘܪ̈ܬܹܗ 304 ܘܐܝܟ ܕܒܟܘܟܒܼܐ ܚ̇ܐܪ ܗ̄ܘ̣ܵܐ ܒܗ̇ ܒܦܐܝܘܼܬ ܢܘܼܗܪܹܗ . 305 : ܛܟܼܣܵܐ ܬܩܢܐ ܡܠܹܐ ܗ̄ܘ̣ܵܐ ܩܘܼܕܫܵܐ ܘܫܕܘܿܫ ܩܘܼܕܫ̈ܐ 306 ܘܠܦܘܼܬ ܥܠܡܵܐ ܢܩܝܼܫ ܗ̄ܘ̣ܵܐ ܒܐܪܥܵܐ ܠܐܪܒܥ ܦܸ̈ܢܝܵܢ . 307 : ܕܘܟܲܬ ܫܸܡܫܵܐ ܡܡܠܝܐ ܗܘ̣ܬ ܒܹܗ ܟܬܢܪܬ ܫܒ̈ܛܹܐ 308 ܘܒܢܗܝܪ̈ܝܗ̇ ܡܫܬܡܠܝܼܢ ܗ̄ܘ̣ܵܘ ܙܕܩܸ̈ܐ ܕܕܒܼܚܹ̈ܐ . 309 : ܫܡܫܵܐ ܒܚܘܼܡܹܗ ܡܩܫܸܠ ܦܐܪܐ ܘܡܵܘܥܐ ܙܪ̈ܥܹܐ 310 ܘܒܗ̇ ܒܕܡܘܬܐ ܗ̤ܝ ܒܡܫܟܼܢܵܐ ܥܵܠܡܵܐ ܕܲܬܪܹܝܢ . 311 : ܒܡܫܟܢܵܐ ܕܠܒܲܪ ܡܬܩܒܥܵܐ ܗ̄ܘ̣ܵܬ ܗ̤ܝ ܘܲܫܪ̈ܓܹܝܗ̇ 312 ܠܦܘܼܬ ܕܐܦ ܫܸܡܫܵܐ ܒܥܘܡܪܐ ܕܬܢܢ ܡܬܚܡ ܪܗܛܗ . 313 : ܣܓܝܼ ܕܡ̇ܐ ܕܘܼܡܝܵܐ ܕܕܡܝܼ ܒܲܪ ܥܒܼܪ̈ܝܹܐ 314 ܘܠܵܐ ܐ̄ܢܫ ܡܫܟܲܚ ܠܡܕܡܝܘܼ ܛܵܒܼ ܡ̣ܢ ܗܵܟܲܢ . 315 ܚܙܝܼ ܠܲܡ ܘܥܒܕ ܒܐܣܟܝܡ ܕܘܡܝܐ ܕܨܪܸܬ̣ ܩܘܼܕܡܲܝܟ . 316 ܘܗܵܢܵܐ ܬܲܗܪܵܐ ܕܟܲܕ ܠܲܝܬ ܡܸܕܸܡ ܕܡܝ ܒܡܸܕܸܡ . 317 : ܠܲܝܬ ܗ̄ܘ̣ܵܐ ܡܕܡ ܒܕܘܡܝܵܐ ܕܨܵܪܠܹܗ ܒܛܘܼܪܵܐ 318 ܘܡ̇ܢ ܠܵܐ ܢܬܡܗ ܕܕܡܝܼ ܒܕܘܼܡܝܵܐ ܕܠܲܝܬ ܠܹܗ ܕܘܼܡܝܵܐ . 319 : ܒܗܵܘܢܵܐ ܚܵܪܒܹܗ ܒܗ̇ܘ ܡܵܐ ܕܚܙ̣ܵܐ ܕܘܼܚܵܢܵܐܝܼܬ 320 ܘܬܗܪܐ ܡܠܝܵܐ ܕܚ̣ܙܵܐ ܒܙܘ̈ܥܹܐ ܘܫܲܡܠܝܼ ܒܼ [...]. 321 : ܚܙܬܼܵܐ ܕܢܗܪܐ ܚܙܵܐ ܚܙܝܐ ܕܲܣܬܝܼܪ̈ܵܬܐ 322 ܘܪܒܐ ܗ̄ܘ̣ܵܐ ܛܵܒܼ ܡ̣ܢ ܬܪܥܝܼܬܼܵܐ ܕܐܪ̈ܥܢܝܹܐ . 323 : ܣܓܼܝ̈ܐܢ ܗܘ̣̈ܝ ܛܵܒܼ ܡܘܼܫܚܵܬܹܗ ܕܡܫܟܵܢ ܙܒܼܢܵܐ 324 ܘܣܒܝܼܣܝܼܢ ܗ̄ܘ̣ܵܘ ܘܚܠܝܛܝܼܢ ܗ̄ܘ̣ܵܘ ܐܦ ܦܘܼܠܓܼܵܘ̈ܗܝ . 325 : ܐܝܟ ܡܘܼܫܚ̈ܬܐ ܕܠܐ ܐܝܼܬܲܝܗܹܝܢ ܥܒܲܕ ܕܐܝܼܬܲܝܗܝܼܢ 326 ܘܐܝܟ ܦܘܼܠ̈ܓܹܐ ܕܠܵܐ ܫܪܝܼܪܝܼܢ ܫܪܪ ܛܲܟܼܣܹܗ . 327 : ܒܛܟܼܣܵܐ ܥܒܕܹܗ ܠܦܘܼܬ ܛܘܼܟܣܹ̈ܐ ܕܚܙ̣ܵܐ ܒܛܘܼܪܵܐ 328 ܘܚ̄ܬܿܝ ܘܚܬܝܬܐܝܼܬ ܪܫܡ ܕܡܘܼ̈ܬܹܗ ܕܠܵܐ ܫܘܼܚܠܵܦܐ . 329 : ܐܵܘ ܟܡܐܚܲܬܼܝܼܬ ܨܠܸܡ ܕܸܡܘ̈ܬܟ ܒܲܪ ܥܒܪ̈ܝܐ 330 ܘܕܡܹ̇ܐ ܕܘܡܝܹܗ ܠܗ̇ܘ ܠܵܐ ܡܸܕܸܡ ܕܐܸܬܚܵܘܝܼ ܠܵܟ . 331 : ܐܘ ܟܡܐ ܝܗܝܪ ܡܣܐ ܕܡܕܟ ܪܘܼܚܵܐ ܒܡܸܠܲܝ̈ܟ 332 ܘܡܣܒܗ ܓܵܘܢܹܗ ܠܓܵܘܢܵܐ ܦܐܝܵܐ ܕܲܨܠܸܡ ܥܵܠܡܹ̈ܐ . 333 : ܐܘ ܟܡܐ ܦܐܝܐ ܐܘܪܚܐ ܕܕܪܫܬ ܒܹܝܬ ܐܪ̈ܥܢܹܐ 334 ܘܛܟ ܗ̇ܘ ܩܠܵܐ ܕܡܲܠܸܠ ܥܡܟ ܕܪܫܗ̇ ܒܦܘܼܡܵܟ . 335 : ܐܘ ܟܡܵܐ ܫܪܝܼܪ ܫܡ ܐܝܼܬܘܼܬܼܵܐ ܕܐܟܪܙܬ ܒܐܪܥܵܐ 336 ܕܦܪܣܝܼ ܘܓܼܠܗ̇ ܠܫܡܝܼܪܘܼܬܼܵܐ ܕܠܵܐ ܐܲܠܵܗܹ̈ܐ . 337 : ܐܘ ܟܡܵܐ ܪܗܛܬ̤ ܡܸܠܲܬ ܦܘܼܡܵܟ ܥܛܸܠ ܠܸܫܢܵܐ 338 ܕܥܪܬ̤ ܥܠܡ̈ܐ ܘܬܚܬ̤ ܛܟܣܐ ܕܡܬܩܢ ܥܠܡܹ̈ܐ . 339 : ܐܘ ܟܡܵܐ ܩܛܝܼܢ ܗܘܢܵܟ ܓܲܒܼܪܵܐ ܠܡܸܚܙܵܐ ܕܟܣܝܼ̈ܢ 340 ܕܐܩܬ ܙܵܘܥܵܘ̈ܗܝ ܠܡܬܒܩܝܘܼ ܒܲܕܠܵܐ ܚܙܵܬܵܐ . 341 : ܡ̇ܢ ܠܵܐ ܢܸܬܡܗ ܒܡܲܠܲܬ [ ܟ ] ܡܘܼܫܹܐ ܫܠܹܐ ܡ̣ܢ ܡܝ̈ܐ 342 ܕܚܠܦ ܡܝ̈ܐ ܡܠܝܬܵܗ̇ ܠܐܲܪܥܵܐ ܡܠܲܝ̈ ܪܘܼܚܵܐ . 343 : ܡ̇ܢ ܠܵܐ ܢܐܡܲܪ ܕܫܦܝܼܪ ܬܪܓܸܡ ܪܘܼܚܵܐ ܒܦܘܼܟܵܟ 344 ܕܐܝܟ ܛܘܝܼܒܹܗ ܦܫܩܬ ܐ̄ܪ̈ܙܘܗܝ ܒܹܝܬܼ ܐܪ̈ܥܢܹܐ . 345 : ܡ̇ܢ ܠܵܐ ܢܘܕܐ ܒܚܠܐ ܕܚܲܝܸܠ ܙܘܥܲܝ̈ ܢܲܦܫܵܟ 346 ܕܗܘܝ̤ܘ ܕܲܒܼܪܵܐ ܒܪܝܼܬܼܵܐ ܒܪܵܫܝܼܬ ܘܒܕܩܗ̇ ܒܦܘܼܡܵܟ . 347 : ܡ̇ܢ ܠܵܐ ܢܗܝܡܸܢ ܕܗܘ̤ ܐܲܫܪܝܼ ܒܵܟ ܚܹܝܠ ܚܸܪ̈ܡܵܬܵܐ 348 ܘܒܦܘ ܩܕܢܹܗ ܫܡܠܝܼܘ ܡܸܠܬܵܟ ܟܝܢ̈ܐ ܚܪ̈ܫܹܐ . 349 ܡ̇ܢ ܠܵܐ ܢܩܪܝܟ ܐܲܠܵܗ . 350 ܐܪܵܥܐ ܐܲܝܟ ܕܐܬܟܢܝܼܬܝ ܕܥܡܗ̇ ܕܡܸܠܬܵܟ ܡܬܓܼܡܪܝܼܢ ܗ̄ܘ̣ܵܘ ܥܒ̈̇ܕܐ ܒܐܲܪܥܵܐ . 351 : ܦܐܹܐ ܫܘܼܡܗܵܐ ܕܐܫܬܡܗ ܠܵܟ ܒܲܪ ܡܵܘܘ̈ܬܐ 352 ܘܛܵܒܼ ܫܸܠܡܲܬ̤ ܠܵܗ̇ ܒܝܲܕ ܣܘܼܥܪ̈ܵܢܹܐ ܡܸܠܬܼܵܐ ܕܨܐܕܵܝܟ . pb. f.211r 353 : ܒܲܫܡܵܐ ܫܐܝܼܠܐ ܐܸܬܼܟܲܢܝܼ ܠܵܟ ܫܸܡ ܐܲܠܵܗܵܐ 354 ܘܲܒܼܣܘܼܥܪ̈ܵܢܹܐ ܗܘ̤ܵܐ ܗ̇ܘ ܕܲܩܪܹܝܬ ܒܢܝܼܵܐ ܪܲܒܵܐ . 355 : ܠܟܼܠܗܹܝܢ ܡܸܠܲܝܟ ܗܘ̤ܵܐ ܫܘܼܠܵܡܵܐ ܐܲܝܟ ܕܐܸܬܢܲܒܝܼܘ 356 ܘܠܵܐ ܐܸܬܼܒܲܨܲܪܲܬ̤ ܚܕܵܐ ܐܵܬܘܼܵܬܐ ܕܠܵܐ ܐܸܬܼܓܲܡܪܲܬ̤ . 357 : ܗܘ̤ ܗ̇ܘ ܕܲܩܪܹܝܬ ܢܒܝܼܵܐ ܪܲܒܵܐ ܫܲܡܠ̣ܝ ܡܸܠܝܼ̈ܟ 358 ܘܛܲܒܼܥܹܗ ܠܨܘܼܦܪܵܟ ܒܲܛܒܼܥܵܐ ܕܲܕܡܵܐ ܕܡ̣ܢ ܗܲܕܵܡܵܘ̈ܗܝ . 359 ܡܛܠܵܬܹ ܠܥܸܙ ܒܵܟ ܪܘܼܚܵܐ ܐ̄ܪ̈ܵܙܹܐ ܣܬܝܼܪܹ̈ܐ . 360 ܘܠܹܗ ܡܣܲܟܼܝܼܢ ܗ̄ܘ̣ܵܐ ܕܠܐܸܡܲܬܝ ܢܹܐܬܹܐ ܢܒܲܕܸܩ ܐܸܢܘܿܢ . 361 : ܒܹܗ ܚܵܐܲܪ ܗ̄ܘ̣ܵܐ ܐܵܦ ܬܘܼܩܵܢܹܗ ܕܡܲܫܟܵܢ ܙܲܒܼܢܵܐ 362 ܕܥܲܬܝܼܕ ܕܢܸܗܘܹܐ ܢܵܘܣܵܐ ܕܟܼܝܼܵܐ ܠܚܹܝܠ ܐܝܼܬܘܼܬܼܵܐ . 363 : ܒܲܡܠܹܐ ܙܲܒܼܢܵܐ ܫܲܡܸܫ ܡܲܫܟܢܵܐ ܠܫܸܡ ܒܵܪܘܿܝܵܐ 364 ܘܗܘ̤ ܕܠܵܐ ܫܘܼܠܵܡ ܡܸܫܬܲܡܲܫ ܒܹܗ ܩܲܕܝܼܫܵܐܝܼܬ . 365 : ܒܩܘܼܕܫܵܐ ܕܦܲܓܼܪܹܗ ܥܵܡܪ ܟܲܣܝܵܐ ܨܒܼܝܵܢܵܐܝܼܬܼ 366 ܘܒܹܗ ܡܸܬܼܩܲܕܲܫ ܡ̣ܢ ܪ̈ܘܼܚܵܢܹܐ ܘܡ̣ܢ [ ܦܲܓ ] ܪ݁ܢܹܐ . 367 : ܟܠܵܗ̇ ܒܪܝܼܬܼܵܐ ܣܓܼܵܕܵܐ ܒܦܲܓܼܪܹܗ ܠܡܲܬܼܩܵܢܵܢܵܗ̇ 368 ܘܡܲܚܒܒܼܵܐ ܠܹܗ ܐܲܝܟ ܕܲܠܢܵܘܣܵܐ ܐܲܠܵܗܵܝܵܐ . 369 : ܩܘܕܫܵܐ ܗ̄ܘ̣ ܦܲܓܼܪܹܗ ܘܲܩܕܘܿܫ ܩܘܼܕ̈ܫܹܐ ܙܵܘܥܲܝ̈ ܢܦܲܫܹܗ 370 ܘܲܒܕܡ̈ܘܬܹܗ ܨܝܼܪ ܗ̄ܘ̣ܵܐ ܩܘܼܕܫܵܐ ܘܲܩܕܘܿܫ ܩܘܼܕ̈ܫܹܐ . 371 : ܩܘܼܕܫܵܐ ܘܩܘܼܕܫܵܐ ܡܸܬܼܟܲܢܸܐ ܗ̄ܘ̣ܵܐ ܡܲܫܟܵܢ ܙܲܒܼܢܵܐ 372 ܐܲܝܟ ܐ̄ܢܵܫ ܢܹܐܡܲܪ ܒܦܲܓܼܪܵܐ ܘܢܲܦܫܵܐ ܥܬܝܼܕ ܗ̄ܘ̣ܵܐ ܕܢܸܗܘܹܐ . 373 : ܒܡܲܡܫܟܢܵܐ ܕܠܲܒܲܪ ܦܲܓܼܪܵܢܘܼܬܵܐ ܡܸܬܒܲܕܩܵܐ ܗ̄ܘ̣ܵܬ 374 ܘܲܒܼܓܵܘܿܝܵܐ ܢܲܦܫܵܐ ܟܣܝܼܬܼܵܐ ܡܸܬܼܟܲܪܙܵܐ ܗ̄ܘ̣ܵܬ . 375 : ܒܦܲܓܼܪܵܐ ܘܢܲܦܫܵܐ ܗܵܘܹܐ ܐ̄ܢܵܫܵܐ ܐ̄ܢܵܫܵܐ ܓܡܝܼܪܵܐ 376 ܘܒܼܵܗ̇ ܒܲܕܡܘܼܬܼܵܐ ܨܝܼܪ ܗ̄ܘ̣ܵܐ ܡܲܫܟܢܵܐ ܒܲܬܼܪܹܝܢ ܡܲܫܟ̈ܢܹܐ . 377 : ܒܬܘܼܩܵܢ ܐ̄ܢܵܫܵܐ ܬܲܩܢܹܗ ܡܘܼܫܹܐ ܠܗ̇ܘ ܬܘܼܩܵܢܵܐ 378 ܬܵܘ ܢܚܸܙܹܐ ܒܹܗ ܬܘܼܩܵܢ ܐ̄ܢܵܫܵܐ ܕܲܗܘ̤ܵܐ ܒܐ̄ܢܵܫܵܐ ܀ ܥܲܠ ܬܘܼܩܵܢܵܐ ܕܡܲܫܟܵܢ ܙܲܒܼܢܵܐ ܥܲܠ ܬܘܼܩܵܢܵܐ ܕܡܲܫܟܵܢ ܙܲܒܼܢܵܐ