ܥܲܠ ܫܠܝܼܚܹ̈ܐ ܥܲܠ ܫܠܝܼܚܹ̈ܐ ܥܲܠ ܫܠܝܼܚܹ̈ܐ pb. f.51r ܀ ܡܸܐܡܪܵܐ ܀ ܚ ܀ ܕܲܫܠܝܼܚܹ̈ܐ ܀ ܫܠܸܡ ܕܝܼܠܹܗ ܟܲܕ ܕܝܼܠܹܗ ܀ ܡܹܐܡܪܵܐ ܕܲܬܼܡܢܝܵܐ ܕܲܥܒ̣ܝܼܕ ܠܹܗ ܥܲܠ ܫܠܝܼܚܹ̈ܐ ܟܠܗܘܿܢ ܘܡܸܬܼ ܐܡܲܪ ܒܕܘܼܟܼܪܵܢܵܐ ܕܐܘܲܢܵܓܠܸܣ̈ܛܹܐ ܀ ܥܘܢܝܐ ܒܪܝܼܟܼܘ ܡܫܚܹܝܵܐ ܕܐܲܠܒܸܫܝܫ ܠܲܫܠܝܼܚܵܘ̈ܗܝ ܙܲܝܢܵܐ ܕܪܘܼܚܵܐ ܘܒܹܗ ܙܟܼܵܘ ܘܐܸܬܼܢܲܨܲܚܘ . ܐ̄ܚܪܢܐ ܒܪܝܼܟܼܘ ܡܫܝܼܚܵܐ ܕܐܲܡܠܸܟ ܘܐܸܫܬܿܘܕܝܼ . ܐܲܓܼܪܵܐ ܠܐܟܹܐܢܹ̈ܐ ܘܕܲܝܢܵܐ ܠܥܵܘ̈̇ܠܹܐ ܀ ܐܚܲܝ̈ . pb. f.51r ܀ ܡܸܐܡܪܵܐ ܀ ܚ ܀ ܕܲܫܠܝܼܚܹ̈ܐ ܀ ܫܠܸܡ ܕܝܼܠܹܗ ܟܲܕ ܕܝܼܠܹܗ ܀ ܡܹܐܡܪܵܐ ܕܲܬܼܡܢܝܵܐ ܕܲܥܒ̣ܝܼܕ ܠܹܗ ܥܲܠ ܫܠܝܼܚܹ̈ܐ ܟܠܗܘܿܢ ܘܡܸܬܼ ܐܡܲܪ ܒܕܘܼܟܼܪܵܢܵܐ ܕܐܘܲܢܵܓܠܸܣ̈ܛܹܐ ܀ ܥܘܢܝܐ ܒܪܝܼܟܼܘ ܡܫܚܹܝܵܐ ܕܐܲܠܒܸܫܝܫ ܠܲܫܠܝܼܚܵܘ̈ܗܝ ܙܲܝܢܵܐ ܕܪܘܼܚܵܐ ܘܒܹܗ ܙܟܼܵܘ ܘܐܸܬܼܢܲܨܲܚܘ . ܐ̄ܚܪܢܐ ܒܪܝܼܟܼܘ ܡܫܝܼܚܵܐ ܕܐܲܡܠܸܟ ܘܐܸܫܬܿܘܕܝܼ . ܐܲܓܼܪܵܐ ܠܐܟܹܐܢܹ̈ܐ ܘܕܲܝܢܵܐ ܠܥܵܘ̈̇ܠܹܐ ܀ ܐܚܲܝ̈ . 1 : ܡܲܠܟܿܐ ܕܪܵܘܡܵܐ ܥܒ݂ܲܕ ܡܸܫܬܿܘܼܬܼܵܐ ܪܘܼܚܵܢܵܝܬܿܐ 2 ܘܫܲܕܲܪ ܥܲܒܼܕܘ̈ܗܝ ܕܢܩܪܘܢ ܟܠܵܐ ܠܲܝܚܘܿܠ ܚܘܼܒܹܗ . 3 : ܙܲܡܸܢ ܘܲܩܪ̣ܵܐ ܠܲܫܡܝ̈ܢܐ ܘܠܲܐܪ̈ܥܵܢܹܐ 4 ܘܫܲܕܲܪ ܥܲܠܒܼܕܘ̈ܗܝ ܕܢܩ̇ܪܘܢ ܟܠܵܐ ܠܲܚܲܠܘܿܠ ܚܘܼܒܹܗ . 5 : ܙܲܡܸܢ ܘܲܩܼܪܵܐ ܠܲܫܡܝ̈ܢܐ ܘܠܲܐܪ̈ܥܵܢܵܝܹܐ 6 ܘܛܲܝܸܒܼ ܐܘܼܟܼܠܵܐ ܪܘܼܚܵܢܵܝܵܐ ܕܠܵܐ ܡܸܬܼܚܵܒܲܠ . 7 : ܐܲܣܡܸܟ ܐܸܢܘܿܢ ܒܗܲܝܟܲܠ ܦܲܓܼܪܵܐ ܡܸܬܼܚܲܙܝܵܢܵܐ 8 ܘܚܵܘܝܼ ܐܸܢܘܿܢ ܚܹܝܠ ܪܲܒܿܘܼܬܹܗ ܒܪܸ̈ܓܼܫܐ ܓ̈ܠܝܐ . 9 : ܒܪܸܫ ܒܲܪ ܢܵܫܵܐ ܣܡܹܗ ܠܬܼܵܓܼܐ ܕܐܲܠܵܗܘܼܬܼܵܐ 10 ܕܢܸܚܙܘܢ ܐܢ̈ܫܐ [...] ܪ̈ܘܼܚܵܢܵܝܹܐ ܟܣܝܵܐ ܒܓܸܠܝܐ . 11 : ܠܵܐ ܡܲܨܵܝܵܐ ܗ̄ܘ̣ܵܬܼ ܕܬܸܚܙܝܼܘܗܝ ܠܲܒܼܪܵܐ ܘܬܸܬܼܒܲܩܹܐ ܒܹܗ 12 ܘܥܲܠ ܗܵܝ̇ ܚܵܘܝܼ ܫܘܼܒܼܚܹܗ ܒܦܲܓܼܪܵܐ ܠܥܹܝܢ ܚܲܙ̈ܝܹܐ . 13 : ܫܘܼܒܼܚܹܗ ܠܥܹܝܢ ܬܘܼܩܢܵܘ̈ܗܝ ܠܵܘ ܐܝܼܬܼܘܼܬܹܗ 14 ܘܚܹܝܠ ܪܲܒܿܘܼܬܹܗ ܓܠ̣ܵܐ ܠܲܥܒܼܵܕܵܘ̈ܗܝ ܠܵܘ ܟܲܣܝܘܼܬܹܗ . 15 : ܢܚܬܹܿܐ ܕܦܲܓܼܪܐ ܠܒܸܫ ܨܒܼܝܵܢܵܐ ܡܸܠܬܐ ܕܡܸܢܹܗ 16 ܘܬܲܪܓܸܡ ܒܐܝܼܕܹܗ ܚܹܝܠ ܒܘܼܕܵܩܵܐ ܕܲܣܬܝܼܪ̈ܵܬܹܗ . 17 : ܟܸܢܵܪ ܒܣܪܵܐ ܪܘܼܚܵܢܵܝܵܐ ܪܲܟܸܿܒܼ ܚܘܼܒܹܿܗ 18 ܕܢܲܚܕܐ ܒܹܗ ܠܪ̈ܘܼܚܵܢܵܝܹܐ ܘܦܓܼܪ̈ܢܝܐ . 19 : ܒܡܸܢܝ̈ ܦܲܓܼܪܵܐ ܢܩ̣ܫ ܨܒܼܝܵܢܹܗ ܐܲܝܟ ܕܲܒܨܒܼܥܵܐ 20 ܘܲܬܼܗܲܪܘ ܐ̄ܢܵܫ̈ܐ ܘܪ̈ܘܚܵܢܵܝܹܐ ܒܚܲܠܝܘܬܼ ܩܵܠܹܗ . 21 : ܦܐܐ ܗܘ̣ܵܐ ܚܵܠܘܼܠܵܐ ܕܥܒܼܝܼܕܼ ܟܵܣܝܼܵܐ ܠܲܥܒܼܕܼ ܐܝܼܕܼܵܘ̈ܗܝ 22 ܘܗܢܝܼ ܗܘ̣ܵܐ ܛܵܒܼ ܙܡܪ ܟܣܝܘܬܹܗ ܒܐܲܒܿܘܼܒܼܘ ܒܸܣܪܵܐ . 23 : ܠܲܥܒܼܵܕܼ ܐܝܼܕܼܵܘ̈ܗܝ ܥܒܕ ܡܸܫܬܿܘܼܬܼܵܐ ܠܵܘ ܠܚܢܵܢܹܗ 24 ܕܗܘ̤ ܠܵܐ ܣܢܝܼܩܵܐ ܗܘ̣ ܕܥܲܡ ܐܝܼܬܼܘܼܬܹܗ ܐܝܬܵܘܗܝ ܛܘܼܒܹܗ . 25 ܠܨܠܡܹܗ ܝܩܪ ܒܝܲܕ ܗ̇ܝ ܕܓܼܠܵܐ ܥܠ ܐܝܼܬܼܘܼܬܹܗ . 26 : ܠܵܘ ܬܵܘܣܦܬܼܵܐ ܥܒܕ ܠܲܟܼܝܵܢܹܗ ܒܐܝܠܝܢ ܕܲܩܢܹܐ 27 : ܠܲܝܬ ܠܹܗ ܕܢܹܐܪܲܒܼ ܐܵܘ ܕܢܸܬܿ ܒܲܨܲܪ ܡ̣ܢ ܡ̇ܢ ܕܐܝܼܬܼܵܘܗܝ 28 ܘܠܵܐ ܩܢܹܐ ܟܝܵܢܹܗ ܕܢܚܕܐ ܘܢܲܟܼܪܹܐ ܒܝܲܕ ܕܡܸܬܼܚܲܘܝܼ̈ܢ . 29 : ܠܲܡܠܝܼܠܘܼܬܼܵܐ ܨܒܼܵܐ ܕܲܢܚܲܕܼܬܼ ܒܐܲܝܠܹܝܢ ܕܣܥ̣ܪ 30 ܘܒܼܵܗ̇ ܬܘܼܒܼ ܬܲܪܓܸܿܡ ܚܹܝܠ ܚܸܟܼܡ̈ܬܼܵܐ ܕܟܲܣܝܘܼܬܼ ܚܘܼܒܹܗ . 31 : ܠܲܨܠܸܡ ܨܲܠܡܹܗ ܝܲܩܲܪ ܡ̣ܢ ܟܠ ܐܲܝܟ ܕܲܠܨܲܠܡܵܐ 32 ܘܒܼܐܝܼܕܹܗ ܐܲܦܨܲܚ ܠܲܟܼܡܝܼܪܘܼܬܼܵܐ ܕܪܸܕܼܦܲܬ̤ ܫܲܝܢܵܐ . 33 : ܚܛܝܼܬܼܵܐ ܕܐܢܫ̈ܐ ܕܠܚܬܗ ܠܫܝܢܐ ܘܫ̣ܪܬ̤ ܚܘܼܒܵܐ 34 ܘܲܒܼܒܲܪ̈ܢܵܫܵܐ ܨܒ̣ܐ ܕܲܢܫܲܝܸܢ ܟܠ ܥܲܡ ܚܘܼܒܹܿܗ . 35 : ܚܲܕܼ ܡ̣ܢ ܐܢܫܵܐ ܓܒ̣ܵܐ ܨܒܼܝܵܢܹܗ ܘܲܩܪ̣ܵܝܗܝ ܒܲܫܡܹܗ 36 ܘܒܼܐܝܼܕܹܗ ܐܲܦܝܼ ܠܲܡܠܝܼܠܘܼܬܼܵܐ ܠܘܵܬܼ ܝܼܕܲܥܬܹܗ . 37 ܠܪܸܚܡܲܬܼ ܚܘܼܒܹܿܗ ܩܪ̣ܐ ܡܸܫܬܿܘܼܬܼܵܐ ܕܥܒ̣ܕ ܠܩܪܗ : pb. f.51v 38 ܘܨܐܕܵܘܗܝ ܟܲܢܸܫ ܠܲܫܡܝ̈ܢܐ ܘܠܙܪ̈ ܥܢܝܐ . 39 : ܠܒܢܝ̈ ܓܢܣܗ ܫܲܡ݂ܲܗ ܥܒ̈̇ܕܐ ܘܡܸܫܬܲܕܪ̈ܵܢܹܐ 40 ܘܙܲܡܲܢ ܟܠܵܐ ܠܲܚܠܘܼܠ ܚܲܝܹ̈ܐ ܪ̈ܘܼܚܵܢܵܝܹܐ . 41 : ܪܡܙܹܗ ܡܲܠܸܠ ܒܸܠܫܵܢ ܒܫܪܵܐ ܥܲܡ ܦܓܪ̈ܢܐ 42 ܘܚܲܟܸܿܡ ܐܸܢܘܿܢ ܕܐܲܝܟܲܢ ܢܨܘܼܕܘܼܢ ܐܢܫ̈ܐ ܠܚܚ̈ܐ . 43 : ܚܲܝܠܹܗ ܚܲܝܸܠ ܠܲܡܚܝܼܠܘܼܬܼܵܐ ܕܪ̈ܥܝܢܝܟܘܢ 44 ܕܲܢܫܝܼܢܘܼܢܵܝܗܝ ܠܥܵܠܡܵܐ ܦܠܝܼܓܼܐ ܒܩܵܠ ܡܲܠܝ̈ܗܘܿܢ . 45 : ܚܘܼܒܹܗ ܡܕܟ ܐܝܟ ܣܲܡܡܵܢܹ̈ܐ ܥܲܡ ܡܠܝ̈ܗܘܿܢ 46 ܕܢܐܣܘܢ ܟܹܐܒܹ̈ܐ ܕܦܲܓܼܪܵܐ ܘܢܲܦ̣ܫܵܐ ܒܵܦܸܬܼܓܼܵܡܲܝ̈ܗܘܿܢ . 47 : ܫܪܵܪܹܗ ܐܲܠܒܸܫ ܒܲܕ ܡܘܼܬܼ ܙܲܝܢܵܐ ܠܪܸ̈ܥܝܵܢܲܝܟܿܘܿܢ 48 ܕܢܙܟܘܢ ܛܘܼܥܝܲܝ ܕܲܙܪܲܥ ܒܝܼܫܵܐ ܒܐܪܫܐ ܕܐ̄ܢܵܫܵܐ . 49 : ܚܢܵܢܵܐ ܕܲܪ̈ܲܚܡܹܐ ܡܫ̣ܝܼܚ ܙܵܘܥܲܝܗܘܿܢ ܐܲܝܟ ܐܲܬܼܠܹ̈ܝܛܹܐ 50 ܕܬܸܫܪܲܥ ܐܸܢܘܿܢ ܐܝܼܕܼܵܐ ܕܫܹܐܕܹ̈ܐ ܒܐܓܘܢ ܥܲܡ̈ܠܹܐ . 51 : ܣܲܝܦܵܐ ܕܪܘܼܚܵܐ ܐ̇ܘܚܸܕܼ ܐܸܢܘܿܢ ܠܡܸܚܪܲܒܼ ܥܵܘܠܵܐ 52 ܕܢܒܗܬܼ ܣܢܐܐ ܘܕܩ̇ܛܠܝܢ ܠܹܗ ܐܢܵܫܐ ܕܲܩܛ̣ܠ . 53 : ܚܹܝܠ ܥܘܼܕܪܵܢܹܗ ܐܲܠܒܸܫ ܐܸܢܘܿܢ ܐܲܝܟ ܫܸܪ̈ܝܵܢܹܐ 54 ܕܠܵܐ ܢܸܬܼܩܲܒܼܥܘܢ ܓܹܐܪܹ̈ܐ ܕܢܸܟܼܠܹܗ ܒܗܕܡܝ̈ܗܘܢ . 55 : ܗܲܝܡܵܢܘܼܬܼܵܐ ܐܵܘ ܚ̣ܕ ܐܸܢܘܿܢ ܒܲܕ ܡܘܼܬܼ ܣܲܟܪܵܐ 56 ܕܲܢܣܲܬܪܘܢ ܒܵܗ ܦܲܓܼܪܵܐ ܘܢܲܦ̣ܫܵܐ ܡ̣ܢ ܢܸܟܼܝܵ̈ܢܹܐ . 57 : ܪܘܿܚܵܢܵܐܝܼܬܼ ܐܲܠܒܸܿܫ ܐܸܢܘܿܢ ܙܢܲܝ̈ ܬܲܟܼܬܘܼܫܵܐ 58 ܕܢܸܗܘܘܢ ܝܵܕ ܥܝܼܢ ܠܡܹܐܚܲܕܼ ܕܼܪܵܐ ܥܲܡ ܚܘܼܬܼܚܵܬܹ̈ܐ . 59 : ܥܲܡ ܟܠ ܘܲܒܼܟܼܠ ܐܲܥܢܝܼ ܐܸܢܘܿܢ ܒܗܸܪܓܵܐ ܕܥܲܡ̈ܠܹܐ 60 ܘܲܒܼܢܸܣܝܵܢܵܐ ܩܢ̣ܘ ܕܘܼܪܵܫܵܐ ܕܪ̈ܘܼܚܵܢܝܵܬܼܵܐ . 61 : ܚܝܹܠ ܚܸܟܡ̈ܬܼܵܐ ܕܟܼܠ ܐܘܼܡܵܢܘܼ ܝܠܸܦܘ ܡ̣ܢ ܪܘܼܚܵܐ 62 ܘܲܥܬܼܪ ܘܐܲܥܬܲܪ ܡ̣ܢ ܓܲܙܲܝ̈ܗܘܿܢ ܠܲܕܼܡܸܣܟܹܝܢܝܼ̈ܢ . 63 ܢܘܼܗܪܵܐ ܘܡܸܠܚܵܐ ܗܘ̤ܵܘ ܒܲܒܼܪܝܼܬܼܵܐ ܣܘܼܥܪ̈ܢܲܗܘܿܢ . 64 ܘܐܲܢܗܲܪܘ ܥܲܛ̈ܠܹܐ ܘܐܲܩܝܼܢܘ ܛܲܥܡܵܐ ܠܲܕ ܦܲܟܼܝܼܗܝܼܢ . 65 : ܪܲܕܼܦܘܼܗ̇ ܠܛܘܼܥܝܲܝ ܒܨܚܡܵܐ ܫܒܼܝܼܚܵܐ ܕܕܼܘܼܒܵܪ̈ܲܝܗܘܿܢ 66 ܘܐܸܕܲܢܚܘ ܢܘܼܗܪܵܐ ܕܙܲܕܲܝܩܘܼܬܼܵܐ ܒܹܝܬܼ ܚܸܫܘܼܪܹ̈ܐ . 67 : ܥܩܲܪܵܘ ܚܲܢܦܘܼܬܼܵܐ ܒܸܢܝܵܢ ܙܹܐܦܵܐ ܕܒ̣ܢܘ ܫܐܕ̈ܐ 68 ܘܒ̣ܢܘ ܩܘܼܫܬܵܐ ܫܪܵܪܵܐ ܕܲܟܼܝܵܐ ܕܫܸܡ ܒܵܪܘܿܝܵܐ . 69 : ܣܲܚܸܦܘ ܢܵܘ̈ܣܹܐ ܕܲܦܬܲܟܼܪܘܼܬܼܵܐ ܕܨܸܒܸܬܼܘ ܕܝܘܹ̈ܐ 70 ܘܫܲܟܼܠܸܠܘ ܚܘܼܒܵܐ ܘܗܲܝܲܡܵܢܘܼܬܼܵܐ ܒܪܸܥܝܵܢ ܐܢܫ̈ܐ . 71 : ܪܕܲܦܘ ܥܲܪܦܸܠܵܐ ܕܫܸܡ ܐܲܠܵܗܹ̈ܐ ܡ̣ܢ ܟܠ ܥܡܡܝ̈ܢ 72 ܘܚܙ̣ܐ ܥܠܡܐ ܨܡ̇ܚܐ ܦܲܐܝܵܐ ܕܚܲܕܼ ܐܲܠܗܐ . 73 : ܗܘ̤ܘ ܩ̈ܠܝܗܘܿܢ ܒܲܕܼܡܘܼܬܼ ܪܲܥܡܵܐ ܒܹܝܬܼ ܐܲܪ̈ܥܵܢܹܐ 74 ܘܢܵܕܼܘ ܛܲܒܿܝܼ̈ܥܹܐ ܘܩܵܡ̣ܘ ܝܲܩܝܼܪܹ̈ܐ ܠܩܵܠ ܡܸܠܲܝ̈ܗܘܿܢ . 75 : ܡܨܝܼܕܬܵܐ ܕܚܘܼܒܵܐ ܠܒ̣ܟ ܙܘܥܝ̈ܗܘܢ ܪܘܼܚܵܢܵܐܝܼܬܼ 76 ܘܦܪܣܘܗ̇ ܥܲܠ ܟܠ ܘܨܵܕܲܬ̤ ܡ̣ܢ ܟܠ ܛܵܒܹ̈ܐ ܘܒܼܝܼܫ̈ܐ . 77 : ܨܵܕܼܵܘ ܡ̣ܢ ܝܲܡܵܐ ܘܨܵܕܼܘ ܡ̣ܢ ܝܼܒܼܫܵܐ ܨܲܝܕܵܐ ܡܠܝܼܠܵܐ 78 ܘܩܒܘ ܐܢܘܢ ܐܝܟ ܩܘܪܒܢܐ ܠܡܲܠܟܐ ܕܪܵܘܡܵܐ . 79 : ܐܦ ܗܘ̤ ܡܠܟܿܐ ܡܨܝܼܕܬܵܐ ܟܢܝܵܗ̇ ܠܟܼܵܪܘܙܘܬܗ 80 ܕܦܲܪܣܵܗ̇ ܚܘܼܒܹܿܗ ܥܲܠ ܟܠ ܥܲܡܡܝܼ̈ܢ ܒܐܝܼܕܼܵܐ ܕܥܲܒܼܕܵܘ̈ܗܝ . 81 : ܒܝܲܕ ܣܘܼܥܪ݁ܢܐ ܓܲܡܪܘܗ̇ ܫܠܝܼܚܹ̈ܐ ܠܗܵܝ̇ ܒܲܪܬܼ ܩܵܠܵܐ 82 ܕܬܲܠܡܸܕܘ ܘܲܐܥܡܸܕܘ ܠܟܼܠܗܘܿܢ ܥܲܡܡܹ̈ܐ ܒܫܸܡ ܐܝܼܬܼܘܼܬܼܵܐ . 83 : ܫܡܵܗܹ̈ܐ ܬܠܵܬܼܵܐ ܩܲܒܸܿܠܘ ܡܸܢܹܗ ܒܲܕܼܡܘܼܬܼ ܛܲܒܼܥܵܐ 84 ܘܲܛܒܲܥ̣ܘ ܐܢܵܫ̈ܐ ܘܡܚ̣ܵܘ ܐܸܢܘܿܢ ܪܘܼܚܵܢܵܐܝܼܬܼ . 85 : ܬܠܝܼܬܼܵܝܘܼܬܼܵܐ ܪܫܲܡ̣ܘ ܥܲܠ ܙܘܵܥܹ̈ܐ ܘܥܲܠ ܗܲܕܵܡܹ̈ܐ 86 ܟܢܹܐܠܲܦ ܟܠܢܵܫ ܠܲܡܩܲܕܵܫܘܼ ܠܲܫܡܵܐ ܣܓܼܝܼܕܼܵܐ . 87 : ܒܪܘܼܫܡܵܐ ܚܲܝܵܐ ܛܲܡܘܼܗ̇ ܠܥܵܢ̈ܐ ܕܓܸܢܣܵܐ ܕܐܢܵܫܵܐ 88 ܘܟܲܢܸܫܘ ܐܲܥܠܘܼܗ̇ ܠܲܛܝܵܪ ܚܲܝܹ̈ܐ ܪ̈ܘܼܚܵܢܵܝܹܐ . 89 : ܪܸܥܝܵܐ ܕܪܘܼܚܵܐ ܐܵܘܟܸܠܘܿ ܐܸܢܘܿܢ ܠܥܲܪ̈ܒܐ ܡܠܝܼ̈ܠܐ 90 ܘܥܲܠ ܡܲܒܿܘܼ̈ܥܹܐ ܕܫܸܩܬܼܵܐ ܢܝܼܚܵܐ ܐܲܣܡܸܟ ܐܸܢܘܿܢ . pb. f.52r 91 : ܕܥ̇ܘ ܬܲܩܢܵܐܝܼܬ ܘܛܲܟܸܿܣܘ ܘܲܣܥܲܪܘ ܚܲܟܿܝܼܡܵܐܝܼܬ 92 ܘܚܲܟܸܿܡܘ ܐܸܡܪܹ̈ܐ ܘܲܢܩܵܘ̈ܬܼܐ ܒܪܸܚܡܲܬܼܩܘܼܫܬܼܵܐ . 93 : ܣܥܲܪ̣ܘ ܕܲܟܼܪ̈ܝܼܗܘܿܢ ܥܨܲܒܼ݂ܘ ܕܬܼܒܼܝܼܪ̈ܵܢ ܒܥ̣ܵܘ ܕܐܲܒܲܝܼܕ̈ܢ 94 ܘܬܲܪܣܝܼܘ ܘܢܛ̣ܪܘ ܠܟܼܠܗ̇ ܥܵܢ̈ܐ ܐܲܝܟ ܚܲܕ ܓܘܼܫܡܵܐ . 95 : ܐܲܝܟ ܡܲܚܙܝܼܬܼܵܐ ܩܒܼܝܼܥ ܗ̄ܘ̣ܵܐ ܟܠܫܵܥ ܩܕܼܵܡ ܡܲܕܼܥܲܝ̈ܗܘܿܢ 96 : ܗܵܘ̇ ܦܸܬܼܓܼܵܡܵܐ ܕܲܠܘܵܬܼ ܫܸܡ̣ܥܘܿܢ ܕܪܵܚ̇ܡ ܐܲܢ̄ܬܿ ܠܝܼ 97 : ܢܚܘܼܒܵܐ ܪܲܒܵܐ ܓܘܼܕܪܘ ܨܒܼܝܼܢܹܗ ܕܪ̈ܵܥܹܐ ܥܵܢ̈ܐ 98 ܥܕܲܡܵܐ ܠܡܵܘܬܵܐ ܣܵܥ̣ܵܘ ܥܲܠ ܚܲܫܹ̈ܐ ܒܪܸܚܡܲܬܼ ܐ̄ܢܵܫܐ . 99 : ܠܐܢܵܫܵܐ ܐܲܚܸܒ̣ܘ ܡ̣ܢ ܟܠܡܸܕܡ ܐܲܝܟ ܕܐܸܬܼܦܲܩܕܘ 100 ܘܸܡܠ ܐ̄ܢܵܫܵܐ ܢܣ̣ܵܘ ܚܲܝܲܝ̈ܗܘܿܢ ܘܲܪܚܸܡܘܡ̇ܘܬܼܵܐ . 101 : ܠܐܢܵܫܵܐ ܝܲܩܪܘ ܡܸܛܠ ܚܘܼܒܹܿܗ ܕܪܵܚܸ̇ܡ ܐܢܵܫܵܐ 102 ܕܲܚ̣ܙܵܘ ܕܲܕܡܵܐ ܪܲܚܡܹܗ ܠܐܵܢܵܫܵܐ ܡ̣ܢ ܟܠܡܸܕܹܡ . 103 : ܚܙܵܘ ܕܒܼܚܘܼܒܹܿܗ ܠܒܸܫ ܨܒܼܝܵܢܹܗ ܕܡܘܼܬܸܵܐ ܕܥܲܒܼܕܵܐ 104 ܕܲܢܪܝܼܡ ܐ̄ܢܵܫܵܐ ܡ̣ܢ ܡܘܼܡܼܵܐ ܟܵܟܼܵܐ ܠܘܵܬܼ ܪܒܿܘܼܬܼܵܐ . 105 : ܒܚܘܼܒܹܿܗ ܕܲܡܝܼܘ ܘܲܪܚܸܡܪ ܐ̄ܢܵܫܵܐ ܩܪ̈ܝܲܝ ܒܲܫܡܹܗ 106 ܘܐܲܠܸܦܘ ܐܢܘܢ ܕܢܦܢܘܢ ܨܐܕܡܗܝ ܒܐܘܼܪܚܵܐ ܕܩܘܼܫܬܿܐ . 107 : ܐܲܝܟ ܨܒܹܝܵܫܹܗ ܗܲܕܼܟܼܘ ܣܲܡܵܐ ܠܟܼܕܪ̈ܗܵܢܲܝܗܘܿܢ 108 ܘܐܲܫܩܝܼܘ ܐܸܢܘܿܢ ܚܢܵܢܵܐ ܘܪ̈ܲܚܡܹܐ ܕܠܵܐ ܢܸܫܬܲܚܩܘܵܢ . 109 : ܒܪ̈ܲܚܡܹܐ ܐܲܣܝܼܘ ܒܪ̈ܝܼܗܹܐ ܕܐܲܓܲܪܘ ܒܟܹܐܒܹ̈ܐ ܕܥܵܘܠܵܐ 110 ܘܒܲܚܵܘܣܵܢܵܐ ܥܨܲܒ̣ܘ ܡܝܬ̈ܐ ܕܲܬܼܪܲܪ ܒܝܼܫܵܐ . 111 : ܚܢܵܢܵܐ ܛܲܦܝܼܘ ܠܲܚܒܼܵܪ̈ܵܝܵܬܼܵܐ ܕܪܸ̈ܓܼܫܹܐ ܘܙܵܘ̈ܥܹܐ 112 ܘܐܲܫܝܼܓܼܘ ܐܸܢܘܿܢ ܒܡ̈ܝܬܐ ܢܝܼܚܹ̈ܐ ܕܡܲܥܡܘܿܕܲܝܼܬܼܵܐ . 113 : ܐܲܝܟ ܕܲܒܼܟܼܘܼܪܵܐ ܐܲܥܸܠܘ ܢܣܟܘܼܗܝ ܠܦܲܓܼܪܵܐ ܘܢܲܦ̣ܫܵܐ 114 ܘܲܡܪܲܩ̣ܘ ܡܸܢܗܘܿܢ ܨܵܐܬܼܵܐ ܣܢܝܼܬܼܵܐ ܕܥܵܘ ܠܵܐ ܣܲܢܝܵܐ . 115 : ܐܲܝܟ ܦܲܚܵܪܹ̈ܐ ܢܲܦܸܨܘ ܐܸܢܘܿܢ ܠܡܹܐܢܹ̈ܐ ܡ̈ܠܝܼܠܹܐ 116 ܘܚܲܕܼܬܼܘ ܐܸܢܘܿܢ ܒܲܬܼܝܵܒܼܘܼܬܼܵܐ ܓܒܝܠܬܵܐ ܚܕܲܬܵܐ . 117 : ܐܘ ܡܵܝ̈ܘܬܼܐ ܟܝܵܢܵܐ ܕܚܸܨܦܵܐ ܢܩܹܐ ܠܲܬܼܒܼܵܪܵܐ 118 ܕܲܗܦܲܟܼܘ ܚܲܕܼܬܼܘ ܗܲܕܵܡ̈ܝܗܘܿܢ ܘܲܗܘ̤ܵܘ ܕܲܗܒܼܵܐ . 119 : ܐܘ ܐܲܪ̈ܥܵܢܹܐ ܒܢܲܝ̈ ܕܲܚܝܼܝܵܐ ܕܫܝܼܛ ܒܲܚܙܵܬܹܗ 120 : ܕܐܲܩܢܝܼܘ ܓܘܼܫܡܵܐ ܕܲܫܡܝ̈ܢܐ ܠܫܝܼܛܘܼܬܼ ܐܢܵܫܵܐ 121 : ܐܘ ܡܣܟܢ̈ܐ ܕܚܵܒ̣ ܐܸܒܘܼܗܘܿܢ ܘܙܲܒܸܢܘ ܐܸܢܘܿܢ 122 ܘܲܙܒܢܘܼܗܝ ܠܥܵܠܡܵܐ ܒܥܘ̣ܬܼܪܵܐ ܕܟܲܢܸܫܘ ܒܝܲܕ ܥܡܠܝ̈ܗܘܿܢ . 123 : ܥܬ݂ܲܪ ܡ̣ܢ ܓܲܙܵܐ ܕܚܲܕܼ ܕܐܸܬܼܝܲܩܲܪ ܒܫܸܡ ܒܪܘܿܝܵܐ 124 ܘܐܲܥܬܲܪܘ ܠܐܢܵܫܵܐ ܒܲܕܼܠܵܐ ܕܝܼܠܗܘܵܢ ܐܲܝܟ ܕܲܒܼܕܼܝܼܠܹܗܘܢ 125 : ܒܲܕܼܠܵܐ ܕܝܼܠܗܘܿܢ ܚܲܪܲܪܘ ܕܝܼܠܗܘܿܢ ܡ̣ܢ ܥܒܼܕܘܼܬܼܵܐ 126 ܘܐܲܟܼܬܸܒܼܘ ܐܸܢܘܿܢ ܫܛܵܪ ܚܹܐܪܘܼܬܼܵܐ ܒܠܵܐ ܡܵܝܘܿܬܹ̈ܐ . 127 : ܙܲܝܢܵܐ ܕܪܝܼܚܵܐ ܢܣܲܒ̣ܘ ܡ̣ܢ ܡܲܠܟܵܐ ܪܘܼܚܵܢܵܝܵܐ 128 ܘܒܹܗ ܐܸܬܼܢܲܨܚܘ ܠܥܹܝܢ ܪ̈ܘܼܚܵܢܹܐ ܘܦܲܓܼܪܵܢܝܐ . 129 : ܫܒܸܝܬܼܵܐ ܕܐ̄ܢܵܫܵܐ ܦܲܪܩ̣ܘ ܡ̣ܢ ܡܵܘܬܵܐ ܘܡ̣ܢ ܣܵܛܵܢܵܐ 130 ܘܚܲܪܲܪܘ ܐܸܢܘܿܢ ܡ̣ܢ ܫܘܼܥܒܵܕܼܵܐ ܕܦܘܼܠܚܵܢ ܥܵܘܠܵܐ . 131 : ܩܪܵܒܼܵܐ ܥܒܲܕܼܘ ܗ̄ܘ̣ܵܘ ܥܲܡ ܚܲܣܝܼܢܵܐ ܕܫܲܥܒܸܿܕ ܐܢܵܫܵܐ 132 ܘܐܲܥܕܝܼܘ ܡܸܢܹܗ ܫܒܼܝܼܬܼܵܐ ܕܲܕܼܒܲܪ̣ ܡ̣ܢ ܣܸܕܲܪ̈ܲܝܗܘܿܢ . 133 : ܒܣܲܝܦܵܐ ܕܲܪܘܚܵܐ ܚܲܪܕܘ ܡܲܫܪܝܼܬܹܗ ܕܼܒܼܥܸܠܕܲܪܵܐ 134 ܘܐܲܫܦܸܠܘ ܣܸܕܼܪܹ̈ܐ ܕܚܲܝ̈ܠܵܘܵܬܹܗ ܩܕܼܵܡ ܦܲܓܼܪ̈ܢܐ . 135 ܚܵܒ̣ ܚܲܣܝܼܢܵܐ ܕܫܲܥܒܲܕܼ ܐ̄ܢܵܫ̈ܐ ܗܲܢܨܚ̣ 136 ܐܢܵܫܵܐ ܘܥܘ̇ܩ̣ܘ ܕܝܘܸ̈ܐ ܡ̣ܢ ܩܵܠ ܐܢܵܫ̈ܐ ܠܒܝܼܫ̈ ܪܘܼܚܵܐ . ܢ 137 : ܒܪܘܼܚܵܐ ܐܲܩܪܸܒ̣ܘ ܪ̈ܘܼܚܵܢܵܝܹܐ ܫܡ ܦܲܓܼܪ̈ܢܵܝܹܐ 138 ܘܲܙܟܼܵܘ ܐܢܵܫ̈ܐ ܠܒܼܫܲܝ̈ ܚܲܫܹ̈ܐ ܘܠܵܐ ܚܫܘܿܫܹ̈ܐ . 139 : ܬܲܗܪܵܐ ܪܲܒܑܵܐ ܣܥ݂ܲܪ ܚܘܼܡܣܵܢܵܐ ܒܪܸܚܡܲܬܼ ܟܹܐܢܹ̈ܐ 140 ܕܐܲܩܠܝܼܘ ܓܘܼܫܡܵܐ ܡܬܼܚܲܙܝܵܬܵܐ ܠܘܼܩܒܲܠ ܪܘܼܚܵܐ . 141 : ܫܒܝܼܚ ܬܲܟܼܬܘܼܫܵܐ ܕܚܵܘܝܼܘ ܒܐܲܪܥܵܐ ܒܝܲܕ ܥܲܡܠܲܝ̈ܗܘܿܢ 142 ܘܲܙܥܘܿܪܦܘܡܵܐ ܕܢܸܬܼܢܹܐ ܫܲܪܒܵܐ ܕܢܼܨܚܵܢܲܝ̈ܗܘܿܢ . pb. f.52v 143 : ܐܲܪܝܟ ܪܲܗܛܵܐ ܕܕܼܘܼܒܵܪ̈ܵܝܗܘܿܢ ܡ̣ܢ ܡܘܼܫܚ̈ܵܬܼܵܐ 144 ܘܲܒܝܼܪ ܗܵܘ ܢܵܐ ܕܢܸܚܙܘܿܩ ܥܲܡܗܘܿܢ ܠܘܵܬܼ ܫܘܼܠܵܡܵܐ . 145 : ܕܚܸܠ ܐܵܓܼܘܿܢܵܐ ܕܐܸܬܼܟܲܬܲܫܘ ܒܹܗ ܥܲܡ ܚܘܼܬܼܚ̈ܵܬܹܐ 146 : ܘܩܲܢܝܼܛ ܠܸܒܵܐ ܠܲܡܬܲܢܵܝܘܼܬܼܵܐ ܥܲܠ ܚܲܫܲܝ̈ܗܘܿܢ 147 : ܩܸܢܛܵܐ ܘܚܒܼܵܐ ܡܠܹܐ ܦܵܣܘܿܩܵܐ ܕܩܸܪ̈ܝܵܢܲܝܗܘܿܢ 148 ܥܲܡ̈ܠܹܐ ܕܚܝܼܠܝܼܢ ܟ̈ܠܝܼܠܹܗ ܫܒܼܝܼܚ̈ܝܼܢ ܛܘܼܒܼ ܠܲܕܼܡܲܚܸܒܼ . 149 : ܒܚܘܼܒܵܐ ܗ̄ܘ̣ ܡܸܫܟܲܚ ܗܵܘܢܵܐ ܠܡܸܩܪܵܐ ܒܣܘܼܥܪ̈ܢܝܗܘܢ 150 ܘܗܘ̤ ܡܚܵܘܹܐ ܠܹܗ ܠܲܐܝܢܵܐ ܕܡܲܚܸܒ ܫܒܼܝܼܠ ܥܲܡ̈ܠܲܝܗܘܿܢ . 151 : ܒܗܲܝܡܵܢܘܼܬܼܵܐ ܡܨܸܐ ܪܸܥܝܵܢܹܗ ܠܡܚܙܲܩ ܥܲܡ̈ܗܘܿܢ 152 ܘܗ̤ܝ ܡܠܲܒܿܒܼܵܐ ܠܹܗ ܕܠܵܐ ܢܸܬܼܪܲܦܹܐ ܡ̣ܢ ܕܲܡܠܝܼܟ̈ܝܼܢ . 153 : ܣܲܒܼܪܵܐ ܡܚܸܦܸܛ ܠܝܲܨܪܵܐ ܟܲܣܝܵܐ ܥܲܡ ܟܲܣܝ̈ܬܼܵܐ 154 ܘܗܘ̤ ܡܚܲܝܸܠ ܠܹܗ ܠܲܡܕܵܫ ܚܲܫܹ̈ܐ ܒܝܲܕܼ ܚܘܼܡܣܵܢܵܐ . 155 : ܚܘܼܒܵܐ ܘܣܲܒܼܪܵܐ ܘܗܲܝܡܵܢܘܼܬܼܵܐ ܠܒܸܫܘ ܢܲܨܝܼܚܹ̈ܐ 156 ܘܲܒܼܗܘܿܢ ܐܲܩܪܸܒ̣ܘ ܥܲܡ ܟܠ ܚܲܫܝܼ̈ܢ ܕܲܟܼܣܹܝܢ ܘܲܓܼܠܹܝܢ . 157 : ܒܗܘܿܢ ܐܸܬܼܚܙܲܩܘ ܐܲܝܟ ܕܲܒܼܙܲܝܢܵܐ ܠܘܼܩܲܒܲܠ ܒܝܼܫܵܐ 158 ܘܒܼܐܝܼܕܼܗܘܿܢ ܐܲܩܪܸܒܼܘ ܥܲܡ ܪ̈ܘܼܚܵܢܹܐ ܘܥܲܡ ܦܲܓܼܪ̈ܢܹܐ . 159 : ܥܲܠ ܬܘܼܡܼܠܵܢܗܘܿܢ ܢܚܸܬܼܘ ܠܐܵܓܼܘܿܢܵܐ ܕܥܲܡ̈ܠܹܐ ܩܫ̈ܝܵܐ 160 ܕܲܕܼܵܫ̣ܘ ܥܲܠ ܚܲܫܹ̈ܐ ܘܫܵܛ̣ܘ ܠܲܢܚܵܝܹ̈ܐ ܐܲܝܟ ܠܵܐ ܐ̄ܢܵܫܵܐ . 161 : ܒܠܵܐ ܚܵܫܘܫܹ̈ܐ ܕܲܡܝܼܘ ܚܘܼܒܿܗܘܿܢ ܒܐܵܝܠܹܝܢ ܕܲܣܥܲܕܘ 162 ܘܲܣܢ̣ܘ ܚܲܝܹ̈ܐ ܘܲܪܚܸܡܘ ܡܵܘܬܵܐ ܕܠܵܐ ܒܲܥܝܵܕܼܵܐ . 163 : ܠܒܲܪ ܡ̣ܢ ܛܲܟܼܣܵܐ ܫܵܛ̣ܘ ܠܲܢܚܵܝܵܐ ܘܠܲܐܣܝܼܪܘܼܬܹܗ 164 ܘܲܗܘ̤ܵܘ ܣܵܢ̈ܐܹܐ ܠܐܲܪ̈ܥܵܢܝܵܬܼܵܐ ܘܐܲܚܸܒܼ ܠܕܲܠܥܸܠ . 165 : ܠܕܲܠܥܸܠ ܐܲܚܸܒܼܘ ܟܲܕܼ ܛܵܒܼ ܟܲܣܝ̈ܵܢ ܡ̣ܢ ܚ̈ܲܙܵܝܹ̇ܐ 166 ܘܲܣܢ̣ܵܘ ܠܕܲܠܬܲܚܬܿ ܟܲܕ ܛܵܒܼ ܓܲܠܝ̈ܵܢ ܠܪܸ̈ܓܼܫܹܐ ܘܙܵܘ̈ܥܹܐ . 167 : ܒܪܸܚܡܲܬ ܚܘܼܒܵܐ ܕܲܥܬܼܝܼܪ̈ܲܬܼܵܐ ܫܵܛ̣ܘ ܕܥܲܠ ܐܲܪܥܵܐ 168 ܘܐܲܠܸܦܘ ܐ̄ܢܵܫ̈ܐ ܕܢܸܗܘܘܿܢ ܣܵܢ̇ܝܼܢ ܠܲܐܪ̈ܥܵܢܝܵܬܼܵܐ . 169 : ܗܘܲܝ̤̈ ܟܲܣܝ̈ܵܬܼܵܐ ܩ̣ܕܼܵܡ ܥܲܝܢܲܝ̈ܗܘܿܢ ܐܲܝܟ ܓܲܠܝܵܬܼ̈ܐ 170 ܘܲܒܫ݂ܲܥ ܐܸܢܹܝܢ ܐܲܝܟ ܡܲܚܙܝܼܬܼܵܐ ܩܕܼܵܡ ܘܟܲܕ ܥܗܘܿܢ . 171 : ܐܲܝܟ ܕܲܒܨܒܼܥܵܐ ܚܵܘܝܼܘ ܐܸܢܹܝܢ ܠܐܲܪ̈ܥܵܢܝ̈ܵܬܼܵܐ 172 ܕܚܘܪܘ ܡܵܝܘܬܹ̈ܐ ܘܲܚ̣ܙܵܘ ܫܘܼܦܪܐ ܕܲܟܼܣܹܐ ܒܪܵܘܡܵܐ . 173 : ܐܲܝܟ ܕܲܠܫܲܒܼܪܹ̈ܐ ܓܲܪܸܓܼܘ ܐܢܵܫܵܐ ܨܝܕ ܕܲܡܠܝܼܟܼ̈ܢ 174 ܘܐܲܝܟ ܕܲܒܼܚܲܠܒܼܵܐ ܬܲܪܣܝܼܘ ܐܸܢܘܿܢ ܒܐܘܼܟܼܠܵܐ ܕܪܘܼܚܵܐ . 175 : ܣܡ ܚܲܝܘܼܬܼܵܐ ܐܲܪܡܚܲܘ ܒܐܪܥܐ ܕܡܵܝܘܿܬܘܼܬܼܵܐ 176 ܘܫܲܪܝܼܘ ܚܵܐܝ̈ܢ ܡܝܼ̈ܬܼܵܐ ܕܥܵܘ ܠܵܐ ܠܩܵܠ ܡܸܠܲܝ̈ܗܘܿܢ . 177 : ܩܵܠܹ̈ܐ ܚܲܕܬܹ̈ܐ ܫܡ݂ܲܥܘ ܡܵܝܘ̈ܬܹܐ [ ܡ̣ܢ ܡܵܝܘ̈ܬܹܐ ] 178 ܕܩܵܥܹ̇ܝܢ ܐܢܵܫ̈ܐ ܒܐܸܕܼܢܲܝ̈ ܐ̄ܢܵܫܵܐ ܒܘܼܛܵܠ ܡܵܘܬܼܵܐ . 179 : ܣܒܲܪܬܼܵܐ ܚܕܲܬܼܵܐ ܐܝܬܝܼܘ ܐ̄ܢܵܫ̈ܐ ܠܲܒܼܢܲܝ̈ܢܵܫܵܐ 180 ܢܘܼܚܵܡ ܦܲܓܼܪܵܐ ܘܦܘܼܪܩܵܢ ܢܲܦ̣ܫܵܐ ܘܚܘܼܕܵܬܼ ܟܠܵܐ . 181 : ܐܲܝܟ ܕܡ̣ܢ ܫܸܢܬܵܐ ܐܲܥܝܼܪܘ ܐ̣ܢܘܿܢ ܠܲܒܼܢܝ̈ܫܵܐ 182 ܘܢܵܕܼܘ ܛܲܒܹܝܼ̈ܥܹܐ ܠܩܵܠ ܚܘܼܕܵܬܼܵܐ ܕܲܦܓܼܪܵܐ ܘܢܲܦ̣ܫܵܐ . 183 : ܫܸܡ ܐܝܼܬܼܘܼܬܼܵܐ ܐܲܠܸܦܘ ܟܠܵܐ ܠܡ̣ܬ ܗܲܓܵܝܼܘܼ 184 ܩܡܘܿܡ̈ܐ ܬܠܵܬܼܵܐ ܕܠܵܐ ܡܸܣܬܲܕܩܝܼܢ ܒܝܲܕܼ ܫܘܼܚܠܵܦܵܐ . 185 : ܣܸܦܪܵܐ ܚܲܕܬܼܵܐ ܟܬܲܒܼܘ ܗܸܕܝܘ̈ܛܹܐ ܠܲܡܠܝܼܠܘܼܬܼܵܐ 186 ܚܲܟܸܿܡܘ ܐܸܢܘܿܢ ܠܡܸܩܪܵܐ ܐܲܒܼܵܐ ܘܲܒܼܪܵܐ ܘܪܘܼܚܵܐ . 187 : ܫܡܵܗܹ̈ܐ ܬܠܵܬܼܵܐ ܟܬܲܒܼܘ ܥܲܠ ܠܘܼܚܹ̈ܐ ܕܪܸ̈ܥܝܵܢܲܝܗܘܿܢ 188 ܚܲܕܼ ܐܝܼܬܼܘܬܼܵܐ ܕܠܲܝܬܼ ܫܘܼܪܵܝܵܐ ܠܐܲܡܝܼܢܘܼܬܹܗ . 189 : ܟܝܵܢܵܐ ܕܲܠܒܸܫ ܦܲܓܼܪܵܐ ܪܫܲܡ̣ܘ ܒܲܕܼ ܝܘܿܬܼܵܐ 190 ܕܢܸܗܘܘܿܢ ܩܵܪܹܝܢ ܡܸܠܬܼܵܐ ܘܦܲܓܼܪܵܐ ܟܲܣܝܵܐ ܒܓܸܠܝܐ . 191 ܕܡܘܼܬܼܵܐ ܕܥܲܒܼܕܵܐ ܘܲܕܼܥܵܒܼܘܿܕܵܐ ܪܫܲܡ̣ܘ ܒܹܝܬܼ ܚܘܼܩܹ̈ܐ : pb. f.53r 192 ܕܢܸܚܙܹܐ ܟܠܢܵܫ ܨܠܸܡ ܟܲܣܝܘܼܬܼܵܐ ܒܪܸ̈ܓܼܫܹܐ ܓ̈ܠܝܐ . 193 : ܐܲܠܵܗܘܼܬܼܵܐ ܥܲܡ ܐ̄ܢܵܫܘܼܬܼܵܐ ܙܡܲܪܘ ܩܵܠܲܝ̈ܗܘܿܢ 194 ܘܚܲܕܝܼ ܙܡܲܪܗܘܿܢ ܠܪ̈ܘܼܚܵܢܵܝܹܐ ܘܦܓܪ̈ܢܝܐ . 195 : ܒܲܪ ܐܝܼܬܼܘܼܬܼܵܐ ܘܒܲܪ ܐ̄ܢܵܫܘܼܬܼܵܐ ܩܪܵܘ ܚܲܕ ܝܲܠܕܵܐ 196 ܚܲܕ ܡ̣ܢ ܪܵܘܡܵܐ ܘܚܲܕ ܡ̣ܢ ܥܘܼܡܩܵܐ ܡܸܠܬܼܵܐ ܘܲܦܓܼܪܵܐ . 197 : ܟܲܣܝܵܐ ܘܓܲܠܝܵܐ ܐܲܟܼܪܸܙܘ ܘܐܲܠܸܦܘ ܠܲܒܼܢܲܝ̈ܢܵܫܵܐ 198 ܕܢܸܩܢܘܿܢ ܣܲܒܼܪܵܐ ܒܡܸܬܼܚܲܙܝܵܢܵܐ ܨܝܕܼ ܐܝܼܬܼܘܼܬܼܵܐ . 199 : ܒܲܦܝ̈ [ ܒ ] ܦܲܓܼܪܵܐ ܬܲܪܥܵܐ ܬܲܚܸܡܘ ܪܸ̈ܓܼܫܹܐ ܘܙܵܘܥܹ̈ܐ 200 ܕܠܵܐ ܢܫܸܬܲܚܩܘܢ ܒܲܒܼܥܵܬܼ ܟܲܣܝܵܐ ܕܠܵܐ ܡܸܬܼܕܲܪܟܿܐ . 201 : ܦܓܼܪܢܘܼܬܼܵܐ ܠܒܸܕܘ ܒܐܝܼܕܲܝ̈ܗܘܿܢ ܐܲܝܟ ܡܲܚܙܝܼܬܼܵܐ 202 ܘܚܵܘܝܼܘ ܠܥܵܠܡܵܐ ܚܹܝܠ ܟܣܝܘܼܬܼܵܐ ܒܪܸ̈ܓܼܫܹܐ ܓ̈ܠܝܼܵܐ . 203 : ܫܸܡ ܐܲܠܵܗܵܐ ܨܵܪܘ ܥܲܠ ܕܲܦܵܐ ܦܓܼܪܢܝܐ 204 ܘܲܠܒܲܪܢܵܫܵܐ ܟܲܢܝܘܼܗܝ ܒܲܫܡܵܐ ܐܲܠܗ̇ܝܵܐ . 205 : ܐܲܠܵܗ ܒܲܪܢܵܫ ܩܪܵܘ ܠܐܝܼܬܼܘܼܬܼܵܐ ܘܲܠܐܢܵܫܘܼܬܼܵܐ 206 ܒܪܵܐ ܕܐܲܠܵܗܵܐ ܕܥܡ݂ܲܪ ܚܘܼܒܹܗܒܢܵܘܣܵܬ ܕܦܲܓܼܪܲܢ . 207 : ܪܘܼܚܵܐ ܟܲܣܝܵܐ ܓܠ̣ܵܐ ܠܗܘܿܢ ܐܪ̈ܵܙܹܐ ܕܣܬܼܝܼ̈ܬܼܵܐ 208 ܘܐܲܗܕܓܼܝܘ ܐܸܢܘܿܢ ܬܲܪ̈ܬܹܿܝܢ ܕܲܡܘ̈ܵܢ ܚܲܕܲܦܪܨܘܿܦܵܐ . 209 : ܗܘ̤ܝܘܼ ܓܠ̣ܵܐ ܠܗܘܿܢ ܐܪ̈ܵܙܹܐ ܟܣ̈ܝܵܐ ܕܠܵܐ ܝܵܕܼܥܝܼܢ ܗ̄ܘ̣ܵܘ 210 ܘܚܲܟܸܿܡ ܐܸܢܘܿܢ ܕܐܝܟܲܢ ܢܵܘܕܘܢ ܡܸܠܬܼܵܐ ܘܦܲܓܼܪܵܐ . 211 : ܟܝܢ̈ܐ ܦܲܪܸܫܘ ܚܲܕ ܡ̣ܢ ܚܲܒܸܪܹܗ ܐܲܝܟ ܕܐܝܼܬܲܝܗܘܿܢ 212 ܕܠܵܐ ܢܸܬܼܒܲܨܪ ܟܝܵܢ ܐܝܼܬܼܘܼܬܼܵܐ ܒܦܲܓܼܪܲܢ ܕܲܠܒܸܫ . 213 : ܠܟܹܠ ܚܲܕ ܡܸܢܗܘܿܢ ܙܲܕܸܩܘ ܝܲܗܒ̣ܘ ܠܹܗ ܗܵܘ̇ ܡܵܐ ܕܲܩܢܹܐ 214 ܕܢܹܐܠܲܦ ܟܠܢܵܫ ܕܠܵܐ ܡܼܬܼܡܲܙܲܓܼ ܐܝܼܬܼܝܵܐ ܒܦܲܓܼܪܲܢ . 215 : ܠܐܝܼܬܼܝܵܐ ܝܲܗܒ̣ܘ ܠܹܗ ܓܠܝܼܙܘܼܬܼ ܡ̣ܢ ܟܠ [ ܐܲܝܟ ] ܕܲܦܐܹܐ ܠܹܗ 216 ܘܦܲܓܼܪܵܐ ܩܪ̣ܵܐܘܼܗܝ ܡܸܬܼܚܲܙܝܵܢܵܐ ܐܲܝܟ ܡܵܐ ܕܐܝܼܬܼܵܘܗܝ . 217 : ܠܠܵܐ ܚܵܫܘܿܫܵܐ ܥܲܠܝܼܘ ܘܣ̇ܡܘܼܗܝ ܠܥܸܠ ܡ̣ܢ ܚܲܫܹ̈ܐ 218 : ܘܲܠܡܵܝܘܿܬܼܵܐ ܟܲܣܝܘܼܗܝ ܒܢܲܚܬܿܐ ܕܡܵܝܘܿܬܼܘܬܼܵܐ 219 : ܦܲܪܸܫܘ ܘܐܲܫܘܝܼܘ ܡܸܛܠ ܬܲܪܬܹܝܢ ܐܲܝܟ ܝܵܕܘ̈ܥܹܐ 220 ܕܠܵܐ ܢܸܬܿܕܵܘܕܘܢ ܪ̈ܵܕܝܲܝ ܒܐܘܼܪܚܵܐ ܕܦܸܬܼܓܼܵܡܲܝ̈ܗܘܿܢ . 221 : ܩܲܢܝܼܛܝܼܢ ܗ̄ܘ̣ܵܘ ܕܕܲܠܡܵܐ ܢܲܛܥܹܐ ܐܢܵܫ ܡ̣ܢ ܩܘܼܫܬܵܐ 222 ܘܢܸܚܣܲܪ ܪܲܗܛܵܐ ܪܲܗܛܵܐ ܪܲܓܼܡܝܼܪܘܼܬܼܵܐ ܕܫܸܡ ܒܵܪܘܿܝܵܐ . 223 : ܝܲܨܝܼܦܝܼܢ ܗ̄ܘ̣ܵܘ ܕܦܘܼܠܚܵܢ ܚܲܝܹ̈ܐ ܪ̈ܘܼܚܵܢܵܝܹܐ 224 ܕܲܕܠܡܵܐ ܢܸܐܥܹܐ ܝܲܥܪܵܐ ܕܛܘܼܥܝܲܝ ܒܙܲܪܥܵܐ ܛܵܒܼܵܐ . 225 : ܙܗܝܼܪܝܼܢ ܗ̄ܘ̣ܵܘ ܛܵܒܼ ܒܒܸܢܝܵܢ ܚܘܼܒܵܐ ܘܗܲܝܡܢܘܼܬܼܵܐ 226 ܕܕܲܠܡܵܐ ܢܒܼܢܘܿܢ ܦܥ̈ܠܹܐ ܢܟܼܝܼ̈ܠܹܐ ܥܡܝܼܪܵܐ ܘܚܲܒܬܼܵܐ . 227 : ܒܥܲܝܢܵܐ ܟܣܝܼܬܼܵܐ ܡܸܬܼܒܲܩܝܢ ܗ̄ܘ̣ܵܘ ܒܲܥܬܼܕ̈ܬܼܵܐ 228 ܕܗܵܘܹ̇ܝܢ ܐ̄ܢܵܫ̈ܐ ܣܬܪ̈ܝ ܩܘܼܫܬܵܐ ܘܒܲܢܝܲܝ̈ ܙܹܐܦܵܐܘ 229 : ܓܲܠܝܵܐ ܗ̄ܘ̣ܵܬܼ ܠܗܘܿܢ ܕܠܵܒܼܫܝܼ̇ܢ ܕܹܐܒܹ̈ܐ ܕܘܿܡܝܵܐ ܕܥܪ̈ܒܹܐ 230 ܘܡܢܟܿܬܝܼܢ ܠܵܗ̇ ܠܵܠܢ̈ܐ ܕܐܢܵܫ̈ܐ ܒܐܸܣܟܹܝܡ̈ܝܗܘܿܢ . 231 : ܒܒܼܝܼܫܘܼܬܼ ܝܲܨܪܵܐ ܕܗܲܪ̈ܵܛܝܼܩܹܐ ܡܸܬܼܒܲܩܝܼܢ ܗ̄ܘ̣ܵܘ 232 ܕܡܸܬܠܲܝܼܚܝܼܢ ܠܹܗ ܠܢܲܚܬܿܐ ܦܲܐܝܵܐ ܕܗܲܝܡܵܢܘܼܬܼܵܐ . 233 : ܚܙ̣ܸܵܘ ܕܲܥܬܼܝܼܕܼܝܼܢ ܐܢܵܫܵܐ ܠܡܸܛܠܲܡ ܦܲܓܼܪܵܐ ܕܡܸܢܲܢ 234 ܘܩܕܡ ܥܲܩܪܘܼܗܝ ܠܝܲܥܪܵܐ ܣܲܝܢܵܐ ܕܪܸ̈ܥܝܵܢܲܝܗܘܿܢ . 235 : ܫܸܡ ܐܢܵܫܘܼܬܼܵܐ ܙܪܲܥ̣ܘ ܩܲܕܼܡܵܝܲ [ ܐ ] ܬܼ ܒܐܸܕܢܲܝ̈ ܐܢܵܫܵܐ 236 ܘܐܲܢܸܢ ܘܒܲ [...] ܘ ܥܲܠ ܐܝܼܬܼܘܼܬܼܵܐ ܕܟܲܣܝܵܐ ܡ̣ܢ ܟܠ . 237 : ܚܲܟܿܝܼܡܵܐܝܼܬܼ ܝܼܠܸܦ ܫܪܵܪܵܐ ܓܲܠܝܵܐ 238 ܨܒܼܝܵܢ ܟܲܣܝܵܐ ܘܲܗܲܝܟܲܠ ܦܲܓܼܪܵܐ ܬܪܹܝܬ ܕܲܗܘ̤ܵܘ ܚܲܕܼ . 239 : ܡ̣ܢ ܫܝܼܛܵܬܼ̈ܐ ܠܲܫܒܼܝܼܚ̈ܬܼܵܐ ܕܲܪܲܓܼܘ ܐܸܢܘܿܢ 240 ܕܵܗܟܲܢ ܦܩܸܕ ܛܲܟܼܣܵܐ ܬܲܩܢܵܐ ܠܲܐܝܢܵܐ ܕܡܲܠܸܦ . 241 : ܦܲܓܼܪܵܢܘܼܬܼܵܐ ܐܲܫܩܝܼܘ ܐܢܵܫ̈ܐ ܒܲܕܼ ܡܘܼܬܼ ܚܲܠܒܼܵܐ 242 ܘܐܲܟܼܢ ܩܲܪܸܒܼܘܿ ܐܘܼܟܼܠܵܐ ܕܡܝܼܪܵܐ ܕܐܲܠܗܘܼܬܼܵܐ . 243 ܗܵܠܹܝܢ ܢܸܫܫܹ̈ܐ ܦܪܲܣ̣ ܒܲܒܼܪܝܼܬܼܵܐ ܨܝܼܕܲܝ̈ ܢܘܼܢܹ̈ܐ : pb. f.53v 244 : ܘܚܲܒܼܫܘܼܗܝ ܠܥܵܠܡܵܐ ܒܲܡܨܝܼܪ̈ܵܬܼܵܐ ܕܦܸܬܵܓܼܡܲܝ̈ܗܘܿܢ 245 : ܒܗܵܠܹܝܢ ܦܘܼܪ̈ܣܹܐ ܦܠܵܚܘܼܗ̇ ܠܲܐܪܥܵܐ ܡܲܠܝܼܬܼ ܟܘܼܒܹ̈ܐ 246 ܘܐܵܘܥܝܼ ܥܘܼܒܵܗ̇ ܦܹܐܪܹ̈ܐ ܕܫܘܼܒܼܚܵܐ ܠܲܡܬܿ ܩܢܵܢܹܗ . 247 : ܗܵܠܹܝܢ ܡܸ̈ܠܹܐ ܙܪܲܥ̣ܘ ܐܲܟܵܪܹ̈ܐ ܪ̈ܘܼܚܵܢܵܝܹܐ 248 ܘܲܫܘ݂ܲܚ ܕܲܪܥܵܐ ܕܗܲܝܡܵܢܘܼܬܼܗܘܿܢ ܒܐܲܪܥܵܐ ܕܐ̄ܢܵܫ̈ܐ . 249 : ܗܵܕܹܐ ܐܘܼܪܚܵܐ ܕܪܲܫ̣ܘ ܗ̣̄ܕܼܝܹ̈ܐܐ ܕܗܲܝܡ̇ܢܘܼܬܼܵܐ 250 ܘܫܲܪܝܼܘ ܪܵܕܹܝ̇ܢ ܥܝܼܪܹ̈ܐ ܘܐ̄ܢܵܫܵܐ ܠܘܼܥܕܵܐ ܕܫܝܢܵܐ . 251 : ܒܗܵܠܹܝܢ ܩܵܠܹ̈ܐ ܫܲܝܸܢܘ ܐܢܵܫ̈ܐ ܥܲܡ ܪ̈ܘܼܚܵܢܹܐ 252 ܘܐܲܥܢܝܼܘ ܐܸܢܘܿܢ ܒܗܲܪܓܵܐ ܛܵܒܼܵܐ ܕܪܸܥܝܵܢ ܚܲܝܹ̈ܐ . 253 : ܒܗܵܢܵܐ ܚܝܲܠܵܐ ܚܣ݂ܲܢܘ ܬܲܟܼܬܘܼܫܵܐ ܕܥܲܡ ܣܵܛܵܢܵܐ 254 ܘܦܲܪܹܣܝܼܘ ܐܕ̈ܙܹܐ ܕܐܲܠܸܦܘ ܫܹܐܕ̈ܐ ܠܲܒܼܢܝ̈ܫܐ . 255 : ܒܗܢ ܥܘܼܕܢܐ ܢܲܨܚ̣ܘ ܘܐܸܬܼܟܼܠܵܠܘ ܒܟܸܣܝܵܐ ܘܓܸܠܝܵܐ 256 ܘܲܩܓܵܘ ܕܲܪܓܼܵܐ ܕܪܲܒܵܢܘܼܬܼܵܐ ܒܲܬܼܪܹܝܬ ܥܵܠܡܹ̈ܐ . 257 : ܫܸܡ ܒܵܪܘܿܝܵܐ ܠܒܸܫܘ ܐܲܝܟ ܙܲܝܢܵܐ ܘܐܲܩܪܸܒܼܘ ܥܲܡ ܟܠ 258 ܘܲܡܕܸܕܘ ܪܵܘܡܵܐ ܘܟܼܠܡܵܐ ܕܐܝܬܼܵܘܗܝ ܠܘܼܩܒܲܠ ܫܘܼܬܼܵܐ . 259 : ܚܙܩ̣ܘ ܙܵܘܥܝ̈ܗܘܢ ܥܲܡ ܦܲܓܼܪ̈ܝܗܘܢ ܠܟܼܠ ܐܬܪ̈ܘܢ 260 ܘܐܲܣܝ̣ܘ ܟܹܐܒܹ̈ܐ ܘܢܲܚܡܘ ܡܝܼܬܹ̈ܐ ܘܲܪܕܲܦܘ ܕܲܝܘܹ̈ܐ . 261 : ܦܲܠܸܓܼܘ ܥܲܡܡܹ̈ܐ ܘܲܡܕܼܝܼܢ̈̇ܬܼܵܐ ܠܦܘܼܠܚܵܢܲܝ̈ܗܘܿܢ 262 : ܕܟܼܠ ܚܲܕܼ ܡܸܢܗܘܿܢ ܢܚܵܘܹܐ ܒܘܼܩܝܹܗ ܒܝܲܕܼ ܣܘܼܪ̈ܵܢܹܐ 263 : ܚܙܩ̣ܘ ܥܲܠ ܬܸܢܘܲܝ ܕܗܵܝ̇ ܒܲܪܬܼܩܵܠܵܐ ܕܲܓܼܒܼܵܬ̤ ܐܸܢܘܿܢ 264 ܕܗܵܐ ܠܲܡ ܐܸܢܵܐ ܐܝܼܬܲܝ̇ ܥܲܡܟܼܘܿܢ ܥܕܡܐ ܠܥܵܠܲܡ . 265 : ܫܸܡܥܘܿܢ ܐܲܟܼܪܸܙ ܒܹܝܬܼ ܪ̈ܗܘܿܟܵܝܵܐ ܣܒܲܪܬܼܵܐ ܚܕܲܬܵܐ 266 ܐܲܠܵܗܘܼܬܼܵܐ ܕܠܸܒܼܫܲܬ̤ ܦܲܓܼܪܵܐ ܕܲܬܼܚܵܐ ܠܟܼܠܵܐ . 267 : ܨܐܵܕܸ̇ ܢܘܼܢܹ̈ܐ ܢܦܲܩ̣ ܩܲܕܼܡܝܑܼܬܼ ܕܲܢܨܘܼܕ ܥܲܡܡܹ̈ܐ 268 ܐܪܡܝܲ ܡܨܝܼܕܬܹܗ ܘܨܵܕܵܗ̇ ܠܐܸܡܵܐ ܕܲܡܕܼ̈ܝܼܢܬܼܵܐ . 269 : ܪܫ ܬܲܠܡܝܼ̈ܕܐ ܨܵܕܼ ܠܲܡܕܝܼܢܬܵܐ ܕܪܫܵܢܘܼܬܼܵܐ 270 ܘܐܲܥܸܠ ܚܲܒܼܫܵܗ̇ ܠܓܼܵܘ ܡ̣ܢ ܚܸܣܢܹ̈ܐ ܕܗܲܝܡܵܢܘܼܬܼܵܐ . 271 : ܒܘܼܟܼܪܵܐ ܕܒܲܒܲܪ ܘܐܵܘܕܼܝܼ ܒܲܒܼܪܵܐ ܕܒܲܪ ܐܲܠܵܗܵܐ ܗ̄ܘ̣ 272 ܗܘ̤ ܩܲܕܼܡܵܝܑܼܬܼ ܩܲܪܸܒܼ ܕܸܒܼܚܹ̈ܐ ܕܦܘܼܢܵܝ ܥܲܡܡܹ̈ܐ . 273 : ܣܵܡ̣ ܬܵܘܕܝܼܬܹܗ ܒܲܕܼ ܡܘܼܬܼ ܟܹܐܦܵܐ ܒܫܘܼܪܵܝ ܒܲܝܬܿܐ 274 : ܘܲܒ̣ܢܵܐ ܘܫܲܟܼܠܸܠ ܥܲܡܡܹ̈ܐ ܠܝܼܓܹ̈ܐ ܒܥܲܪ̈ܩܹܐ ܕܚܘܼܒܵܐ 275 : ܟܠ̣ܵܐ ܒܵܗ̇ ܒܪ ܗ̄ܘܿܡܹܐ ܘܙܵܥ̣ܘ ܒܸܢܝܵܢܹ̈ܐ ܕܲܦܬܲܟܼܪܘܼܬܼܵܐ 276 ܘܢܸܦܠܲܬ̤ ܛܘܼܥܝܲܝ ܕܨܲܒܸܬܘ ܫܹܕܹ̈ܐ ܠܒܸܢܝܵܢ ܙܹܦܵܐ . 277 : ܙܵܥ̣ܘ ܡ̣ܢ ܩܵܠܹܗ ܫܹܐܕܹ̈ܐ ܘܐ̄ܢܵܫ̈ܐ ܦܲܠܚܲܝ̈ ܫܹ̈ܐܕܹܐ 278 ܘܫܵܛ̣ܘ ܠܦܘܼܠܚܵܢܵܐ ܕܫܸܡ ܐܲܠܵܗܹ̈ܐ ܘܝܲܩ̣ܪܘ ܩܘܼܫܬܵܐ . 279 : ܐܵܦ ܝܘܿܚܲܢܵܢ ܢܚܸܡ ܩܵܠܹܗ ܠܐܲܦܸܣ̈ܝܹܐ 280 ܐܲܝܟ ܕܡ̣ܢ ܫܸܢܬܼܵܐ ܐܲܥܝܼܪܘ ܐܸܢܘܿܢ ܠܦܘܼܠܚܵܢ ܚܲܝܹ̈ܐ . 281 : ܒܲܕ ܡܘܼܬܼܪܲܥܡܵܐ ܗܘ̤ܵܬܼ ܒܲܪܬܼ ܩܵܠܹܗ ܒܐܲܪܥܵܐ ܥܩܲܪܬܵܐ 282 ܘܵܪܓܝܗ̇ ܠܥܘܼܒܵܐ ܒܡܸܛܪܵܐ ܚܝܐ ܕܡܠܬ̤ ܦܘܼܡܹܗ . 283 : ܐܲܪܡܝܼ ܒܵܓܼܵܘܗ̇ ܙܲܪܥܵܐ ܛܵܒܼܵܐ ܕܗܲܝܡܵܢܘܼܬܼܵܐ 284 ܒܝܲܕ ܣܘܼܥܪ̈ܵܢܹܐ ܓܲܡܪܹܐ ܠܲܫܡܵܐ ܕܐܸܬܼܟܲܢܝܼ ܒܹܗ . 285 : ܘܐܲܫ̣ܡܲܥ ܩܵܠܵܐ ܕܕܼܵܪ ܘܿܙܘܼܬܹܗ ܒܲܕܼܡܘܼܬܼ ܪܲܥܡܵܐ 286 ܒܪܲ ܥܡܵܐ ܕܩܵܠܹܗ ܢܲܚܸܡ ܡܝܼ̈ܬܹܐ ܕܡܝܼܬܼ ܒܲܚܛܝܼܬܼܵܐ . 287 : ܘܚܵܘܝܼ ܐܸܢܘܿܢ ܐܘܼܪܚܵܐ ܚܕܲܬܵܐ ܕܚܲܝܲܬܼ ܡܝܼ̈ܬܹ̈ܐ 288 ܡܲܬܼܝ ܐܲܠܸܦ ܒܹܝܬܼ ܥܸܠܼܪ̈ܝܹܐ ܬܠܝܼܬܼܵܝܘܼܬܼܵܐ . 289 : ܘܚܲܬܸܡ ܩ̈ܠܹܐ ܕܲܢܒܼܝܼܘܼܬܼܵܐ ܒܟܼܪܵܘܿܙܘܼܬܼܵܐ 290 ܫܲܪܲܪ ܐܢܘܿܢ ܒܝܲܕ ܡܘܼܠܟ̈ܢܹܐ ܕܲܠܘܵܬܼ ܟܹܐܢܹ̈ܐ . 291 : ܘܐܵܘܕܲܥܘ ܐܸܢܘܿܢ ܕܲܫܠܸܡܘ ܐ̄ܪ̈ܙܹܐ ܘܲܕܼܢܲܚ̣ ܩܘܼܫܬܵܐ 292 : ܚܲܕܝܹܗ ܠܐܲܒܼܪܵܡ ܕܲܗܘ̤ܵܘ ܥܲܡܡܹ̈ܐ ܐ̄ܚܢܹ̈ܐ ܕܚܘܼܒܹܗ 293 ܘܐܲܦܲܨܚ ܠܕܵܘܝܼܕܼ ܕܩܵܡ̣ ܡ̣ܢ ܙܲܪܥܹܗ ܡܲܠܟܵܐ ܕܲܟܼܬܼܝܼܒܼ . 294 : ܐܲܟ̇ܬܸܒܼ ܒܲܛܢܹܗ ܕܲܗܘ̤ܵܐ ܒܪܘܼܚܵܐ ܕܠܵܐ ܙܘܼܘܵܓܼܵܐ 295 ܘܐܲܝܟ ܥܸܩܪܵܐ ܫܘܲܚ̣ ܡ̣ܢ ܐܲܪܥܵܐ ܨܗܘܼܬܼܵܐ ܡܲܪܝܲܡ . pb. f.54r 296 : ܒܗܲܢܟܲܠ ܦܲܓܼܪܵܐ ܚܵܘܝܼ ܕܲܥܡܲܪ ܨܒܼܝܵܢ ܟܲܣܝܵܐ 297 ܘܲܩܪ̣ܵܝܗܝ ܒܲܫܡܵܐ ܒܲܪ ܐܲܗܵܠܵܐ ܕܥܸܠܝ ܡ̣ܢ ܟܠ . 298 : ܠܗܵܢܵܐ ܢܝܼܫܵܐ ܫܠܸܡ ܐܵܦ ܠܘܼܩܵܐ ܐܵܣܝܵܐ ܕܪܘܼܚܵܐ 299 ܘܐܲܝܟ ܕܲܒܼܣܲܡܵܐ ܐܲܣܝܼ ܒܡܸܠܵܘ̈ܗܝ ܠܐܵܓܸܒܼ̈ܛܵܝܹܐ . 300 : ܐܵܣܝܵܐ ܡܗܝܼܪܵܐ ܐܹܫܬܲܕܲܪ ܗ̄ܘ̣ܵܐ ܠܥܲܡܵܐ ܟܪܝܼܗ̄ܐ 301 ܕܢܸܥܨܘܿܒܼ ܟܹܐܒܼܵܘ̈ܗܝ ܒܝܲܕܼ ܣܲܡ̣ܡܵܢܹ̈ܐ ܐܲܠܵܗܹ̈ܝܐ . 302 : ܒܫܸܩ ܐܸܠܵܗܵܐ ܣܲܥܪܹܗ ܒܲܪ ܫܹܝܡ ܠܒܲܪ ܚܵܡ ܥܲܒܼܕܵܐ 303 ܘܣܡ ܠܹܗ ܣܲܡܵܐ ܕܚܹܐܪܘܼܬܼ ܢܲܦ̣ܫܵܐ ܥܲܠ ܪܸܥܝܵܢܹܗ . 304 : ܒܟܹܐܒܼܵܐ ܕܥܵܘܠܵܐ ܪܡܹܐ ܗ̄ܘ̣ܵܐ ܙܲܪܥܹܗ ܕܚܵܡ ܡܲܪܵܚܵܐ 305 ܘܥܲܠ ܥܸܒܼܪܵܝܵܐ ܘܥܲܨܒܹܗ ܒܪܘܼܚܵܐ ܘܟܲܣܝܼ ܥܵܘܠܹܗ . 306 : ܫܪܝܗܝ̣ ܡ̣ܢ ܢܝܼܪܵܐ ܕܥܲܒܼܕܘܼܬܼ ܥܵܘܠܵܐ ܕܲܒܝܼܠܵܘ̈ܛܵܬܼܵܐ 307 ܘܛܲܒܼܥܹܗ ܒܪܘܚܵܐ ܕܢܸܗܘܹܐ ܡܲܦܠܲܝܝ ܠܡܲܠܟܵܐ ܕܪܵܘܡܵܐ . 308 : ܦܐܹܐ ܗ̄ܘ̣ܵܐ ܩܵܠܹ̈ܐ [ ܟܲܕ ܩܵܥܹ̇ܐ ܗ̄ܘ̣ܵܐ ܒܐܲܪܥܵܐ ܕܡܸܨܪܹܝܢ 309 : ܘܲܡܫܲܬܸܩ ܗ̄ܘ̣ܵܐ ܩܵܠܹ̈ܐ ] ܕܛܘܼܥܝܲܝ ܒܟܼܵܪܘܿܙܘܼܬܼܵܐ 310 : ܪܲܒ ܗ̄ܘ̣ܵܐ ܢܒܼܓܵܐ ܕܡܸܠܲܬܼ ܦܲܘܡܹܗ ܛܵܒܼ ܡ̣ܢ ܓܝܼܚܘܿܢ 311 ܘܲܡܝܲܬܿܪܝܼܢ ܗ̄ܘ̣ܵܘ ܙܵܘܥܲܝ̈ ܢܦ݂ܲܫܹܗ ܡ̣ܢ ܫܲܬܿܝܼܩܹ̈ܐ . 312 : ܕܚܝܼܠ ܗ̄ܘ̣ܵܐ ܩܵܠܹܗ ܥܲܠ ܡܸܨܪ̈ܝܹܐ ܛܵܒܼ ܡ̣ܢ ܓܝܼܚܘܿܢ 313 ܘܲܡܝܲܬܿܪܝܼܢ ܗ̄ܘ̣ܵܘ ܚܪܘܕ̈ܐ ܕܥܲܡܹܗ ܡ̣ܢ ܝܼܣܪܵܝܹܠ . 314 : ܡܘܼܫܹܐ ܚܪܲܪ ܘܐܲܗܦܸܟ ܥܲܡܹܗ ܕܡܝܼܬܼ ܒܲܚܛܝܼܬܼܵܐ 315 ܘܠܘܼܩܵܐ ܚܲܪܲܪ ܘܐܲܗܦܸܟ ܥܲܡܹܗ ܒܣܲܒܼܪܵܐ ܘܚܲܝܹ̈ܐ . 316 : ܚܪ̈ܘܼܪܹܐ ܘܚܲܝܹ̈ܐ ܡܠ݂ܲܟ ܥܸܒܼܪܵܝܵܐ ܠܲܒܲܢܲܝ̈ ܓܸܢܣܹܗ 317 ܘܐܸܫܬܵܘܕܝܼ ܠܗܘܿܢ ܩܝܵܡܬܵܐ ܕܦܲܓܼܪܵܐ ܘܦܘܼܪܩܵܢ ܢܲܦ̣ܫܵܐ . 318 : ܡܵܪܩܘܿܣ ܪܲܒܿܝܼ ܙܲܪܥܵܐ ܕܲ [...] ܕܲܥ ܟܹܐܦܵܐ ܒܪ̈ܗܘܿܡܹܐ 319 ܘܐܲܫܩܝܼ ܒܡܸܠܵܘ̈ܗܝ ܚܲܠܝܘܼܬܼ ܩ̈ܠܐ ܠܦܹܐܪܹ̈ܐ ܡ̈ܠܝܼܠܹܐ . 320 : ܒܢ̣ܵܐ ܝܘܼܠܦܵܢܹܗ ܥܲܠ ܬܵܘܕܝܼܬܼܵܐ ܕܟܹܐܦܵܐ ܓܒܼܝܼܬܼܵܐ 321 ܘܠܵܐ ܐܸܬܼܪܲܦܝܼ ܡ̣ܢ ܡܲܚܫܘܼ̈ܠܹܐ ܕܪܚܵܐ ܕܛܘܼܥܝܲܝ . 322 : ܕܢܚ̣ ܐܲܝܟ ܫܸܡܡܵܐ ܫܪܵܪܵܐ ܕܡܸܠܵܘ̈ܗܝ ܒܹܝܬܼ ܪ̈ܗܘܿܡܵܝܹܐ 323 ܘܪܲܕܼܦܹܗ ܠܚܸܫܟܿܐ ܕܚܲܪܵܫܘܼܬܼܵܐ ܕܐܲܠܸܦ ܣܝܼܡܘܿܢ 324 : ܦܪܲܣܝܼ ܘܲܓܼܠ̣ܵܗ̇ ܠܐܘܼܡܵܢܘܼܬܹܗ ܕܗܵܘ̇ ܙܹܐܦܵܢܵܐ 325 ܘܦܲܟܿܗܵܗ̇ ܠܡܸܪܬܹܗ ܒܫܸܡ ܚܲܠܝܘܼܬܼܵܐ ܕܲܫܡܹܗ ܕܝܼܫܘܿܥ . 326 : ܥܩܲܪ̣ܙܝܼܙܵ ܢܵܘ̈ܗܝ ܘܕܲܟܿܝܼ ܝܲܥܪܵܐ ܕܡܲܘܼܬܹܗ 327 ܘܲܙܪ̣ܥ ܒܐ̄ܢܵܫ̈ܐ ܙܲܪܥܵܐ ܛܵܒܼܵܐ ܕܗܝܼܡܵܢܘܼܬܹܗ . 328 : ܒܗܲܝܼܡܢܘܼܬܼܵܐ ܫܲܪܝܼ ܘܫܲܠܸܡ ܒܲܕܡܘܼܬܼ ܚܲܒܼܪ̈ܵܘܗܝ 329 ܘܐܲܩܸܦ ܣܸܦܪܗ ܠܕܼܝܬܹܩܹܐ ܕܲܟܼܢܵܘ̈ܗܝ . 330 : ܒܐܲܪ݁ܒܿܥܵܐ ܣܵܦܪ̈ܐ ܚܲܬܼܡܵܗ̇ ܡܠܟܿܐ ܠܟܼܵܪܘܿܙܘܼܬܹܗ 331 ܘܐܲܪܡܝܼ ܐܝܼܕܼܵܐ ܬ̇ܡܵܢܝܵܐ ܘܫܲܒܼܥܝܼܢ ܒܦܘܼܪܩܵܢ ܥܲܡܡܹ̈ܐ . 332 : ܒܲܕ ܡܘܼܬܼܢܲܚܬܵܐ ܦܪܲܣ̣ ܝܘܼܠܦܵܢܹܗ ܒܐܲܪ̈ܒܲܥܦܸܢܝܵܢ 333 ܘܟܲܣܝܘܼܗܝ ܠܥܵܠܡܵܐ ܥܲܪܛܸܠܵܝܐ ܒܢܲܚܬܵܐ ܕܲܒܡܹܗ . 334 : ܫܡܵܐ ܡܫܝܼܚܵܐ ܠܒ̣ܟܘ ܒܐܕܝ̈ܗܘܢ ܘܒܙܘ ܥܝ̈ܗܘܢ 335 ܘܐܸܢ ܕܲܒܼܛܒܼܢܵܐ ܚܬܲܡܘ ܒܹܗ ܐܢܵܫ̈ܐ ܡ̣ܢ ܢܸܟܼܝܵܢܹ̈ܐ . 336 : ܐܲܝܟ ܚܲܕܼ ܓܘܼܫܡܵܐ ܚܫܲܒ̣ܘ ܠܲܚܕܵܕ̈ܐ ܟܲܕܼ ܣܲܓܝܼܐܝܼ̈ܢ 337 ܘܲܟܼܕܲܢܘ ܚܘܼܒܵܐ ܕܪܸ̈ܥܝܵܢܲܗܘܿܢ ܒܪܹܫܵܐ ܡܫܝܼܚܵܐ . 338 : ܦܐܹܐ ܗ̄ܘ̣ܵܐ ܟܢܘܼܫܝܵܐ ܕܗܲܕܡܲܝ̈ܗܘܿܢ ܕܲܡܫܝܼܚܹ̈ܐ 339 ܘܲܪܓܝܼܓܼ ܗ̄ܘ̣ܵܐ ܛܵܒܼ ܫܡܵܐ ܝܲܩܝܼܪܵܐ ܕܲܠܒܼܝܼܟܼܝܼܢ ܗ̄ܘ̣ܵܘ . 340 : ܒܲܕܼ ܡܘܼܬܼ ܨܲܠܡܵܐ ܨܝܼܪ ܗ̄ܘ̣ܵܐ ܡܫܝܼܚܵܐ ܩܕܼܵܡ ܡܲܕܥܗܘܿܢ 341 ܘܲܚܬܿ ܝܼܪܝܼܢ ܗ̄ܘ̣ܵܘ ܒܛܼܒܼܥܵܐ ܕܲܫܡܹܗ ܐܲܝܟ ܕܲܒܼܬܼܵܓܼܵܐ . 342 : ܠܲܝܬܿ ܗ̄ܘ̣ܵܐ ܡܸܕܹܡ ܥܲܝܢ̈ܝܗܘܿܢ ܐܸܠܵܐ ܡܫܝܼܚܵܐ 343 ܘܒܹܗ ܡܲܩܲܬܼ ܗ̄ܘ̣ܵܐ ܚܝܵܪܐ ܟܲܣܝܵܐ ܕܪܸ̈ܥܝܵܢܲܝܗܘܿܢ . 344 : ܠܵܐ ܚܫܝܼܒܼ ܗ̄ܘ̣ܵܐ ܠܗܘܿܢ ܕܐܝܼܬܼܵܘܗܝ ܡܸܕܹܡ ܥܘܼܡܪܵܐ ܕܙܲܒܼܢܵܐ 345 ܘܠܵܐ ܪܵܢܹܝ̇ܢ ܗ̄ܘ̣ܵܘ ܕܐܝܼܬܼ ܝܘܼܬܼܪܵܢܵܐ ܒܐܲܪ̈ܥܝܵܬܼܵܐ . pb. f.54v 346 : ܦܵܘܠܘܿ [ ܣ ] ܓܲܒܼܝܵܐ ܪܵܚܡܵܐ ܕܡܲܠܟܿܐ ܕܪܵܘܡܵܐ 347 ܕܡܝܼܬܼ ܗ̄ܘ̣ܵܐ ܟܲܕܼܝܲܝ ܘܝܲܝ ܗ̄ܘ̣ܵܐ ܟܲܕܼ ܡܝܼܬܼ ܘܫܝܼܛܘ ܗ̄ܘ̣ܵܐ ܘܲܫܒܼܝܼܝ . 348 : ܡܝܼܬܼ ܗ̄ܘ̣ܵܐ ܠܥܵܠܡܵܐ ܕܠܵܐ ܚ̇ܕܐ ܗ̄ܘ̣ܵܐ ܒܪ̈ܓܼܝܼܓܬܗ 349 ܘܝܲܝ ܗ̄ܘ̣ܵܐ ܒܲܣܒܼܪܵܐ ܕܗܵܘ̇ ܚܘܼܕܵܬܵܐ ܕܗܵܘܹ̇ܐ ܒܪܪܬܼܵܐ . 350 ܠܥܸܢܝܵܢ ܡܵܪܹܗ ܡܸܬܼܝܲܐܲܒܼ ܗ̄ܘ̣ܵܐ ܕܠܵܐ ܣܲܒܼܥܘܼܬܼܵܐ ܘܲܡܣܲܟܹܿܐ 351 ܗ̄ܘ̣ܵܐ ܕܢܚܸܙܝܘܼܗܝ ܒܐܲܦܹ̈ܐ ܕܠܵܐ ܡܲܚܝܼܬܼܵܐ . 352 : ܥܲܡܹܗ ܗܘ̤ܵܐ ܓܹܝܪ ܒܚܲܝܹ̈ܐ ܕܙܒܼܢܵܐ ܐ̄ܪܵܙܢܵܐܝܼܬܼ 353 ܐܸܠܵܐ ܪܓܼܝܼܓܼ ܗ̄ܘ̣ܵܐ ܕܢܸܗܘܹܐ ܥܲܡܹܗ ܒܲܓܼܡܝܼܪܘܼܬܼܵܐ . 354 : ܠܗܵܢ ܥܢܝܵܢܵܐ ܪܚܸܡܘ ܟܵܪ̈ܘܙܹܐ ܕܡܸܠܲܬܼ ܚܲܝܹ̈ܐ 355 ܘܟܲܕܼ ܒܲܐܪܥܵܐ ܗܘ̤ܵܘ ܠܵܘ ܒܐܲܪܥܵܐ ܗܘ̤ܵܘ ܐܸܠܵܐ ܨܹܐܕܵܘܗܝ . 356 : ܡܸܛܠ ܚܘܼܒܹܗ ܫܒܲܩ̣ܘ ܟܠܡܸܕܡ ܘܝܩܪܘ ܚܘܼܒܹܗ 357 ܘܲܗܘ̤ܵܘ ܣܵܗܕܹ̈ܐ ܕܟܼܵܪܘܿܙܘܼܬܹܗ ܨܹܝܕ ܐܢܵܫܘܼܬܼܵܐ . 358 : ܐܲܟܼܪܸܙܘ ܒܲܛܢܹܗ ܘܚܵܘܝܼܘ ܝܠܕܹܗ ܘܬܲܪܒܿܝܬ ܦܲܓܼܪܹܗ 359 ܘܲܪܫܲܡ̣ܘ ܚܲܫܹܗ ܘܨܵܪܘ ܢܘܼܚܵܡܹܗ ܕܩܵܡ ܘܐܸܣܬܲܠܲܩ . 360 ܫܡܲܥ̣ܘ ܒܲܪܬܼ ܩܵܠܵܐ ܕܦܲܩܸܕ ܐܸܢܘܿܢ ܕܬܲܠܡܸܕܼܘ ܘܐܲܥܡܸܕܼܘ . 361 : ܘܲܓܼܡ݂ܲܪܘ ܚܘܼܒܹܗ ܒܚܘܼܒܵܐ ܠܡܸܠܲܬܼ ܦܘܼܡܹܗ ܒܐܸܕܸܢܲܝ̈ ܟܠܢܵܫ 362 : ܢܦܲܩ̣ܘ ܠܲܣܝ̈ܓܼܐ ܘܒܹܝܬܼ ܐܘܼܪ̈ܚܵܬܼܵܐ ܒܵܬܲܪ ܐܢܵܫ̈ܐ 363 : ܘܟܲܢܸܫܘ ܡܲܠ̣ܵܘ ܒܹܝܬܼ ܡܸܫܬܘܼܬܼܵܐ ܛܵܒܹ̈ܐ ܘܒܼܝ̈ܫܹܐ 364 ܐܲܣܡܸܟܼܘ ܐܸܢܘܿܢ ܥܲܠ ܦܵܬܼܘܪܵܐ ܪܘܼܚܵܢܝܵܐ . 365 : ܘܐܲܫܩܝܼܘ ܐܢܘܿܢ ܣܲܡ ܚܲܝܘܼܬܼܵܐ ܒܐܪܵܙܵܐ ܕܕܼܵܡܹ̇ܐ 366 ܒܦܲܓܼܪܵܐ ܘܕܲܡ̇ܐ ܬܲܪܣܝܼܘ ܐܢܘܿܢ ܐܪܵܙܵܢܵܐܝܼܬܼ . 367 : ܕܢܹܐܠܲܦ ܟܠܵܢܵܫ ܕܲܕܦܲܓܼܪܵܢܵܐ ܗܘ̣ ܦܲܓܼܪܑܵ ܘܲܕܼܡܵܐ 368 ܒܐܘܼܟܼܠܵܐ ܕܪܘܼܚܵܐ ܥܲܝܸܕܼܘ ܐܸܡܘܿܢ ܠܥܲܡܡܹ̈ܐ ܝܲܥܢܹ̈ܐ . 369 : ܘܫܵܛ̣ܘ ܡܹܐܛܼܘܼܠܬܼܵܐ ܕܲܦܬܲܟܼܪܘܼܬܼܵܐ ܘܝܲܩܲܪܘ ܩܘܼܫܬܵܐ 370 ܒܐܸܣܛܲܠ ܫܘܼܒܼܚܵܐ ܟܣܲܝܼܘ ܐܸܢܘܿܢ ܠܥܪܪ݁ܛܸܠܵܝܹܐ . 371 : ܘܢܲܟܸܦܘ ܪܲܗܛܵܐ ܕܙܲܠܝܼܠܘܼܬܼܵܐ ܕܕܼܘܼܒܵܪܲܝܗܘܿܢ 372 ܒܣܲܒ̣ܪܵܐ ܘܚܲܝܹ̈ܐ ܫܲܪܲܪ ܐܸܢܘܿܢ ܨܝܕ ܡܘܼܠܟ̈ܢܐ . 373 : ܘܐܲܠܸܦ ܐܸܢܘܿܢ ܕܠܵܐ ܢܸܬܼܪܲܦܘܢ ܒܚܲܫܹ̈ܐ ܕܙܲܒ̣ܢܵܐ 374 : ܡܘܼܠܟܵܢ ܚܲܝܹ̈ܐ ܖܒܥ̣ܘ ܐܲܝܟ ܢܝܼܫܵܐ ܩܕܼܵܡ ܥܲܝܢܲܝ̈ܗܘܿܢ 375 ܕܢܸܗܘܘܿܢ ܚܵܢܹ̇ܝܢ ܒܗܲܝܡܵܢܘܼܬܼܵܐ ܠܘܵܬܼ ܕܲܥܬܼܝܼܕ̈ܢ . 376 : ܒܕܼܘܼܡܝܵܐ ܕܝܼܠܹܗ ܚܲܦܸܛܘ ܐܸܢܘܿܢ ܠܡܡܪܝܘ 377 ܘܗܢܘܢ ܫܪܝܼܘ ܐܲܝܟ ܪ̈ܒܢܐ ܩܕܼܵܡ ܬܲܠܡܝܕ̈ܐ . 378 : ܗܢܘ̣ܢ ܥܠ̣ܘ ܗܵܘ̣ܘ ܠܐ ܓܘܢ ܥܡ̈ܠܐ ܩܕܡ ܐܬܼܠܝܼ̈ܛܐ 379 ܘܗܢ̣ܘܢ ܚܘܝܼܘ ܙܢܝ̈ ܬܲܟܬܘܼܫܵܐ ܠܩܪ̈ܒܬܢܐ . 380 : ܚܵܣܢܘ ܟܠ ܚܝ̈ܠܝܢ ܒܚܝܠ ܥܘܼܕܼܪܵܢܵܐ ܐܲܠܵܗܵܝܵܐ 381 ܘܐܲܩܠܝܼܘ ܘܒܲܣܲܪܘ ܥܲܠ ܫܘܥܠܝܐ ܕܕܝܘ̈ܐ ܘܐܢܫ̈ܐ . 382 : ܫܛ̣ܘ ܠܘܚܡ̈ܐ ܘܕܫ̣ܘ ܠܲܓܼܙܵܡܹ̈ܐ ܕܡܲܠܟܵܐ ܛܪ̈ܘܢܐ 383 ܘܐܲܗܸܠܘ ܘܲܓܼܚܸܟܼܘ ܥܲܠ ܕܝ̈̇ܢܐ ܘܫܘܠܛܢ̈ܝܗܘܿܢ . 384 : ܫܪ̣ܘ ܝܘܠܦܢܐ ܕܟܸܢܼܒܲܬ̤ ܛܘܥܝܲܝ ܒܐܝܼܕܵܐ ܕܐܵܢܵܫ̈ܐ 385 ܘܲܟܼܬܲܒܼܘ ܣܦܪ̈ܐ ܕܚܲܕܼ ܝܘܠܦܵܢܵܐ ܕܐܲܠܵܗ ܟܠܵܐ . 386 : ܦܐܹܐ ܗ̄ܘ̣ܵܐ ܩܵܠܗܘܿܢ ܟܲܕܼ ܩܵܥܹ̇ܝܢ ܗ̄ܘ̣ܵܘ ܒܹܝܬܼ ܐܲܪ̈ܥܵܢܹܐ 387 ܐܲܒܼܵܐ ܘܲܒܼܪܵܐ ܘܪܘܼܚܵܐ ܕܩܘܕܼܫܵܐ ܚܕܼܵܐ ܐܝܼܬܼܘܼܬܼܵܐ . 388 : ܪܓܼܝܸܓܼ ܗ̄ܘ̣ܵܐ ܙܵܡܪܵܐ ܕܟܸܢܵܕ̈ܝܗܘܿܢ ܪ̈ܘܼܚܵܢܵܝܹܐ 389 ܟܲܕܼ ܙܵܡ̇ܝܪܝܼܢ ܗ̄ܘ̣ܵܘ ܡܸܠܬܐ ܘܦܲܓܼܪܵܐ ܒܪܵܐ ܕܐܲܠܵܗܵܐ . 390 : ܗܲܢܝܼܬܝܼ̈ܢ ܗ̄ܘ̣ܵܘ ܦܸܬܼܓܼܡܲܝ̈ܗܘܿܢ ܠܥܝܼܪܹ̈ܐ ܘܐ̈̄ܢܵܫ̈ܐ 391 ܟܲܕܼ ܙܵܪܥܝܼܢ ܗ̄ܘ̣ܵܘ ܣܒܲܪܬܼܵܐ ܚܕܲܬܐ ܕܥܸܠܲܬܼ ܫܲܝܢܵܐ . 392 : ܥܗܲܪܘ ܗ̄ܘ̣ܵܘ ܟܸܢܫ̈ܐ ܕܫܡܝ̈ܢܐ ܒܚܝܠܐ ܕܲܒܼܗܘܿܢ 393 ܟܲܕܼ ܚܵܣܢܹ̇ܝܢ ܗ̄ܘ̣ܵܘ ܟܠ ܝܘܼܠܦܵܢܝܼ̈ܢ ܒܚܲܝܠܹܗ ܕܝܼܫܘܿܥ . pb. f.55r 394 : ܒܬܲܗܪܵܐ ܩܵܡ̣ܘ ܗ̄ܘ̣ܵܘ ܪ̈ܘܼܚܵܢܵܝܹܐ ܒܐܵܓܼܘܢܲܝ̈ܗܘܿܢ 395 ܕܚܙ̣ܘ ܕܐܲܫܦܸܠ ܥܵܠܡܵܐ ܘܚܝܲܠܹܗ ܡ̣ܢ ܨܲܝܵܪܹ̈ܐ . 396 : ܚܙ̣̰ܵܘ ܕܲܠܒܼܝܼܫܝܼܢ ܟܝܵܢܵܐ ܕܒܸܣܪܵܐ ܡ̣ܬܼܚܲܒܿܠܵܢܵܐ 397 ܘܲܬܼܗܲܪܘ ܣܲܓܿܝܼ ܕܐܲܝܟܲܢ ܙܵܟܹ̇ܝܢ ܠܚܲܫܹ̈ܐ ܕܲܒܼܗܘܿܢ . 398 : ܐܘܒܣܪ̈ܢܐ ܕܫܵܛ̣ܘ ܠܲܟܼܝܵܢܵܐ ܘܠܲܐ ܣܝܼܪܘܼܬܹܗ 399 ܘܚܵܘܝܼܘ ܕܘܼܡܝܵܐ ܕܠܵܐ ܚܵܫܘܿܫܹ̈ܐ ܒܚܵܡܣܵܢܲܝ̈ܗܘܿܢ . 400 : ܐܘ ܐܪ̈ܥܢܐ ܕܲܥܡܲܪ̣ܘ ܒܐܲܪܥܵܐ ܟܪܝܼܗܘܼܬ ܓܘܼܫܡܵܐ 401 ܘܠܵܐ ܐܸܬܼܟܲܬܲܡܘ ܒܟܹܐܒܹ̈ܐ ܣܢ̈ܝܵܐ ܕܲܢܣܝܼܣܘܼܬܹܗ . 402 : ܐܘ ܬܲܓܵܪܹ̈ܐ ܕܼܪܕܼܵܘ ܒܐܘܼܪܚܵܐ ܡܲܠܝܲܬ ܩܸܢܛܵܐ 403 ܘܠܵܐ ܐܸܬܼܚܲܠܲܨܘ ܓܲܙܵܐ ܪܲܒܵܐ ܕܪܸ̈ܥܝܵܢܲܝܗܘܿܢ . 404 : ܐܘ ܡܲܠܵܚܹ̈ܐ ܕܝܼܬܸܒܼܘ ܒܐܸܠܦܵܐ ܒܝܲܡܵܐ ܫܓܼܝܼܫܵܐ 405 ܘܠܵܐ ܐܸܬܼܛܲܒܿܥܲܬ̤ ܗܲܝܡܵܢܘܼܬܼܗܘܿܢ ܒܹܝܬܼ ܡܲܚܫܘܼ̈ ܠܹܐ . 406 : ܐܘܿ ܟܢܪ̈ܐ ܙܡܪ̈ܝ ܠܝܘܿܡ ܬܠܝܼܬܼܵܝܘܼܬܼܵܐ 407 ܕܠܵܐ ܐܸܬܼܦܲܣܲܩ ܪܘܼܟܵܒܼ ܡܸܢܹ̈ܐ ܕܚܘܼܫܵܒܲܝܗܘܿܢ . 408 : ܐܘܿ ܐܲܬܼ̈ܠܹܝܛܹܐ ܐܲܚܕܼܵܝ̈ ܕܲܪܵܐ ܥܲܡ ܚܘܼܬܼܚ̈ܵܬܹܐ 409 ܕܠܵܐ ܩܲܬܼ̈ܝ ܐܝܼܕ̈ܐ ܕܐܲܚܘܿܕܲܝ̈ܗܘܿܢ ܒܗܲܕܼܵܡܲܝ̈ܗܘܿܢ . 410 : ܐܘܿ ܐܲܟܵܪܹ̈ܐ ܙܲܪ̈ܥܲܝ ܚܲܝܹ̈ܐ ܒܹܝܬܼ ܡܵܝܘܿܬܹ̈ܐ 411 ܕܥ̇ܕ ܚܲܢܦܘܼܬܼܵܐ ܝܲܥܪܵܐ ܕܐܲܥܝܼܘ ܫܹܐܕܹ̈ܐ ܒܐܵܢܵܫ̈ܐ . 412 : ܐܘܿ ܬܲܡܝܼܕܹ̈ܐ ܢܵܛܪ̈ܲܝ ܚܘܼܒܵܐ ܕܪܲܒܵܐ ܡܫܝܼܚܵܐ 413 ܕܠܵܐ ܐܸܬܼܪܲܦܝܼ ܚܵܙܘܵܐ ܕܚܘܼܒܗܘܿܢ ܡ̣ܢ ܨܹܝܕܼ ܡܵܪܪܗܘܿܢ . 414 ܒܨܝܼܪ ܗ̄ܘ̣ ܚܘܼܒܵܐ ܕܢܸܬܼܢܹܐ ܫܲܪܒܵܐ ܕܪܸ̈ܥܝܵܢܲܝܟܿܘܿܢ 415 ܘܠܵܐ ܡܨܹܐ ܗܵܘܢܵܐ ܕܲܢܨܘܿܪ ܨܵܠܡܵܐ ܕܢܸܨܚܵܢܲܝ̈ܟܿܘܿܢ . 416 : ܟܪܹܐ ܠܸܫܵܢܵܐ ܕܢܸܡܛܹܐ ܠܪܵܘܡܵܐ ܕܲܣܠܲܩܬܘܿܢ ܠܗ 417 ܘܡܲܬܝܼܢ ܝܲܨܪܵܐ ܕܢܸܡܛܹܐ ܥܲܡܟܼܘܿܢ ܠܲܠܡܹܐܝܢ ܚܲܝܹ̈ܐ . 418 : ܚܲܕ ܗܘ̤ ܒܲܠܚܘܿܕܼ ܡܨܐܹ ܕܲܢܨܘܿܪܝܼܘܗܝ ܠܨܲܠܡܵܐ ܕܚܘܼܒܿܟܘܿܢ 419 ܘܗܘ̤ܝܘܼ ܝܵܕܲܥ̇ ܕܢܸܡܢܹܐ ܥܲܡܠܹ̈ܐ ܕܐܵܓܼܘܿܢ̈ܝܟܿܘܿܢ . 420 : ܠܹܗ ܗ̄ܘ̣ ܓܲܠܝܵܐ ܕܲܟܼܡܵܐ ܚܲܫܬܿܘܢ ܡܸܛܠ ܚܘܼܒܹܿܗ 421 ܘܗܘ̤ ܡܦܣ ܕܐܲܝܟܲܢ ܢܸܬܸܿܠ ܐܲܓܼܪܵܐ ܠܨܒܼܝܵܢܲܝ̈ܟܿܘܿܢ . 422 : ܒܟܲܪܡܹܗ ܠܦܚܬܘܿܢ ܡ̣ܢ ܫܘܼܪܵܝܵܐ ܕܘܼܪܘܿܙܘܼܬܹܗ 423 ܘܗܘ̤ ܡܦܲܢܹܐ ܠܟܼܘܿܢ ܕܝܢܵܪ ܚܲܝܹ̈ܐ ܕܠܵܐ ܡܸܬܼܚܲܒܲܠ ܀ 1 : ܡܲܠܟܿܐ ܕܪܵܘܡܵܐ ܥܒ݂ܲܕ ܡܸܫܬܿܘܼܬܼܵܐ ܪܘܼܚܵܢܵܝܬܿܐ 2 ܘܫܲܕܲܪ ܥܲܒܼܕܘ̈ܗܝ ܕܢܩܪܘܢ ܟܠܵܐ ܠܲܝܚܘܿܠ ܚܘܼܒܹܗ . 3 : ܙܲܡܸܢ ܘܲܩܪ̣ܵܐ ܠܲܫܡܝ̈ܢܐ ܘܠܲܐܪ̈ܥܵܢܹܐ 4 ܘܫܲܕܲܪ ܥܲܠܒܼܕܘ̈ܗܝ ܕܢܩ̇ܪܘܢ ܟܠܵܐ ܠܲܚܲܠܘܿܠ ܚܘܼܒܹܗ . 5 : ܙܲܡܸܢ ܘܲܩܼܪܵܐ ܠܲܫܡܝ̈ܢܐ ܘܠܲܐܪ̈ܥܵܢܵܝܹܐ 6 ܘܛܲܝܸܒܼ ܐܘܼܟܼܠܵܐ ܪܘܼܚܵܢܵܝܵܐ ܕܠܵܐ ܡܸܬܼܚܵܒܲܠ . 7 : ܐܲܣܡܸܟ ܐܸܢܘܿܢ ܒܗܲܝܟܲܠ ܦܲܓܼܪܵܐ ܡܸܬܼܚܲܙܝܵܢܵܐ 8 ܘܚܵܘܝܼ ܐܸܢܘܿܢ ܚܹܝܠ ܪܲܒܿܘܼܬܹܗ ܒܪܸ̈ܓܼܫܐ ܓ̈ܠܝܐ . 9 : ܒܪܸܫ ܒܲܪ ܢܵܫܵܐ ܣܡܹܗ ܠܬܼܵܓܼܐ ܕܐܲܠܵܗܘܼܬܼܵܐ 10 ܕܢܸܚܙܘܢ ܐܢ̈ܫܐ [...] ܪ̈ܘܼܚܵܢܵܝܹܐ ܟܣܝܵܐ ܒܓܸܠܝܐ . 11 : ܠܵܐ ܡܲܨܵܝܵܐ ܗ̄ܘ̣ܵܬܼ ܕܬܸܚܙܝܼܘܗܝ ܠܲܒܼܪܵܐ ܘܬܸܬܼܒܲܩܹܐ ܒܹܗ 12 ܘܥܲܠ ܗܵܝ̇ ܚܵܘܝܼ ܫܘܼܒܼܚܹܗ ܒܦܲܓܼܪܵܐ ܠܥܹܝܢ ܚܲܙ̈ܝܹܐ . 13 : ܫܘܼܒܼܚܹܗ ܠܥܹܝܢ ܬܘܼܩܢܵܘ̈ܗܝ ܠܵܘ ܐܝܼܬܼܘܼܬܹܗ 14 ܘܚܹܝܠ ܪܲܒܿܘܼܬܹܗ ܓܠ̣ܵܐ ܠܲܥܒܼܵܕܵܘ̈ܗܝ ܠܵܘ ܟܲܣܝܘܼܬܹܗ . 15 : ܢܚܬܹܿܐ ܕܦܲܓܼܪܐ ܠܒܸܫ ܨܒܼܝܵܢܵܐ ܡܸܠܬܐ ܕܡܸܢܹܗ 16 ܘܬܲܪܓܸܡ ܒܐܝܼܕܹܗ ܚܹܝܠ ܒܘܼܕܵܩܵܐ ܕܲܣܬܝܼܪ̈ܵܬܹܗ . 17 : ܟܸܢܵܪ ܒܣܪܵܐ ܪܘܼܚܵܢܵܝܵܐ ܪܲܟܸܿܒܼ ܚܘܼܒܹܿܗ 18 ܕܢܲܚܕܐ ܒܹܗ ܠܪ̈ܘܼܚܵܢܵܝܹܐ ܘܦܓܼܪ̈ܢܝܐ . 19 : ܒܡܸܢܝ̈ ܦܲܓܼܪܵܐ ܢܩ̣ܫ ܨܒܼܝܵܢܹܗ ܐܲܝܟ ܕܲܒܨܒܼܥܵܐ 20 ܘܲܬܼܗܲܪܘ ܐ̄ܢܵܫ̈ܐ ܘܪ̈ܘܚܵܢܵܝܹܐ ܒܚܲܠܝܘܬܼ ܩܵܠܹܗ . 21 : ܦܐܐ ܗܘ̣ܵܐ ܚܵܠܘܼܠܵܐ ܕܥܒܼܝܼܕܼ ܟܵܣܝܼܵܐ ܠܲܥܒܼܕܼ ܐܝܼܕܼܵܘ̈ܗܝ 22 ܘܗܢܝܼ ܗܘ̣ܵܐ ܛܵܒܼ ܙܡܪ ܟܣܝܘܬܹܗ ܒܐܲܒܿܘܼܒܼܘ ܒܸܣܪܵܐ . 23 : ܠܲܥܒܼܵܕܼ ܐܝܼܕܼܵܘ̈ܗܝ ܥܒܕ ܡܸܫܬܿܘܼܬܼܵܐ ܠܵܘ ܠܚܢܵܢܹܗ 24 ܕܗܘ̤ ܠܵܐ ܣܢܝܼܩܵܐ ܗܘ̣ ܕܥܲܡ ܐܝܼܬܼܘܼܬܹܗ ܐܝܬܵܘܗܝ ܛܘܼܒܹܗ . 25 ܠܨܠܡܹܗ ܝܩܪ ܒܝܲܕ ܗ̇ܝ ܕܓܼܠܵܐ ܥܠ ܐܝܼܬܼܘܼܬܹܗ . 26 : ܠܵܘ ܬܵܘܣܦܬܼܵܐ ܥܒܕ ܠܲܟܼܝܵܢܹܗ ܒܐܝܠܝܢ ܕܲܩܢܹܐ 27 : ܠܲܝܬ ܠܹܗ ܕܢܹܐܪܲܒܼ ܐܵܘ ܕܢܸܬܿ ܒܲܨܲܪ ܡ̣ܢ ܡ̇ܢ ܕܐܝܼܬܼܵܘܗܝ 28 ܘܠܵܐ ܩܢܹܐ ܟܝܵܢܹܗ ܕܢܚܕܐ ܘܢܲܟܼܪܹܐ ܒܝܲܕ ܕܡܸܬܼܚܲܘܝܼ̈ܢ . 29 : ܠܲܡܠܝܼܠܘܼܬܼܵܐ ܨܒܼܵܐ ܕܲܢܚܲܕܼܬܼ ܒܐܲܝܠܹܝܢ ܕܣܥ̣ܪ 30 ܘܒܼܵܗ̇ ܬܘܼܒܼ ܬܲܪܓܸܿܡ ܚܹܝܠ ܚܸܟܼܡ̈ܬܼܵܐ ܕܟܲܣܝܘܼܬܼ ܚܘܼܒܹܗ . 31 : ܠܲܨܠܸܡ ܨܲܠܡܹܗ ܝܲܩܲܪ ܡ̣ܢ ܟܠ ܐܲܝܟ ܕܲܠܨܲܠܡܵܐ 32 ܘܒܼܐܝܼܕܹܗ ܐܲܦܨܲܚ ܠܲܟܼܡܝܼܪܘܼܬܼܵܐ ܕܪܸܕܼܦܲܬ̤ ܫܲܝܢܵܐ . 33 : ܚܛܝܼܬܼܵܐ ܕܐܢܫ̈ܐ ܕܠܚܬܗ ܠܫܝܢܐ ܘܫ̣ܪܬ̤ ܚܘܼܒܵܐ 34 ܘܲܒܼܒܲܪ̈ܢܵܫܵܐ ܨܒ̣ܐ ܕܲܢܫܲܝܸܢ ܟܠ ܥܲܡ ܚܘܼܒܹܿܗ . 35 : ܚܲܕܼ ܡ̣ܢ ܐܢܫܵܐ ܓܒ̣ܵܐ ܨܒܼܝܵܢܹܗ ܘܲܩܪ̣ܵܝܗܝ ܒܲܫܡܹܗ 36 ܘܒܼܐܝܼܕܹܗ ܐܲܦܝܼ ܠܲܡܠܝܼܠܘܼܬܼܵܐ ܠܘܵܬܼ ܝܼܕܲܥܬܹܗ . 37 ܠܪܸܚܡܲܬܼ ܚܘܼܒܹܿܗ ܩܪ̣ܐ ܡܸܫܬܿܘܼܬܼܵܐ ܕܥܒ̣ܕ ܠܩܪܗ : pb. f.51v 38 ܘܨܐܕܵܘܗܝ ܟܲܢܸܫ ܠܲܫܡܝ̈ܢܐ ܘܠܙܪ̈ ܥܢܝܐ . 39 : ܠܒܢܝ̈ ܓܢܣܗ ܫܲܡ݂ܲܗ ܥܒ̈̇ܕܐ ܘܡܸܫܬܲܕܪ̈ܵܢܹܐ 40 ܘܙܲܡܲܢ ܟܠܵܐ ܠܲܚܠܘܼܠ ܚܲܝܹ̈ܐ ܪ̈ܘܼܚܵܢܵܝܹܐ . 41 : ܪܡܙܹܗ ܡܲܠܸܠ ܒܸܠܫܵܢ ܒܫܪܵܐ ܥܲܡ ܦܓܪ̈ܢܐ 42 ܘܚܲܟܸܿܡ ܐܸܢܘܿܢ ܕܐܲܝܟܲܢ ܢܨܘܼܕܘܼܢ ܐܢܫ̈ܐ ܠܚܚ̈ܐ . 43 : ܚܲܝܠܹܗ ܚܲܝܸܠ ܠܲܡܚܝܼܠܘܼܬܼܵܐ ܕܪ̈ܥܝܢܝܟܘܢ 44 ܕܲܢܫܝܼܢܘܼܢܵܝܗܝ ܠܥܵܠܡܵܐ ܦܠܝܼܓܼܐ ܒܩܵܠ ܡܲܠܝ̈ܗܘܿܢ . 45 : ܚܘܼܒܹܗ ܡܕܟ ܐܝܟ ܣܲܡܡܵܢܹ̈ܐ ܥܲܡ ܡܠܝ̈ܗܘܿܢ 46 ܕܢܐܣܘܢ ܟܹܐܒܹ̈ܐ ܕܦܲܓܼܪܵܐ ܘܢܲܦ̣ܫܵܐ ܒܵܦܸܬܼܓܼܵܡܲܝ̈ܗܘܿܢ . 47 : ܫܪܵܪܹܗ ܐܲܠܒܸܫ ܒܲܕ ܡܘܼܬܼ ܙܲܝܢܵܐ ܠܪܸ̈ܥܝܵܢܲܝܟܿܘܿܢ 48 ܕܢܙܟܘܢ ܛܘܼܥܝܲܝ ܕܲܙܪܲܥ ܒܝܼܫܵܐ ܒܐܪܫܐ ܕܐ̄ܢܵܫܵܐ . 49 : ܚܢܵܢܵܐ ܕܲܪ̈ܲܚܡܹܐ ܡܫ̣ܝܼܚ ܙܵܘܥܲܝܗܘܿܢ ܐܲܝܟ ܐܲܬܼܠܹ̈ܝܛܹܐ 50 ܕܬܸܫܪܲܥ ܐܸܢܘܿܢ ܐܝܼܕܼܵܐ ܕܫܹܐܕܹ̈ܐ ܒܐܓܘܢ ܥܲܡ̈ܠܹܐ . 51 : ܣܲܝܦܵܐ ܕܪܘܼܚܵܐ ܐ̇ܘܚܸܕܼ ܐܸܢܘܿܢ ܠܡܸܚܪܲܒܼ ܥܵܘܠܵܐ 52 ܕܢܒܗܬܼ ܣܢܐܐ ܘܕܩ̇ܛܠܝܢ ܠܹܗ ܐܢܵܫܐ ܕܲܩܛ̣ܠ . 53 : ܚܹܝܠ ܥܘܼܕܪܵܢܹܗ ܐܲܠܒܸܫ ܐܸܢܘܿܢ ܐܲܝܟ ܫܸܪ̈ܝܵܢܹܐ 54 ܕܠܵܐ ܢܸܬܼܩܲܒܼܥܘܢ ܓܹܐܪܹ̈ܐ ܕܢܸܟܼܠܹܗ ܒܗܕܡܝ̈ܗܘܢ . 55 : ܗܲܝܡܵܢܘܼܬܼܵܐ ܐܵܘ ܚ̣ܕ ܐܸܢܘܿܢ ܒܲܕ ܡܘܼܬܼ ܣܲܟܪܵܐ 56 ܕܲܢܣܲܬܪܘܢ ܒܵܗ ܦܲܓܼܪܵܐ ܘܢܲܦ̣ܫܵܐ ܡ̣ܢ ܢܸܟܼܝܵ̈ܢܹܐ . 57 : ܪܘܿܚܵܢܵܐܝܼܬܼ ܐܲܠܒܸܿܫ ܐܸܢܘܿܢ ܙܢܲܝ̈ ܬܲܟܼܬܘܼܫܵܐ 58 ܕܢܸܗܘܘܢ ܝܵܕ ܥܝܼܢ ܠܡܹܐܚܲܕܼ ܕܼܪܵܐ ܥܲܡ ܚܘܼܬܼܚܵܬܹ̈ܐ . 59 : ܥܲܡ ܟܠ ܘܲܒܼܟܼܠ ܐܲܥܢܝܼ ܐܸܢܘܿܢ ܒܗܸܪܓܵܐ ܕܥܲܡ̈ܠܹܐ 60 ܘܲܒܼܢܸܣܝܵܢܵܐ ܩܢ̣ܘ ܕܘܼܪܵܫܵܐ ܕܪ̈ܘܼܚܵܢܝܵܬܼܵܐ . 61 : ܚܝܹܠ ܚܸܟܡ̈ܬܼܵܐ ܕܟܼܠ ܐܘܼܡܵܢܘܼ ܝܠܸܦܘ ܡ̣ܢ ܪܘܼܚܵܐ 62 ܘܲܥܬܼܪ ܘܐܲܥܬܲܪ ܡ̣ܢ ܓܲܙܲܝ̈ܗܘܿܢ ܠܲܕܼܡܸܣܟܹܝܢܝܼ̈ܢ . 63 ܢܘܼܗܪܵܐ ܘܡܸܠܚܵܐ ܗܘ̤ܵܘ ܒܲܒܼܪܝܼܬܼܵܐ ܣܘܼܥܪ̈ܢܲܗܘܿܢ . 64 ܘܐܲܢܗܲܪܘ ܥܲܛ̈ܠܹܐ ܘܐܲܩܝܼܢܘ ܛܲܥܡܵܐ ܠܲܕ ܦܲܟܼܝܼܗܝܼܢ . 65 : ܪܲܕܼܦܘܼܗ̇ ܠܛܘܼܥܝܲܝ ܒܨܚܡܵܐ ܫܒܼܝܼܚܵܐ ܕܕܼܘܼܒܵܪ̈ܲܝܗܘܿܢ 66 ܘܐܸܕܲܢܚܘ ܢܘܼܗܪܵܐ ܕܙܲܕܲܝܩܘܼܬܼܵܐ ܒܹܝܬܼ ܚܸܫܘܼܪܹ̈ܐ . 67 : ܥܩܲܪܵܘ ܚܲܢܦܘܼܬܼܵܐ ܒܸܢܝܵܢ ܙܹܐܦܵܐ ܕܒ̣ܢܘ ܫܐܕ̈ܐ 68 ܘܒ̣ܢܘ ܩܘܼܫܬܵܐ ܫܪܵܪܵܐ ܕܲܟܼܝܵܐ ܕܫܸܡ ܒܵܪܘܿܝܵܐ . 69 : ܣܲܚܸܦܘ ܢܵܘ̈ܣܹܐ ܕܲܦܬܲܟܼܪܘܼܬܼܵܐ ܕܨܸܒܸܬܼܘ ܕܝܘܹ̈ܐ 70 ܘܫܲܟܼܠܸܠܘ ܚܘܼܒܵܐ ܘܗܲܝܲܡܵܢܘܼܬܼܵܐ ܒܪܸܥܝܵܢ ܐܢܫ̈ܐ . 71 : ܪܕܲܦܘ ܥܲܪܦܸܠܵܐ ܕܫܸܡ ܐܲܠܵܗܹ̈ܐ ܡ̣ܢ ܟܠ ܥܡܡܝ̈ܢ 72 ܘܚܙ̣ܐ ܥܠܡܐ ܨܡ̇ܚܐ ܦܲܐܝܵܐ ܕܚܲܕܼ ܐܲܠܗܐ . 73 : ܗܘ̤ܘ ܩ̈ܠܝܗܘܿܢ ܒܲܕܼܡܘܼܬܼ ܪܲܥܡܵܐ ܒܹܝܬܼ ܐܲܪ̈ܥܵܢܹܐ 74 ܘܢܵܕܼܘ ܛܲܒܿܝܼ̈ܥܹܐ ܘܩܵܡ̣ܘ ܝܲܩܝܼܪܹ̈ܐ ܠܩܵܠ ܡܸܠܲܝ̈ܗܘܿܢ . 75 : ܡܨܝܼܕܬܵܐ ܕܚܘܼܒܵܐ ܠܒ̣ܟ ܙܘܥܝ̈ܗܘܢ ܪܘܼܚܵܢܵܐܝܼܬܼ 76 ܘܦܪܣܘܗ̇ ܥܲܠ ܟܠ ܘܨܵܕܲܬ̤ ܡ̣ܢ ܟܠ ܛܵܒܹ̈ܐ ܘܒܼܝܼܫ̈ܐ . 77 : ܨܵܕܼܵܘ ܡ̣ܢ ܝܲܡܵܐ ܘܨܵܕܼܘ ܡ̣ܢ ܝܼܒܼܫܵܐ ܨܲܝܕܵܐ ܡܠܝܼܠܵܐ 78 ܘܩܒܘ ܐܢܘܢ ܐܝܟ ܩܘܪܒܢܐ ܠܡܲܠܟܐ ܕܪܵܘܡܵܐ . 79 : ܐܦ ܗܘ̤ ܡܠܟܿܐ ܡܨܝܼܕܬܵܐ ܟܢܝܵܗ̇ ܠܟܼܵܪܘܙܘܬܗ 80 ܕܦܲܪܣܵܗ̇ ܚܘܼܒܹܿܗ ܥܲܠ ܟܠ ܥܲܡܡܝܼ̈ܢ ܒܐܝܼܕܼܵܐ ܕܥܲܒܼܕܵܘ̈ܗܝ . 81 : ܒܝܲܕ ܣܘܼܥܪ݁ܢܐ ܓܲܡܪܘܗ̇ ܫܠܝܼܚܹ̈ܐ ܠܗܵܝ̇ ܒܲܪܬܼ ܩܵܠܵܐ 82 ܕܬܲܠܡܸܕܘ ܘܲܐܥܡܸܕܘ ܠܟܼܠܗܘܿܢ ܥܲܡܡܹ̈ܐ ܒܫܸܡ ܐܝܼܬܼܘܼܬܼܵܐ . 83 : ܫܡܵܗܹ̈ܐ ܬܠܵܬܼܵܐ ܩܲܒܸܿܠܘ ܡܸܢܹܗ ܒܲܕܼܡܘܼܬܼ ܛܲܒܼܥܵܐ 84 ܘܲܛܒܲܥ̣ܘ ܐܢܵܫ̈ܐ ܘܡܚ̣ܵܘ ܐܸܢܘܿܢ ܪܘܼܚܵܢܵܐܝܼܬܼ . 85 : ܬܠܝܼܬܼܵܝܘܼܬܼܵܐ ܪܫܲܡ̣ܘ ܥܲܠ ܙܘܵܥܹ̈ܐ ܘܥܲܠ ܗܲܕܵܡܹ̈ܐ 86 ܟܢܹܐܠܲܦ ܟܠܢܵܫ ܠܲܡܩܲܕܵܫܘܼ ܠܲܫܡܵܐ ܣܓܼܝܼܕܼܵܐ . 87 : ܒܪܘܼܫܡܵܐ ܚܲܝܵܐ ܛܲܡܘܼܗ̇ ܠܥܵܢ̈ܐ ܕܓܸܢܣܵܐ ܕܐܢܵܫܵܐ 88 ܘܟܲܢܸܫܘ ܐܲܥܠܘܼܗ̇ ܠܲܛܝܵܪ ܚܲܝܹ̈ܐ ܪ̈ܘܼܚܵܢܵܝܹܐ . 89 : ܪܸܥܝܵܐ ܕܪܘܼܚܵܐ ܐܵܘܟܸܠܘܿ ܐܸܢܘܿܢ ܠܥܲܪ̈ܒܐ ܡܠܝܼ̈ܠܐ 90 ܘܥܲܠ ܡܲܒܿܘܼ̈ܥܹܐ ܕܫܸܩܬܼܵܐ ܢܝܼܚܵܐ ܐܲܣܡܸܟ ܐܸܢܘܿܢ . pb. f.52r 91 : ܕܥ̇ܘ ܬܲܩܢܵܐܝܼܬ ܘܛܲܟܸܿܣܘ ܘܲܣܥܲܪܘ ܚܲܟܿܝܼܡܵܐܝܼܬ 92 ܘܚܲܟܸܿܡܘ ܐܸܡܪܹ̈ܐ ܘܲܢܩܵܘ̈ܬܼܐ ܒܪܸܚܡܲܬܼܩܘܼܫܬܼܵܐ . 93 : ܣܥܲܪ̣ܘ ܕܲܟܼܪ̈ܝܼܗܘܿܢ ܥܨܲܒܼ݂ܘ ܕܬܼܒܼܝܼܪ̈ܵܢ ܒܥ̣ܵܘ ܕܐܲܒܲܝܼܕ̈ܢ 94 ܘܬܲܪܣܝܼܘ ܘܢܛ̣ܪܘ ܠܟܼܠܗ̇ ܥܵܢ̈ܐ ܐܲܝܟ ܚܲܕ ܓܘܼܫܡܵܐ . 95 : ܐܲܝܟ ܡܲܚܙܝܼܬܼܵܐ ܩܒܼܝܼܥ ܗ̄ܘ̣ܵܐ ܟܠܫܵܥ ܩܕܼܵܡ ܡܲܕܼܥܲܝ̈ܗܘܿܢ 96 : ܗܵܘ̇ ܦܸܬܼܓܼܵܡܵܐ ܕܲܠܘܵܬܼ ܫܸܡ̣ܥܘܿܢ ܕܪܵܚ̇ܡ ܐܲܢ̄ܬܿ ܠܝܼ 97 : ܢܚܘܼܒܵܐ ܪܲܒܵܐ ܓܘܼܕܪܘ ܨܒܼܝܼܢܹܗ ܕܪ̈ܵܥܹܐ ܥܵܢ̈ܐ 98 ܥܕܲܡܵܐ ܠܡܵܘܬܵܐ ܣܵܥ̣ܵܘ ܥܲܠ ܚܲܫܹ̈ܐ ܒܪܸܚܡܲܬܼ ܐ̄ܢܵܫܐ . 99 : ܠܐܢܵܫܵܐ ܐܲܚܸܒ̣ܘ ܡ̣ܢ ܟܠܡܸܕܡ ܐܲܝܟ ܕܐܸܬܼܦܲܩܕܘ 100 ܘܸܡܠ ܐ̄ܢܵܫܵܐ ܢܣ̣ܵܘ ܚܲܝܲܝ̈ܗܘܿܢ ܘܲܪܚܸܡܘܡ̇ܘܬܼܵܐ . 101 : ܠܐܢܵܫܵܐ ܝܲܩܪܘ ܡܸܛܠ ܚܘܼܒܹܿܗ ܕܪܵܚܸ̇ܡ ܐܢܵܫܵܐ 102 ܕܲܚ̣ܙܵܘ ܕܲܕܡܵܐ ܪܲܚܡܹܗ ܠܐܵܢܵܫܵܐ ܡ̣ܢ ܟܠܡܸܕܹܡ . 103 : ܚܙܵܘ ܕܒܼܚܘܼܒܹܿܗ ܠܒܸܫ ܨܒܼܝܵܢܹܗ ܕܡܘܼܬܸܵܐ ܕܥܲܒܼܕܵܐ 104 ܕܲܢܪܝܼܡ ܐ̄ܢܵܫܵܐ ܡ̣ܢ ܡܘܼܡܼܵܐ ܟܵܟܼܵܐ ܠܘܵܬܼ ܪܒܿܘܼܬܼܵܐ . 105 : ܒܚܘܼܒܹܿܗ ܕܲܡܝܼܘ ܘܲܪܚܸܡܪ ܐ̄ܢܵܫܵܐ ܩܪ̈ܝܲܝ ܒܲܫܡܹܗ 106 ܘܐܲܠܸܦܘ ܐܢܘܢ ܕܢܦܢܘܢ ܨܐܕܡܗܝ ܒܐܘܼܪܚܵܐ ܕܩܘܼܫܬܿܐ . 107 : ܐܲܝܟ ܨܒܹܝܵܫܹܗ ܗܲܕܼܟܼܘ ܣܲܡܵܐ ܠܟܼܕܪ̈ܗܵܢܲܝܗܘܿܢ 108 ܘܐܲܫܩܝܼܘ ܐܸܢܘܿܢ ܚܢܵܢܵܐ ܘܪ̈ܲܚܡܹܐ ܕܠܵܐ ܢܸܫܬܲܚܩܘܵܢ . 109 : ܒܪ̈ܲܚܡܹܐ ܐܲܣܝܼܘ ܒܪ̈ܝܼܗܹܐ ܕܐܲܓܲܪܘ ܒܟܹܐܒܹ̈ܐ ܕܥܵܘܠܵܐ 110 ܘܒܲܚܵܘܣܵܢܵܐ ܥܨܲܒ̣ܘ ܡܝܬ̈ܐ ܕܲܬܼܪܲܪ ܒܝܼܫܵܐ . 111 : ܚܢܵܢܵܐ ܛܲܦܝܼܘ ܠܲܚܒܼܵܪ̈ܵܝܵܬܼܵܐ ܕܪܸ̈ܓܼܫܹܐ ܘܙܵܘ̈ܥܹܐ 112 ܘܐܲܫܝܼܓܼܘ ܐܸܢܘܿܢ ܒܡ̈ܝܬܐ ܢܝܼܚܹ̈ܐ ܕܡܲܥܡܘܿܕܲܝܼܬܼܵܐ . 113 : ܐܲܝܟ ܕܲܒܼܟܼܘܼܪܵܐ ܐܲܥܸܠܘ ܢܣܟܘܼܗܝ ܠܦܲܓܼܪܵܐ ܘܢܲܦ̣ܫܵܐ 114 ܘܲܡܪܲܩ̣ܘ ܡܸܢܗܘܿܢ ܨܵܐܬܼܵܐ ܣܢܝܼܬܼܵܐ ܕܥܵܘ ܠܵܐ ܣܲܢܝܵܐ . 115 : ܐܲܝܟ ܦܲܚܵܪܹ̈ܐ ܢܲܦܸܨܘ ܐܸܢܘܿܢ ܠܡܹܐܢܹ̈ܐ ܡ̈ܠܝܼܠܹܐ 116 ܘܚܲܕܼܬܼܘ ܐܸܢܘܿܢ ܒܲܬܼܝܵܒܼܘܼܬܼܵܐ ܓܒܝܠܬܵܐ ܚܕܲܬܵܐ . 117 : ܐܘ ܡܵܝ̈ܘܬܼܐ ܟܝܵܢܵܐ ܕܚܸܨܦܵܐ ܢܩܹܐ ܠܲܬܼܒܼܵܪܵܐ 118 ܕܲܗܦܲܟܼܘ ܚܲܕܼܬܼܘ ܗܲܕܵܡ̈ܝܗܘܿܢ ܘܲܗܘ̤ܵܘ ܕܲܗܒܼܵܐ . 119 : ܐܘ ܐܲܪ̈ܥܵܢܹܐ ܒܢܲܝ̈ ܕܲܚܝܼܝܵܐ ܕܫܝܼܛ ܒܲܚܙܵܬܹܗ 120 : ܕܐܲܩܢܝܼܘ ܓܘܼܫܡܵܐ ܕܲܫܡܝ̈ܢܐ ܠܫܝܼܛܘܼܬܼ ܐܢܵܫܵܐ 121 : ܐܘ ܡܣܟܢ̈ܐ ܕܚܵܒ̣ ܐܸܒܘܼܗܘܿܢ ܘܙܲܒܸܢܘ ܐܸܢܘܿܢ 122 ܘܲܙܒܢܘܼܗܝ ܠܥܵܠܡܵܐ ܒܥܘ̣ܬܼܪܵܐ ܕܟܲܢܸܫܘ ܒܝܲܕ ܥܡܠܝ̈ܗܘܿܢ . 123 : ܥܬ݂ܲܪ ܡ̣ܢ ܓܲܙܵܐ ܕܚܲܕܼ ܕܐܸܬܼܝܲܩܲܪ ܒܫܸܡ ܒܪܘܿܝܵܐ 124 ܘܐܲܥܬܲܪܘ ܠܐܢܵܫܵܐ ܒܲܕܼܠܵܐ ܕܝܼܠܗܘܵܢ ܐܲܝܟ ܕܲܒܼܕܼܝܼܠܹܗܘܢ 125 : ܒܲܕܼܠܵܐ ܕܝܼܠܗܘܿܢ ܚܲܪܲܪܘ ܕܝܼܠܗܘܿܢ ܡ̣ܢ ܥܒܼܕܘܼܬܼܵܐ 126 ܘܐܲܟܼܬܸܒܼܘ ܐܸܢܘܿܢ ܫܛܵܪ ܚܹܐܪܘܼܬܼܵܐ ܒܠܵܐ ܡܵܝܘܿܬܹ̈ܐ . 127 : ܙܲܝܢܵܐ ܕܪܝܼܚܵܐ ܢܣܲܒ̣ܘ ܡ̣ܢ ܡܲܠܟܵܐ ܪܘܼܚܵܢܵܝܵܐ 128 ܘܒܹܗ ܐܸܬܼܢܲܨܚܘ ܠܥܹܝܢ ܪ̈ܘܼܚܵܢܹܐ ܘܦܲܓܼܪܵܢܝܐ . 129 : ܫܒܸܝܬܼܵܐ ܕܐ̄ܢܵܫܵܐ ܦܲܪܩ̣ܘ ܡ̣ܢ ܡܵܘܬܵܐ ܘܡ̣ܢ ܣܵܛܵܢܵܐ 130 ܘܚܲܪܲܪܘ ܐܸܢܘܿܢ ܡ̣ܢ ܫܘܼܥܒܵܕܼܵܐ ܕܦܘܼܠܚܵܢ ܥܵܘܠܵܐ . 131 : ܩܪܵܒܼܵܐ ܥܒܲܕܼܘ ܗ̄ܘ̣ܵܘ ܥܲܡ ܚܲܣܝܼܢܵܐ ܕܫܲܥܒܸܿܕ ܐܢܵܫܵܐ 132 ܘܐܲܥܕܝܼܘ ܡܸܢܹܗ ܫܒܼܝܼܬܼܵܐ ܕܲܕܼܒܲܪ̣ ܡ̣ܢ ܣܸܕܲܪ̈ܲܝܗܘܿܢ . 133 : ܒܣܲܝܦܵܐ ܕܲܪܘܚܵܐ ܚܲܪܕܘ ܡܲܫܪܝܼܬܹܗ ܕܼܒܼܥܸܠܕܲܪܵܐ 134 ܘܐܲܫܦܸܠܘ ܣܸܕܼܪܹ̈ܐ ܕܚܲܝ̈ܠܵܘܵܬܹܗ ܩܕܼܵܡ ܦܲܓܼܪ̈ܢܐ . 135 ܚܵܒ̣ ܚܲܣܝܼܢܵܐ ܕܫܲܥܒܲܕܼ ܐ̄ܢܵܫ̈ܐ ܗܲܢܨܚ̣ 136 ܐܢܵܫܵܐ ܘܥܘ̇ܩ̣ܘ ܕܝܘܸ̈ܐ ܡ̣ܢ ܩܵܠ ܐܢܵܫ̈ܐ ܠܒܝܼܫ̈ ܪܘܼܚܵܐ . ܢ 137 : ܒܪܘܼܚܵܐ ܐܲܩܪܸܒ̣ܘ ܪ̈ܘܼܚܵܢܵܝܹܐ ܫܡ ܦܲܓܼܪ̈ܢܵܝܹܐ 138 ܘܲܙܟܼܵܘ ܐܢܵܫ̈ܐ ܠܒܼܫܲܝ̈ ܚܲܫܹ̈ܐ ܘܠܵܐ ܚܫܘܿܫܹ̈ܐ . 139 : ܬܲܗܪܵܐ ܪܲܒܑܵܐ ܣܥ݂ܲܪ ܚܘܼܡܣܵܢܵܐ ܒܪܸܚܡܲܬܼ ܟܹܐܢܹ̈ܐ 140 ܕܐܲܩܠܝܼܘ ܓܘܼܫܡܵܐ ܡܬܼܚܲܙܝܵܬܵܐ ܠܘܼܩܒܲܠ ܪܘܼܚܵܐ . 141 : ܫܒܝܼܚ ܬܲܟܼܬܘܼܫܵܐ ܕܚܵܘܝܼܘ ܒܐܲܪܥܵܐ ܒܝܲܕ ܥܲܡܠܲܝ̈ܗܘܿܢ 142 ܘܲܙܥܘܿܪܦܘܡܵܐ ܕܢܸܬܼܢܹܐ ܫܲܪܒܵܐ ܕܢܼܨܚܵܢܲܝ̈ܗܘܿܢ . pb. f.52v 143 : ܐܲܪܝܟ ܪܲܗܛܵܐ ܕܕܼܘܼܒܵܪ̈ܵܝܗܘܿܢ ܡ̣ܢ ܡܘܼܫܚ̈ܵܬܼܵܐ 144 ܘܲܒܝܼܪ ܗܵܘ ܢܵܐ ܕܢܸܚܙܘܿܩ ܥܲܡܗܘܿܢ ܠܘܵܬܼ ܫܘܼܠܵܡܵܐ . 145 : ܕܚܸܠ ܐܵܓܼܘܿܢܵܐ ܕܐܸܬܼܟܲܬܲܫܘ ܒܹܗ ܥܲܡ ܚܘܼܬܼܚ̈ܵܬܹܐ 146 : ܘܩܲܢܝܼܛ ܠܸܒܵܐ ܠܲܡܬܲܢܵܝܘܼܬܼܵܐ ܥܲܠ ܚܲܫܲܝ̈ܗܘܿܢ 147 : ܩܸܢܛܵܐ ܘܚܒܼܵܐ ܡܠܹܐ ܦܵܣܘܿܩܵܐ ܕܩܸܪ̈ܝܵܢܲܝܗܘܿܢ 148 ܥܲܡ̈ܠܹܐ ܕܚܝܼܠܝܼܢ ܟ̈ܠܝܼܠܹܗ ܫܒܼܝܼܚ̈ܝܼܢ ܛܘܼܒܼ ܠܲܕܼܡܲܚܸܒܼ . 149 : ܒܚܘܼܒܵܐ ܗ̄ܘ̣ ܡܸܫܟܲܚ ܗܵܘܢܵܐ ܠܡܸܩܪܵܐ ܒܣܘܼܥܪ̈ܢܝܗܘܢ 150 ܘܗܘ̤ ܡܚܵܘܹܐ ܠܹܗ ܠܲܐܝܢܵܐ ܕܡܲܚܸܒ ܫܒܼܝܼܠ ܥܲܡ̈ܠܲܝܗܘܿܢ . 151 : ܒܗܲܝܡܵܢܘܼܬܼܵܐ ܡܨܸܐ ܪܸܥܝܵܢܹܗ ܠܡܚܙܲܩ ܥܲܡ̈ܗܘܿܢ 152 ܘܗ̤ܝ ܡܠܲܒܿܒܼܵܐ ܠܹܗ ܕܠܵܐ ܢܸܬܼܪܲܦܹܐ ܡ̣ܢ ܕܲܡܠܝܼܟ̈ܝܼܢ . 153 : ܣܲܒܼܪܵܐ ܡܚܸܦܸܛ ܠܝܲܨܪܵܐ ܟܲܣܝܵܐ ܥܲܡ ܟܲܣܝ̈ܬܼܵܐ 154 ܘܗܘ̤ ܡܚܲܝܸܠ ܠܹܗ ܠܲܡܕܵܫ ܚܲܫܹ̈ܐ ܒܝܲܕܼ ܚܘܼܡܣܵܢܵܐ . 155 : ܚܘܼܒܵܐ ܘܣܲܒܼܪܵܐ ܘܗܲܝܡܵܢܘܼܬܼܵܐ ܠܒܸܫܘ ܢܲܨܝܼܚܹ̈ܐ 156 ܘܲܒܼܗܘܿܢ ܐܲܩܪܸܒ̣ܘ ܥܲܡ ܟܠ ܚܲܫܝܼ̈ܢ ܕܲܟܼܣܹܝܢ ܘܲܓܼܠܹܝܢ . 157 : ܒܗܘܿܢ ܐܸܬܼܚܙܲܩܘ ܐܲܝܟ ܕܲܒܼܙܲܝܢܵܐ ܠܘܼܩܲܒܲܠ ܒܝܼܫܵܐ 158 ܘܒܼܐܝܼܕܼܗܘܿܢ ܐܲܩܪܸܒܼܘ ܥܲܡ ܪ̈ܘܼܚܵܢܹܐ ܘܥܲܡ ܦܲܓܼܪ̈ܢܹܐ . 159 : ܥܲܠ ܬܘܼܡܼܠܵܢܗܘܿܢ ܢܚܸܬܼܘ ܠܐܵܓܼܘܿܢܵܐ ܕܥܲܡ̈ܠܹܐ ܩܫ̈ܝܵܐ 160 ܕܲܕܼܵܫ̣ܘ ܥܲܠ ܚܲܫܹ̈ܐ ܘܫܵܛ̣ܘ ܠܲܢܚܵܝܹ̈ܐ ܐܲܝܟ ܠܵܐ ܐ̄ܢܵܫܵܐ . 161 : ܒܠܵܐ ܚܵܫܘܫܹ̈ܐ ܕܲܡܝܼܘ ܚܘܼܒܿܗܘܿܢ ܒܐܵܝܠܹܝܢ ܕܲܣܥܲܕܘ 162 ܘܲܣܢ̣ܘ ܚܲܝܹ̈ܐ ܘܲܪܚܸܡܘ ܡܵܘܬܵܐ ܕܠܵܐ ܒܲܥܝܵܕܼܵܐ . 163 : ܠܒܲܪ ܡ̣ܢ ܛܲܟܼܣܵܐ ܫܵܛ̣ܘ ܠܲܢܚܵܝܵܐ ܘܠܲܐܣܝܼܪܘܼܬܹܗ 164 ܘܲܗܘ̤ܵܘ ܣܵܢ̈ܐܹܐ ܠܐܲܪ̈ܥܵܢܝܵܬܼܵܐ ܘܐܲܚܸܒܼ ܠܕܲܠܥܸܠ . 165 : ܠܕܲܠܥܸܠ ܐܲܚܸܒܼܘ ܟܲܕܼ ܛܵܒܼ ܟܲܣܝ̈ܵܢ ܡ̣ܢ ܚ̈ܲܙܵܝܹ̇ܐ 166 ܘܲܣܢ̣ܵܘ ܠܕܲܠܬܲܚܬܿ ܟܲܕ ܛܵܒܼ ܓܲܠܝ̈ܵܢ ܠܪܸ̈ܓܼܫܹܐ ܘܙܵܘ̈ܥܹܐ . 167 : ܒܪܸܚܡܲܬ ܚܘܼܒܵܐ ܕܲܥܬܼܝܼܪ̈ܲܬܼܵܐ ܫܵܛ̣ܘ ܕܥܲܠ ܐܲܪܥܵܐ 168 ܘܐܲܠܸܦܘ ܐ̄ܢܵܫ̈ܐ ܕܢܸܗܘܘܿܢ ܣܵܢ̇ܝܼܢ ܠܲܐܪ̈ܥܵܢܝܵܬܼܵܐ . 169 : ܗܘܲܝ̤̈ ܟܲܣܝ̈ܵܬܼܵܐ ܩ̣ܕܼܵܡ ܥܲܝܢܲܝ̈ܗܘܿܢ ܐܲܝܟ ܓܲܠܝܵܬܼ̈ܐ 170 ܘܲܒܫ݂ܲܥ ܐܸܢܹܝܢ ܐܲܝܟ ܡܲܚܙܝܼܬܼܵܐ ܩܕܼܵܡ ܘܟܲܕ ܥܗܘܿܢ . 171 : ܐܲܝܟ ܕܲܒܨܒܼܥܵܐ ܚܵܘܝܼܘ ܐܸܢܹܝܢ ܠܐܲܪ̈ܥܵܢܝ̈ܵܬܼܵܐ 172 ܕܚܘܪܘ ܡܵܝܘܬܹ̈ܐ ܘܲܚ̣ܙܵܘ ܫܘܼܦܪܐ ܕܲܟܼܣܹܐ ܒܪܵܘܡܵܐ . 173 : ܐܲܝܟ ܕܲܠܫܲܒܼܪܹ̈ܐ ܓܲܪܸܓܼܘ ܐܢܵܫܵܐ ܨܝܕ ܕܲܡܠܝܼܟܼ̈ܢ 174 ܘܐܲܝܟ ܕܲܒܼܚܲܠܒܼܵܐ ܬܲܪܣܝܼܘ ܐܸܢܘܿܢ ܒܐܘܼܟܼܠܵܐ ܕܪܘܼܚܵܐ . 175 : ܣܡ ܚܲܝܘܼܬܼܵܐ ܐܲܪܡܚܲܘ ܒܐܪܥܐ ܕܡܵܝܘܿܬܘܼܬܼܵܐ 176 ܘܫܲܪܝܼܘ ܚܵܐܝ̈ܢ ܡܝܼ̈ܬܼܵܐ ܕܥܵܘ ܠܵܐ ܠܩܵܠ ܡܸܠܲܝ̈ܗܘܿܢ . 177 : ܩܵܠܹ̈ܐ ܚܲܕܬܹ̈ܐ ܫܡ݂ܲܥܘ ܡܵܝܘ̈ܬܹܐ [ ܡ̣ܢ ܡܵܝܘ̈ܬܹܐ ] 178 ܕܩܵܥܹ̇ܝܢ ܐܢܵܫ̈ܐ ܒܐܸܕܼܢܲܝ̈ ܐ̄ܢܵܫܵܐ ܒܘܼܛܵܠ ܡܵܘܬܼܵܐ . 179 : ܣܒܲܪܬܼܵܐ ܚܕܲܬܼܵܐ ܐܝܬܝܼܘ ܐ̄ܢܵܫ̈ܐ ܠܲܒܼܢܲܝ̈ܢܵܫܵܐ 180 ܢܘܼܚܵܡ ܦܲܓܼܪܵܐ ܘܦܘܼܪܩܵܢ ܢܲܦ̣ܫܵܐ ܘܚܘܼܕܵܬܼ ܟܠܵܐ . 181 : ܐܲܝܟ ܕܡ̣ܢ ܫܸܢܬܵܐ ܐܲܥܝܼܪܘ ܐ̣ܢܘܿܢ ܠܲܒܼܢܝ̈ܫܵܐ 182 ܘܢܵܕܼܘ ܛܲܒܹܝܼ̈ܥܹܐ ܠܩܵܠ ܚܘܼܕܵܬܼܵܐ ܕܲܦܓܼܪܵܐ ܘܢܲܦ̣ܫܵܐ . 183 : ܫܸܡ ܐܝܼܬܼܘܼܬܼܵܐ ܐܲܠܸܦܘ ܟܠܵܐ ܠܡ̣ܬ ܗܲܓܵܝܼܘܼ 184 ܩܡܘܿܡ̈ܐ ܬܠܵܬܼܵܐ ܕܠܵܐ ܡܸܣܬܲܕܩܝܼܢ ܒܝܲܕܼ ܫܘܼܚܠܵܦܵܐ . 185 : ܣܸܦܪܵܐ ܚܲܕܬܼܵܐ ܟܬܲܒܼܘ ܗܸܕܝܘ̈ܛܹܐ ܠܲܡܠܝܼܠܘܼܬܼܵܐ 186 ܚܲܟܸܿܡܘ ܐܸܢܘܿܢ ܠܡܸܩܪܵܐ ܐܲܒܼܵܐ ܘܲܒܼܪܵܐ ܘܪܘܼܚܵܐ . 187 : ܫܡܵܗܹ̈ܐ ܬܠܵܬܼܵܐ ܟܬܲܒܼܘ ܥܲܠ ܠܘܼܚܹ̈ܐ ܕܪܸ̈ܥܝܵܢܲܝܗܘܿܢ 188 ܚܲܕܼ ܐܝܼܬܼܘܬܼܵܐ ܕܠܲܝܬܼ ܫܘܼܪܵܝܵܐ ܠܐܲܡܝܼܢܘܼܬܹܗ . 189 : ܟܝܵܢܵܐ ܕܲܠܒܸܫ ܦܲܓܼܪܵܐ ܪܫܲܡ̣ܘ ܒܲܕܼ ܝܘܿܬܼܵܐ 190 ܕܢܸܗܘܘܿܢ ܩܵܪܹܝܢ ܡܸܠܬܼܵܐ ܘܦܲܓܼܪܵܐ ܟܲܣܝܵܐ ܒܓܸܠܝܐ . 191 ܕܡܘܼܬܼܵܐ ܕܥܲܒܼܕܵܐ ܘܲܕܼܥܵܒܼܘܿܕܵܐ ܪܫܲܡ̣ܘ ܒܹܝܬܼ ܚܘܼܩܹ̈ܐ : pb. f.53r 192 ܕܢܸܚܙܹܐ ܟܠܢܵܫ ܨܠܸܡ ܟܲܣܝܘܼܬܼܵܐ ܒܪܸ̈ܓܼܫܹܐ ܓ̈ܠܝܐ . 193 : ܐܲܠܵܗܘܼܬܼܵܐ ܥܲܡ ܐ̄ܢܵܫܘܼܬܼܵܐ ܙܡܲܪܘ ܩܵܠܲܝ̈ܗܘܿܢ 194 ܘܚܲܕܝܼ ܙܡܲܪܗܘܿܢ ܠܪ̈ܘܼܚܵܢܵܝܹܐ ܘܦܓܪ̈ܢܝܐ . 195 : ܒܲܪ ܐܝܼܬܼܘܼܬܼܵܐ ܘܒܲܪ ܐ̄ܢܵܫܘܼܬܼܵܐ ܩܪܵܘ ܚܲܕ ܝܲܠܕܵܐ 196 ܚܲܕ ܡ̣ܢ ܪܵܘܡܵܐ ܘܚܲܕ ܡ̣ܢ ܥܘܼܡܩܵܐ ܡܸܠܬܼܵܐ ܘܲܦܓܼܪܵܐ . 197 : ܟܲܣܝܵܐ ܘܓܲܠܝܵܐ ܐܲܟܼܪܸܙܘ ܘܐܲܠܸܦܘ ܠܲܒܼܢܲܝ̈ܢܵܫܵܐ 198 ܕܢܸܩܢܘܿܢ ܣܲܒܼܪܵܐ ܒܡܸܬܼܚܲܙܝܵܢܵܐ ܨܝܕܼ ܐܝܼܬܼܘܼܬܼܵܐ . 199 : ܒܲܦܝ̈ [ ܒ ] ܦܲܓܼܪܵܐ ܬܲܪܥܵܐ ܬܲܚܸܡܘ ܪܸ̈ܓܼܫܹܐ ܘܙܵܘܥܹ̈ܐ 200 ܕܠܵܐ ܢܫܸܬܲܚܩܘܢ ܒܲܒܼܥܵܬܼ ܟܲܣܝܵܐ ܕܠܵܐ ܡܸܬܼܕܲܪܟܿܐ . 201 : ܦܓܼܪܢܘܼܬܼܵܐ ܠܒܸܕܘ ܒܐܝܼܕܲܝ̈ܗܘܿܢ ܐܲܝܟ ܡܲܚܙܝܼܬܼܵܐ 202 ܘܚܵܘܝܼܘ ܠܥܵܠܡܵܐ ܚܹܝܠ ܟܣܝܘܼܬܼܵܐ ܒܪܸ̈ܓܼܫܹܐ ܓ̈ܠܝܼܵܐ . 203 : ܫܸܡ ܐܲܠܵܗܵܐ ܨܵܪܘ ܥܲܠ ܕܲܦܵܐ ܦܓܼܪܢܝܐ 204 ܘܲܠܒܲܪܢܵܫܵܐ ܟܲܢܝܘܼܗܝ ܒܲܫܡܵܐ ܐܲܠܗ̇ܝܵܐ . 205 : ܐܲܠܵܗ ܒܲܪܢܵܫ ܩܪܵܘ ܠܐܝܼܬܼܘܼܬܼܵܐ ܘܲܠܐܢܵܫܘܼܬܼܵܐ 206 ܒܪܵܐ ܕܐܲܠܵܗܵܐ ܕܥܡ݂ܲܪ ܚܘܼܒܹܗܒܢܵܘܣܵܬ ܕܦܲܓܼܪܲܢ . 207 : ܪܘܼܚܵܐ ܟܲܣܝܵܐ ܓܠ̣ܵܐ ܠܗܘܿܢ ܐܪ̈ܵܙܹܐ ܕܣܬܼܝܼ̈ܬܼܵܐ 208 ܘܐܲܗܕܓܼܝܘ ܐܸܢܘܿܢ ܬܲܪ̈ܬܹܿܝܢ ܕܲܡܘ̈ܵܢ ܚܲܕܲܦܪܨܘܿܦܵܐ . 209 : ܗܘ̤ܝܘܼ ܓܠ̣ܵܐ ܠܗܘܿܢ ܐܪ̈ܵܙܹܐ ܟܣ̈ܝܵܐ ܕܠܵܐ ܝܵܕܼܥܝܼܢ ܗ̄ܘ̣ܵܘ 210 ܘܚܲܟܸܿܡ ܐܸܢܘܿܢ ܕܐܝܟܲܢ ܢܵܘܕܘܢ ܡܸܠܬܼܵܐ ܘܦܲܓܼܪܵܐ . 211 : ܟܝܢ̈ܐ ܦܲܪܸܫܘ ܚܲܕ ܡ̣ܢ ܚܲܒܸܪܹܗ ܐܲܝܟ ܕܐܝܼܬܲܝܗܘܿܢ 212 ܕܠܵܐ ܢܸܬܼܒܲܨܪ ܟܝܵܢ ܐܝܼܬܼܘܼܬܼܵܐ ܒܦܲܓܼܪܲܢ ܕܲܠܒܸܫ . 213 : ܠܟܹܠ ܚܲܕ ܡܸܢܗܘܿܢ ܙܲܕܸܩܘ ܝܲܗܒ̣ܘ ܠܹܗ ܗܵܘ̇ ܡܵܐ ܕܲܩܢܹܐ 214 ܕܢܹܐܠܲܦ ܟܠܢܵܫ ܕܠܵܐ ܡܼܬܼܡܲܙܲܓܼ ܐܝܼܬܼܝܵܐ ܒܦܲܓܼܪܲܢ . 215 : ܠܐܝܼܬܼܝܵܐ ܝܲܗܒ̣ܘ ܠܹܗ ܓܠܝܼܙܘܼܬܼ ܡ̣ܢ ܟܠ [ ܐܲܝܟ ] ܕܲܦܐܹܐ ܠܹܗ 216 ܘܦܲܓܼܪܵܐ ܩܪ̣ܵܐܘܼܗܝ ܡܸܬܼܚܲܙܝܵܢܵܐ ܐܲܝܟ ܡܵܐ ܕܐܝܼܬܼܵܘܗܝ . 217 : ܠܠܵܐ ܚܵܫܘܿܫܵܐ ܥܲܠܝܼܘ ܘܣ̇ܡܘܼܗܝ ܠܥܸܠ ܡ̣ܢ ܚܲܫܹ̈ܐ 218 : ܘܲܠܡܵܝܘܿܬܼܵܐ ܟܲܣܝܘܼܗܝ ܒܢܲܚܬܿܐ ܕܡܵܝܘܿܬܼܘܬܼܵܐ 219 : ܦܲܪܸܫܘ ܘܐܲܫܘܝܼܘ ܡܸܛܠ ܬܲܪܬܹܝܢ ܐܲܝܟ ܝܵܕܘ̈ܥܹܐ 220 ܕܠܵܐ ܢܸܬܿܕܵܘܕܘܢ ܪ̈ܵܕܝܲܝ ܒܐܘܼܪܚܵܐ ܕܦܸܬܼܓܼܵܡܲܝ̈ܗܘܿܢ . 221 : ܩܲܢܝܼܛܝܼܢ ܗ̄ܘ̣ܵܘ ܕܕܲܠܡܵܐ ܢܲܛܥܹܐ ܐܢܵܫ ܡ̣ܢ ܩܘܼܫܬܵܐ 222 ܘܢܸܚܣܲܪ ܪܲܗܛܵܐ ܪܲܗܛܵܐ ܪܲܓܼܡܝܼܪܘܼܬܼܵܐ ܕܫܸܡ ܒܵܪܘܿܝܵܐ . 223 : ܝܲܨܝܼܦܝܼܢ ܗ̄ܘ̣ܵܘ ܕܦܘܼܠܚܵܢ ܚܲܝܹ̈ܐ ܪ̈ܘܼܚܵܢܵܝܹܐ 224 ܕܲܕܠܡܵܐ ܢܸܐܥܹܐ ܝܲܥܪܵܐ ܕܛܘܼܥܝܲܝ ܒܙܲܪܥܵܐ ܛܵܒܼܵܐ . 225 : ܙܗܝܼܪܝܼܢ ܗ̄ܘ̣ܵܘ ܛܵܒܼ ܒܒܸܢܝܵܢ ܚܘܼܒܵܐ ܘܗܲܝܡܢܘܼܬܼܵܐ 226 ܕܕܲܠܡܵܐ ܢܒܼܢܘܿܢ ܦܥ̈ܠܹܐ ܢܟܼܝܼ̈ܠܹܐ ܥܡܝܼܪܵܐ ܘܚܲܒܬܼܵܐ . 227 : ܒܥܲܝܢܵܐ ܟܣܝܼܬܼܵܐ ܡܸܬܼܒܲܩܝܢ ܗ̄ܘ̣ܵܘ ܒܲܥܬܼܕ̈ܬܼܵܐ 228 ܕܗܵܘܹ̇ܝܢ ܐ̄ܢܵܫ̈ܐ ܣܬܪ̈ܝ ܩܘܼܫܬܵܐ ܘܒܲܢܝܲܝ̈ ܙܹܐܦܵܐܘ 229 : ܓܲܠܝܵܐ ܗ̄ܘ̣ܵܬܼ ܠܗܘܿܢ ܕܠܵܒܼܫܝܼ̇ܢ ܕܹܐܒܹ̈ܐ ܕܘܿܡܝܵܐ ܕܥܪ̈ܒܹܐ 230 ܘܡܢܟܿܬܝܼܢ ܠܵܗ̇ ܠܵܠܢ̈ܐ ܕܐܢܵܫ̈ܐ ܒܐܸܣܟܹܝܡ̈ܝܗܘܿܢ . 231 : ܒܒܼܝܼܫܘܼܬܼ ܝܲܨܪܵܐ ܕܗܲܪ̈ܵܛܝܼܩܹܐ ܡܸܬܼܒܲܩܝܼܢ ܗ̄ܘ̣ܵܘ 232 ܕܡܸܬܠܲܝܼܚܝܼܢ ܠܹܗ ܠܢܲܚܬܿܐ ܦܲܐܝܵܐ ܕܗܲܝܡܵܢܘܼܬܼܵܐ . 233 : ܚܙ̣ܸܵܘ ܕܲܥܬܼܝܼܕܼܝܼܢ ܐܢܵܫܵܐ ܠܡܸܛܠܲܡ ܦܲܓܼܪܵܐ ܕܡܸܢܲܢ 234 ܘܩܕܡ ܥܲܩܪܘܼܗܝ ܠܝܲܥܪܵܐ ܣܲܝܢܵܐ ܕܪܸ̈ܥܝܵܢܲܝܗܘܿܢ . 235 : ܫܸܡ ܐܢܵܫܘܼܬܼܵܐ ܙܪܲܥ̣ܘ ܩܲܕܼܡܵܝܲ [ ܐ ] ܬܼ ܒܐܸܕܢܲܝ̈ ܐܢܵܫܵܐ 236 ܘܐܲܢܸܢ ܘܒܲ [...] ܘ ܥܲܠ ܐܝܼܬܼܘܼܬܼܵܐ ܕܟܲܣܝܵܐ ܡ̣ܢ ܟܠ . 237 : ܚܲܟܿܝܼܡܵܐܝܼܬܼ ܝܼܠܸܦ ܫܪܵܪܵܐ ܓܲܠܝܵܐ 238 ܨܒܼܝܵܢ ܟܲܣܝܵܐ ܘܲܗܲܝܟܲܠ ܦܲܓܼܪܵܐ ܬܪܹܝܬ ܕܲܗܘ̤ܵܘ ܚܲܕܼ . 239 : ܡ̣ܢ ܫܝܼܛܵܬܼ̈ܐ ܠܲܫܒܼܝܼܚ̈ܬܼܵܐ ܕܲܪܲܓܼܘ ܐܸܢܘܿܢ 240 ܕܵܗܟܲܢ ܦܩܸܕ ܛܲܟܼܣܵܐ ܬܲܩܢܵܐ ܠܲܐܝܢܵܐ ܕܡܲܠܸܦ . 241 : ܦܲܓܼܪܵܢܘܼܬܼܵܐ ܐܲܫܩܝܼܘ ܐܢܵܫ̈ܐ ܒܲܕܼ ܡܘܼܬܼ ܚܲܠܒܼܵܐ 242 ܘܐܲܟܼܢ ܩܲܪܸܒܼܘܿ ܐܘܼܟܼܠܵܐ ܕܡܝܼܪܵܐ ܕܐܲܠܗܘܼܬܼܵܐ . 243 ܗܵܠܹܝܢ ܢܸܫܫܹ̈ܐ ܦܪܲܣ̣ ܒܲܒܼܪܝܼܬܼܵܐ ܨܝܼܕܲܝ̈ ܢܘܼܢܹ̈ܐ : pb. f.53v 244 : ܘܚܲܒܼܫܘܼܗܝ ܠܥܵܠܡܵܐ ܒܲܡܨܝܼܪ̈ܵܬܼܵܐ ܕܦܸܬܵܓܼܡܲܝ̈ܗܘܿܢ 245 : ܒܗܵܠܹܝܢ ܦܘܼܪ̈ܣܹܐ ܦܠܵܚܘܼܗ̇ ܠܲܐܪܥܵܐ ܡܲܠܝܼܬܼ ܟܘܼܒܹ̈ܐ 246 ܘܐܵܘܥܝܼ ܥܘܼܒܵܗ̇ ܦܹܐܪܹ̈ܐ ܕܫܘܼܒܼܚܵܐ ܠܲܡܬܿ ܩܢܵܢܹܗ . 247 : ܗܵܠܹܝܢ ܡܸ̈ܠܹܐ ܙܪܲܥ̣ܘ ܐܲܟܵܪܹ̈ܐ ܪ̈ܘܼܚܵܢܵܝܹܐ 248 ܘܲܫܘ݂ܲܚ ܕܲܪܥܵܐ ܕܗܲܝܡܵܢܘܼܬܼܗܘܿܢ ܒܐܲܪܥܵܐ ܕܐ̄ܢܵܫ̈ܐ . 249 : ܗܵܕܹܐ ܐܘܼܪܚܵܐ ܕܪܲܫ̣ܘ ܗ̣̄ܕܼܝܹ̈ܐܐ ܕܗܲܝܡ̇ܢܘܼܬܼܵܐ 250 ܘܫܲܪܝܼܘ ܪܵܕܹܝ̇ܢ ܥܝܼܪܹ̈ܐ ܘܐ̄ܢܵܫܵܐ ܠܘܼܥܕܵܐ ܕܫܝܢܵܐ . 251 : ܒܗܵܠܹܝܢ ܩܵܠܹ̈ܐ ܫܲܝܸܢܘ ܐܢܵܫ̈ܐ ܥܲܡ ܪ̈ܘܼܚܵܢܹܐ 252 ܘܐܲܥܢܝܼܘ ܐܸܢܘܿܢ ܒܗܲܪܓܵܐ ܛܵܒܼܵܐ ܕܪܸܥܝܵܢ ܚܲܝܹ̈ܐ . 253 : ܒܗܵܢܵܐ ܚܝܲܠܵܐ ܚܣ݂ܲܢܘ ܬܲܟܼܬܘܼܫܵܐ ܕܥܲܡ ܣܵܛܵܢܵܐ 254 ܘܦܲܪܹܣܝܼܘ ܐܕ̈ܙܹܐ ܕܐܲܠܸܦܘ ܫܹܐܕ̈ܐ ܠܲܒܼܢܝ̈ܫܐ . 255 : ܒܗܢ ܥܘܼܕܢܐ ܢܲܨܚ̣ܘ ܘܐܸܬܼܟܼܠܵܠܘ ܒܟܸܣܝܵܐ ܘܓܸܠܝܵܐ 256 ܘܲܩܓܵܘ ܕܲܪܓܼܵܐ ܕܪܲܒܵܢܘܼܬܼܵܐ ܒܲܬܼܪܹܝܬ ܥܵܠܡܹ̈ܐ . 257 : ܫܸܡ ܒܵܪܘܿܝܵܐ ܠܒܸܫܘ ܐܲܝܟ ܙܲܝܢܵܐ ܘܐܲܩܪܸܒܼܘ ܥܲܡ ܟܠ 258 ܘܲܡܕܸܕܘ ܪܵܘܡܵܐ ܘܟܼܠܡܵܐ ܕܐܝܬܼܵܘܗܝ ܠܘܼܩܒܲܠ ܫܘܼܬܼܵܐ . 259 : ܚܙܩ̣ܘ ܙܵܘܥܝ̈ܗܘܢ ܥܲܡ ܦܲܓܼܪ̈ܝܗܘܢ ܠܟܼܠ ܐܬܪ̈ܘܢ 260 ܘܐܲܣܝ̣ܘ ܟܹܐܒܹ̈ܐ ܘܢܲܚܡܘ ܡܝܼܬܹ̈ܐ ܘܲܪܕܲܦܘ ܕܲܝܘܹ̈ܐ . 261 : ܦܲܠܸܓܼܘ ܥܲܡܡܹ̈ܐ ܘܲܡܕܼܝܼܢ̈̇ܬܼܵܐ ܠܦܘܼܠܚܵܢܲܝ̈ܗܘܿܢ 262 : ܕܟܼܠ ܚܲܕܼ ܡܸܢܗܘܿܢ ܢܚܵܘܹܐ ܒܘܼܩܝܹܗ ܒܝܲܕܼ ܣܘܼܪ̈ܵܢܹܐ 263 : ܚܙܩ̣ܘ ܥܲܠ ܬܸܢܘܲܝ ܕܗܵܝ̇ ܒܲܪܬܼܩܵܠܵܐ ܕܲܓܼܒܼܵܬ̤ ܐܸܢܘܿܢ 264 ܕܗܵܐ ܠܲܡ ܐܸܢܵܐ ܐܝܼܬܲܝ̇ ܥܲܡܟܼܘܿܢ ܥܕܡܐ ܠܥܵܠܲܡ . 265 : ܫܸܡܥܘܿܢ ܐܲܟܼܪܸܙ ܒܹܝܬܼ ܪ̈ܗܘܿܟܵܝܵܐ ܣܒܲܪܬܼܵܐ ܚܕܲܬܵܐ 266 ܐܲܠܵܗܘܼܬܼܵܐ ܕܠܸܒܼܫܲܬ̤ ܦܲܓܼܪܵܐ ܕܲܬܼܚܵܐ ܠܟܼܠܵܐ . 267 : ܨܐܵܕܸ̇ ܢܘܼܢܹ̈ܐ ܢܦܲܩ̣ ܩܲܕܼܡܝܑܼܬܼ ܕܲܢܨܘܼܕ ܥܲܡܡܹ̈ܐ 268 ܐܪܡܝܲ ܡܨܝܼܕܬܹܗ ܘܨܵܕܵܗ̇ ܠܐܸܡܵܐ ܕܲܡܕܼ̈ܝܼܢܬܼܵܐ . 269 : ܪܫ ܬܲܠܡܝܼ̈ܕܐ ܨܵܕܼ ܠܲܡܕܝܼܢܬܵܐ ܕܪܫܵܢܘܼܬܼܵܐ 270 ܘܐܲܥܸܠ ܚܲܒܼܫܵܗ̇ ܠܓܼܵܘ ܡ̣ܢ ܚܸܣܢܹ̈ܐ ܕܗܲܝܡܵܢܘܼܬܼܵܐ . 271 : ܒܘܼܟܼܪܵܐ ܕܒܲܒܲܪ ܘܐܵܘܕܼܝܼ ܒܲܒܼܪܵܐ ܕܒܲܪ ܐܲܠܵܗܵܐ ܗ̄ܘ̣ 272 ܗܘ̤ ܩܲܕܼܡܵܝܑܼܬܼ ܩܲܪܸܒܼ ܕܸܒܼܚܹ̈ܐ ܕܦܘܼܢܵܝ ܥܲܡܡܹ̈ܐ . 273 : ܣܵܡ̣ ܬܵܘܕܝܼܬܹܗ ܒܲܕܼ ܡܘܼܬܼ ܟܹܐܦܵܐ ܒܫܘܼܪܵܝ ܒܲܝܬܿܐ 274 : ܘܲܒ̣ܢܵܐ ܘܫܲܟܼܠܸܠ ܥܲܡܡܹ̈ܐ ܠܝܼܓܹ̈ܐ ܒܥܲܪ̈ܩܹܐ ܕܚܘܼܒܵܐ 275 : ܟܠ̣ܵܐ ܒܵܗ̇ ܒܪ ܗ̄ܘܿܡܹܐ ܘܙܵܥ̣ܘ ܒܸܢܝܵܢܹ̈ܐ ܕܲܦܬܲܟܼܪܘܼܬܼܵܐ 276 ܘܢܸܦܠܲܬ̤ ܛܘܼܥܝܲܝ ܕܨܲܒܸܬܘ ܫܹܕܹ̈ܐ ܠܒܸܢܝܵܢ ܙܹܦܵܐ . 277 : ܙܵܥ̣ܘ ܡ̣ܢ ܩܵܠܹܗ ܫܹܐܕܹ̈ܐ ܘܐ̄ܢܵܫ̈ܐ ܦܲܠܚܲܝ̈ ܫܹ̈ܐܕܹܐ 278 ܘܫܵܛ̣ܘ ܠܦܘܼܠܚܵܢܵܐ ܕܫܸܡ ܐܲܠܵܗܹ̈ܐ ܘܝܲܩ̣ܪܘ ܩܘܼܫܬܵܐ . 279 : ܐܵܦ ܝܘܿܚܲܢܵܢ ܢܚܸܡ ܩܵܠܹܗ ܠܐܲܦܸܣ̈ܝܹܐ 280 ܐܲܝܟ ܕܡ̣ܢ ܫܸܢܬܼܵܐ ܐܲܥܝܼܪܘ ܐܸܢܘܿܢ ܠܦܘܼܠܚܵܢ ܚܲܝܹ̈ܐ . 281 : ܒܲܕ ܡܘܼܬܼܪܲܥܡܵܐ ܗܘ̤ܵܬܼ ܒܲܪܬܼ ܩܵܠܹܗ ܒܐܲܪܥܵܐ ܥܩܲܪܬܵܐ 282 ܘܵܪܓܝܗ̇ ܠܥܘܼܒܵܐ ܒܡܸܛܪܵܐ ܚܝܐ ܕܡܠܬ̤ ܦܘܼܡܹܗ . 283 : ܐܲܪܡܝܼ ܒܵܓܼܵܘܗ̇ ܙܲܪܥܵܐ ܛܵܒܼܵܐ ܕܗܲܝܡܵܢܘܼܬܼܵܐ 284 ܒܝܲܕ ܣܘܼܥܪ̈ܵܢܹܐ ܓܲܡܪܹܐ ܠܲܫܡܵܐ ܕܐܸܬܼܟܲܢܝܼ ܒܹܗ . 285 : ܘܐܲܫ̣ܡܲܥ ܩܵܠܵܐ ܕܕܼܵܪ ܘܿܙܘܼܬܹܗ ܒܲܕܼܡܘܼܬܼ ܪܲܥܡܵܐ 286 ܒܪܲ ܥܡܵܐ ܕܩܵܠܹܗ ܢܲܚܸܡ ܡܝܼ̈ܬܹܐ ܕܡܝܼܬܼ ܒܲܚܛܝܼܬܼܵܐ . 287 : ܘܚܵܘܝܼ ܐܸܢܘܿܢ ܐܘܼܪܚܵܐ ܚܕܲܬܵܐ ܕܚܲܝܲܬܼ ܡܝܼ̈ܬܹ̈ܐ 288 ܡܲܬܼܝ ܐܲܠܸܦ ܒܹܝܬܼ ܥܸܠܼܪ̈ܝܹܐ ܬܠܝܼܬܼܵܝܘܼܬܼܵܐ . 289 : ܘܚܲܬܸܡ ܩ̈ܠܹܐ ܕܲܢܒܼܝܼܘܼܬܼܵܐ ܒܟܼܪܵܘܿܙܘܼܬܼܵܐ 290 ܫܲܪܲܪ ܐܢܘܿܢ ܒܝܲܕ ܡܘܼܠܟ̈ܢܹܐ ܕܲܠܘܵܬܼ ܟܹܐܢܹ̈ܐ . 291 : ܘܐܵܘܕܲܥܘ ܐܸܢܘܿܢ ܕܲܫܠܸܡܘ ܐ̄ܪ̈ܙܹܐ ܘܲܕܼܢܲܚ̣ ܩܘܼܫܬܵܐ 292 : ܚܲܕܝܹܗ ܠܐܲܒܼܪܵܡ ܕܲܗܘ̤ܵܘ ܥܲܡܡܹ̈ܐ ܐ̄ܚܢܹ̈ܐ ܕܚܘܼܒܹܗ 293 ܘܐܲܦܲܨܚ ܠܕܵܘܝܼܕܼ ܕܩܵܡ̣ ܡ̣ܢ ܙܲܪܥܹܗ ܡܲܠܟܵܐ ܕܲܟܼܬܼܝܼܒܼ . 294 : ܐܲܟ̇ܬܸܒܼ ܒܲܛܢܹܗ ܕܲܗܘ̤ܵܐ ܒܪܘܼܚܵܐ ܕܠܵܐ ܙܘܼܘܵܓܼܵܐ 295 ܘܐܲܝܟ ܥܸܩܪܵܐ ܫܘܲܚ̣ ܡ̣ܢ ܐܲܪܥܵܐ ܨܗܘܼܬܼܵܐ ܡܲܪܝܲܡ . pb. f.54r 296 : ܒܗܲܢܟܲܠ ܦܲܓܼܪܵܐ ܚܵܘܝܼ ܕܲܥܡܲܪ ܨܒܼܝܵܢ ܟܲܣܝܵܐ 297 ܘܲܩܪ̣ܵܝܗܝ ܒܲܫܡܵܐ ܒܲܪ ܐܲܗܵܠܵܐ ܕܥܸܠܝ ܡ̣ܢ ܟܠ . 298 : ܠܗܵܢܵܐ ܢܝܼܫܵܐ ܫܠܸܡ ܐܵܦ ܠܘܼܩܵܐ ܐܵܣܝܵܐ ܕܪܘܼܚܵܐ 299 ܘܐܲܝܟ ܕܲܒܼܣܲܡܵܐ ܐܲܣܝܼ ܒܡܸܠܵܘ̈ܗܝ ܠܐܵܓܸܒܼ̈ܛܵܝܹܐ . 300 : ܐܵܣܝܵܐ ܡܗܝܼܪܵܐ ܐܹܫܬܲܕܲܪ ܗ̄ܘ̣ܵܐ ܠܥܲܡܵܐ ܟܪܝܼܗ̄ܐ 301 ܕܢܸܥܨܘܿܒܼ ܟܹܐܒܼܵܘ̈ܗܝ ܒܝܲܕܼ ܣܲܡ̣ܡܵܢܹ̈ܐ ܐܲܠܵܗܹ̈ܝܐ . 302 : ܒܫܸܩ ܐܸܠܵܗܵܐ ܣܲܥܪܹܗ ܒܲܪ ܫܹܝܡ ܠܒܲܪ ܚܵܡ ܥܲܒܼܕܵܐ 303 ܘܣܡ ܠܹܗ ܣܲܡܵܐ ܕܚܹܐܪܘܼܬܼ ܢܲܦ̣ܫܵܐ ܥܲܠ ܪܸܥܝܵܢܹܗ . 304 : ܒܟܹܐܒܼܵܐ ܕܥܵܘܠܵܐ ܪܡܹܐ ܗ̄ܘ̣ܵܐ ܙܲܪܥܹܗ ܕܚܵܡ ܡܲܪܵܚܵܐ 305 ܘܥܲܠ ܥܸܒܼܪܵܝܵܐ ܘܥܲܨܒܹܗ ܒܪܘܼܚܵܐ ܘܟܲܣܝܼ ܥܵܘܠܹܗ . 306 : ܫܪܝܗܝ̣ ܡ̣ܢ ܢܝܼܪܵܐ ܕܥܲܒܼܕܘܼܬܼ ܥܵܘܠܵܐ ܕܲܒܝܼܠܵܘ̈ܛܵܬܼܵܐ 307 ܘܛܲܒܼܥܹܗ ܒܪܘܚܵܐ ܕܢܸܗܘܹܐ ܡܲܦܠܲܝܝ ܠܡܲܠܟܵܐ ܕܪܵܘܡܵܐ . 308 : ܦܐܹܐ ܗ̄ܘ̣ܵܐ ܩܵܠܹ̈ܐ [ ܟܲܕ ܩܵܥܹ̇ܐ ܗ̄ܘ̣ܵܐ ܒܐܲܪܥܵܐ ܕܡܸܨܪܹܝܢ 309 : ܘܲܡܫܲܬܸܩ ܗ̄ܘ̣ܵܐ ܩܵܠܹ̈ܐ ] ܕܛܘܼܥܝܲܝ ܒܟܼܵܪܘܿܙܘܼܬܼܵܐ 310 : ܪܲܒ ܗ̄ܘ̣ܵܐ ܢܒܼܓܵܐ ܕܡܸܠܲܬܼ ܦܲܘܡܹܗ ܛܵܒܼ ܡ̣ܢ ܓܝܼܚܘܿܢ 311 ܘܲܡܝܲܬܿܪܝܼܢ ܗ̄ܘ̣ܵܘ ܙܵܘܥܲܝ̈ ܢܦ݂ܲܫܹܗ ܡ̣ܢ ܫܲܬܿܝܼܩܹ̈ܐ . 312 : ܕܚܝܼܠ ܗ̄ܘ̣ܵܐ ܩܵܠܹܗ ܥܲܠ ܡܸܨܪ̈ܝܹܐ ܛܵܒܼ ܡ̣ܢ ܓܝܼܚܘܿܢ 313 ܘܲܡܝܲܬܿܪܝܼܢ ܗ̄ܘ̣ܵܘ ܚܪܘܕ̈ܐ ܕܥܲܡܹܗ ܡ̣ܢ ܝܼܣܪܵܝܹܠ . 314 : ܡܘܼܫܹܐ ܚܪܲܪ ܘܐܲܗܦܸܟ ܥܲܡܹܗ ܕܡܝܼܬܼ ܒܲܚܛܝܼܬܼܵܐ 315 ܘܠܘܼܩܵܐ ܚܲܪܲܪ ܘܐܲܗܦܸܟ ܥܲܡܹܗ ܒܣܲܒܼܪܵܐ ܘܚܲܝܹ̈ܐ . 316 : ܚܪ̈ܘܼܪܹܐ ܘܚܲܝܹ̈ܐ ܡܠ݂ܲܟ ܥܸܒܼܪܵܝܵܐ ܠܲܒܲܢܲܝ̈ ܓܸܢܣܹܗ 317 ܘܐܸܫܬܵܘܕܝܼ ܠܗܘܿܢ ܩܝܵܡܬܵܐ ܕܦܲܓܼܪܵܐ ܘܦܘܼܪܩܵܢ ܢܲܦ̣ܫܵܐ . 318 : ܡܵܪܩܘܿܣ ܪܲܒܿܝܼ ܙܲܪܥܵܐ ܕܲ [...] ܕܲܥ ܟܹܐܦܵܐ ܒܪ̈ܗܘܿܡܹܐ 319 ܘܐܲܫܩܝܼ ܒܡܸܠܵܘ̈ܗܝ ܚܲܠܝܘܼܬܼ ܩ̈ܠܐ ܠܦܹܐܪܹ̈ܐ ܡ̈ܠܝܼܠܹܐ . 320 : ܒܢ̣ܵܐ ܝܘܼܠܦܵܢܹܗ ܥܲܠ ܬܵܘܕܝܼܬܼܵܐ ܕܟܹܐܦܵܐ ܓܒܼܝܼܬܼܵܐ 321 ܘܠܵܐ ܐܸܬܼܪܲܦܝܼ ܡ̣ܢ ܡܲܚܫܘܼ̈ܠܹܐ ܕܪܚܵܐ ܕܛܘܼܥܝܲܝ . 322 : ܕܢܚ̣ ܐܲܝܟ ܫܸܡܡܵܐ ܫܪܵܪܵܐ ܕܡܸܠܵܘ̈ܗܝ ܒܹܝܬܼ ܪ̈ܗܘܿܡܵܝܹܐ 323 ܘܪܲܕܼܦܹܗ ܠܚܸܫܟܿܐ ܕܚܲܪܵܫܘܼܬܼܵܐ ܕܐܲܠܸܦ ܣܝܼܡܘܿܢ 324 : ܦܪܲܣܝܼ ܘܲܓܼܠ̣ܵܗ̇ ܠܐܘܼܡܵܢܘܼܬܹܗ ܕܗܵܘ̇ ܙܹܐܦܵܢܵܐ 325 ܘܦܲܟܿܗܵܗ̇ ܠܡܸܪܬܹܗ ܒܫܸܡ ܚܲܠܝܘܼܬܼܵܐ ܕܲܫܡܹܗ ܕܝܼܫܘܿܥ . 326 : ܥܩܲܪ̣ܙܝܼܙܵ ܢܵܘ̈ܗܝ ܘܕܲܟܿܝܼ ܝܲܥܪܵܐ ܕܡܲܘܼܬܹܗ 327 ܘܲܙܪ̣ܥ ܒܐ̄ܢܵܫ̈ܐ ܙܲܪܥܵܐ ܛܵܒܼܵܐ ܕܗܝܼܡܵܢܘܼܬܹܗ . 328 : ܒܗܲܝܼܡܢܘܼܬܼܵܐ ܫܲܪܝܼ ܘܫܲܠܸܡ ܒܲܕܡܘܼܬܼ ܚܲܒܼܪ̈ܵܘܗܝ 329 ܘܐܲܩܸܦ ܣܸܦܪܗ ܠܕܼܝܬܹܩܹܐ ܕܲܟܼܢܵܘ̈ܗܝ . 330 : ܒܐܲܪ݁ܒܿܥܵܐ ܣܵܦܪ̈ܐ ܚܲܬܼܡܵܗ̇ ܡܠܟܿܐ ܠܟܼܵܪܘܿܙܘܼܬܹܗ 331 ܘܐܲܪܡܝܼ ܐܝܼܕܼܵܐ ܬ̇ܡܵܢܝܵܐ ܘܫܲܒܼܥܝܼܢ ܒܦܘܼܪܩܵܢ ܥܲܡܡܹ̈ܐ . 332 : ܒܲܕ ܡܘܼܬܼܢܲܚܬܵܐ ܦܪܲܣ̣ ܝܘܼܠܦܵܢܹܗ ܒܐܲܪ̈ܒܲܥܦܸܢܝܵܢ 333 ܘܟܲܣܝܘܼܗܝ ܠܥܵܠܡܵܐ ܥܲܪܛܸܠܵܝܐ ܒܢܲܚܬܵܐ ܕܲܒܡܹܗ . 334 : ܫܡܵܐ ܡܫܝܼܚܵܐ ܠܒ̣ܟܘ ܒܐܕܝ̈ܗܘܢ ܘܒܙܘ ܥܝ̈ܗܘܢ 335 ܘܐܸܢ ܕܲܒܼܛܒܼܢܵܐ ܚܬܲܡܘ ܒܹܗ ܐܢܵܫ̈ܐ ܡ̣ܢ ܢܸܟܼܝܵܢܹ̈ܐ . 336 : ܐܲܝܟ ܚܲܕܼ ܓܘܼܫܡܵܐ ܚܫܲܒ̣ܘ ܠܲܚܕܵܕ̈ܐ ܟܲܕܼ ܣܲܓܝܼܐܝܼ̈ܢ 337 ܘܲܟܼܕܲܢܘ ܚܘܼܒܵܐ ܕܪܸ̈ܥܝܵܢܲܗܘܿܢ ܒܪܹܫܵܐ ܡܫܝܼܚܵܐ . 338 : ܦܐܹܐ ܗ̄ܘ̣ܵܐ ܟܢܘܼܫܝܵܐ ܕܗܲܕܡܲܝ̈ܗܘܿܢ ܕܲܡܫܝܼܚܹ̈ܐ 339 ܘܲܪܓܝܼܓܼ ܗ̄ܘ̣ܵܐ ܛܵܒܼ ܫܡܵܐ ܝܲܩܝܼܪܵܐ ܕܲܠܒܼܝܼܟܼܝܼܢ ܗ̄ܘ̣ܵܘ . 340 : ܒܲܕܼ ܡܘܼܬܼ ܨܲܠܡܵܐ ܨܝܼܪ ܗ̄ܘ̣ܵܐ ܡܫܝܼܚܵܐ ܩܕܼܵܡ ܡܲܕܥܗܘܿܢ 341 ܘܲܚܬܿ ܝܼܪܝܼܢ ܗ̄ܘ̣ܵܘ ܒܛܼܒܼܥܵܐ ܕܲܫܡܹܗ ܐܲܝܟ ܕܲܒܼܬܼܵܓܼܵܐ . 342 : ܠܲܝܬܿ ܗ̄ܘ̣ܵܐ ܡܸܕܹܡ ܥܲܝܢ̈ܝܗܘܿܢ ܐܸܠܵܐ ܡܫܝܼܚܵܐ 343 ܘܒܹܗ ܡܲܩܲܬܼ ܗ̄ܘ̣ܵܐ ܚܝܵܪܐ ܟܲܣܝܵܐ ܕܪܸ̈ܥܝܵܢܲܝܗܘܿܢ . 344 : ܠܵܐ ܚܫܝܼܒܼ ܗ̄ܘ̣ܵܐ ܠܗܘܿܢ ܕܐܝܼܬܼܵܘܗܝ ܡܸܕܹܡ ܥܘܼܡܪܵܐ ܕܙܲܒܼܢܵܐ 345 ܘܠܵܐ ܪܵܢܹܝ̇ܢ ܗ̄ܘ̣ܵܘ ܕܐܝܼܬܼ ܝܘܼܬܼܪܵܢܵܐ ܒܐܲܪ̈ܥܝܵܬܼܵܐ . pb. f.54v 346 : ܦܵܘܠܘܿ [ ܣ ] ܓܲܒܼܝܵܐ ܪܵܚܡܵܐ ܕܡܲܠܟܿܐ ܕܪܵܘܡܵܐ 347 ܕܡܝܼܬܼ ܗ̄ܘ̣ܵܐ ܟܲܕܼܝܲܝ ܘܝܲܝ ܗ̄ܘ̣ܵܐ ܟܲܕܼ ܡܝܼܬܼ ܘܫܝܼܛܘ ܗ̄ܘ̣ܵܐ ܘܲܫܒܼܝܼܝ . 348 : ܡܝܼܬܼ ܗ̄ܘ̣ܵܐ ܠܥܵܠܡܵܐ ܕܠܵܐ ܚ̇ܕܐ ܗ̄ܘ̣ܵܐ ܒܪ̈ܓܼܝܼܓܬܗ 349 ܘܝܲܝ ܗ̄ܘ̣ܵܐ ܒܲܣܒܼܪܵܐ ܕܗܵܘ̇ ܚܘܼܕܵܬܵܐ ܕܗܵܘܹ̇ܐ ܒܪܪܬܼܵܐ . 350 ܠܥܸܢܝܵܢ ܡܵܪܹܗ ܡܸܬܼܝܲܐܲܒܼ ܗ̄ܘ̣ܵܐ ܕܠܵܐ ܣܲܒܼܥܘܼܬܼܵܐ ܘܲܡܣܲܟܹܿܐ 351 ܗ̄ܘ̣ܵܐ ܕܢܚܸܙܝܘܼܗܝ ܒܐܲܦܹ̈ܐ ܕܠܵܐ ܡܲܚܝܼܬܼܵܐ . 352 : ܥܲܡܹܗ ܗܘ̤ܵܐ ܓܹܝܪ ܒܚܲܝܹ̈ܐ ܕܙܒܼܢܵܐ ܐ̄ܪܵܙܢܵܐܝܼܬܼ 353 ܐܸܠܵܐ ܪܓܼܝܼܓܼ ܗ̄ܘ̣ܵܐ ܕܢܸܗܘܹܐ ܥܲܡܹܗ ܒܲܓܼܡܝܼܪܘܼܬܼܵܐ . 354 : ܠܗܵܢ ܥܢܝܵܢܵܐ ܪܚܸܡܘ ܟܵܪ̈ܘܙܹܐ ܕܡܸܠܲܬܼ ܚܲܝܹ̈ܐ 355 ܘܟܲܕܼ ܒܲܐܪܥܵܐ ܗܘ̤ܵܘ ܠܵܘ ܒܐܲܪܥܵܐ ܗܘ̤ܵܘ ܐܸܠܵܐ ܨܹܐܕܵܘܗܝ . 356 : ܡܸܛܠ ܚܘܼܒܹܗ ܫܒܲܩ̣ܘ ܟܠܡܸܕܡ ܘܝܩܪܘ ܚܘܼܒܹܗ 357 ܘܲܗܘ̤ܵܘ ܣܵܗܕܹ̈ܐ ܕܟܼܵܪܘܿܙܘܼܬܹܗ ܨܹܝܕ ܐܢܵܫܘܼܬܼܵܐ . 358 : ܐܲܟܼܪܸܙܘ ܒܲܛܢܹܗ ܘܚܵܘܝܼܘ ܝܠܕܹܗ ܘܬܲܪܒܿܝܬ ܦܲܓܼܪܹܗ 359 ܘܲܪܫܲܡ̣ܘ ܚܲܫܹܗ ܘܨܵܪܘ ܢܘܼܚܵܡܹܗ ܕܩܵܡ ܘܐܸܣܬܲܠܲܩ . 360 ܫܡܲܥ̣ܘ ܒܲܪܬܼ ܩܵܠܵܐ ܕܦܲܩܸܕ ܐܸܢܘܿܢ ܕܬܲܠܡܸܕܼܘ ܘܐܲܥܡܸܕܼܘ . 361 : ܘܲܓܼܡ݂ܲܪܘ ܚܘܼܒܹܗ ܒܚܘܼܒܵܐ ܠܡܸܠܲܬܼ ܦܘܼܡܹܗ ܒܐܸܕܸܢܲܝ̈ ܟܠܢܵܫ 362 : ܢܦܲܩ̣ܘ ܠܲܣܝ̈ܓܼܐ ܘܒܹܝܬܼ ܐܘܼܪ̈ܚܵܬܼܵܐ ܒܵܬܲܪ ܐܢܵܫ̈ܐ 363 : ܘܟܲܢܸܫܘ ܡܲܠ̣ܵܘ ܒܹܝܬܼ ܡܸܫܬܘܼܬܼܵܐ ܛܵܒܹ̈ܐ ܘܒܼܝ̈ܫܹܐ 364 ܐܲܣܡܸܟܼܘ ܐܸܢܘܿܢ ܥܲܠ ܦܵܬܼܘܪܵܐ ܪܘܼܚܵܢܝܵܐ . 365 : ܘܐܲܫܩܝܼܘ ܐܢܘܿܢ ܣܲܡ ܚܲܝܘܼܬܼܵܐ ܒܐܪܵܙܵܐ ܕܕܼܵܡܹ̇ܐ 366 ܒܦܲܓܼܪܵܐ ܘܕܲܡ̇ܐ ܬܲܪܣܝܼܘ ܐܢܘܿܢ ܐܪܵܙܵܢܵܐܝܼܬܼ . 367 : ܕܢܹܐܠܲܦ ܟܠܵܢܵܫ ܕܲܕܦܲܓܼܪܵܢܵܐ ܗܘ̣ ܦܲܓܼܪܑܵ ܘܲܕܼܡܵܐ 368 ܒܐܘܼܟܼܠܵܐ ܕܪܘܼܚܵܐ ܥܲܝܸܕܼܘ ܐܸܡܘܿܢ ܠܥܲܡܡܹ̈ܐ ܝܲܥܢܹ̈ܐ . 369 : ܘܫܵܛ̣ܘ ܡܹܐܛܼܘܼܠܬܼܵܐ ܕܲܦܬܲܟܼܪܘܼܬܼܵܐ ܘܝܲܩܲܪܘ ܩܘܼܫܬܵܐ 370 ܒܐܸܣܛܲܠ ܫܘܼܒܼܚܵܐ ܟܣܲܝܼܘ ܐܸܢܘܿܢ ܠܥܪܪ݁ܛܸܠܵܝܹܐ . 371 : ܘܢܲܟܸܦܘ ܪܲܗܛܵܐ ܕܙܲܠܝܼܠܘܼܬܼܵܐ ܕܕܼܘܼܒܵܪܲܝܗܘܿܢ 372 ܒܣܲܒ̣ܪܵܐ ܘܚܲܝܹ̈ܐ ܫܲܪܲܪ ܐܸܢܘܿܢ ܨܝܕ ܡܘܼܠܟ̈ܢܐ . 373 : ܘܐܲܠܸܦ ܐܸܢܘܿܢ ܕܠܵܐ ܢܸܬܼܪܲܦܘܢ ܒܚܲܫܹ̈ܐ ܕܙܲܒ̣ܢܵܐ 374 : ܡܘܼܠܟܵܢ ܚܲܝܹ̈ܐ ܖܒܥ̣ܘ ܐܲܝܟ ܢܝܼܫܵܐ ܩܕܼܵܡ ܥܲܝܢܲܝ̈ܗܘܿܢ 375 ܕܢܸܗܘܘܿܢ ܚܵܢܹ̇ܝܢ ܒܗܲܝܡܵܢܘܼܬܼܵܐ ܠܘܵܬܼ ܕܲܥܬܼܝܼܕ̈ܢ . 376 : ܒܕܼܘܼܡܝܵܐ ܕܝܼܠܹܗ ܚܲܦܸܛܘ ܐܸܢܘܿܢ ܠܡܡܪܝܘ 377 ܘܗܢܘܢ ܫܪܝܼܘ ܐܲܝܟ ܪ̈ܒܢܐ ܩܕܼܵܡ ܬܲܠܡܝܕ̈ܐ . 378 : ܗܢܘ̣ܢ ܥܠ̣ܘ ܗܵܘ̣ܘ ܠܐ ܓܘܢ ܥܡ̈ܠܐ ܩܕܡ ܐܬܼܠܝܼ̈ܛܐ 379 ܘܗܢ̣ܘܢ ܚܘܝܼܘ ܙܢܝ̈ ܬܲܟܬܘܼܫܵܐ ܠܩܪ̈ܒܬܢܐ . 380 : ܚܵܣܢܘ ܟܠ ܚܝ̈ܠܝܢ ܒܚܝܠ ܥܘܼܕܼܪܵܢܵܐ ܐܲܠܵܗܵܝܵܐ 381 ܘܐܲܩܠܝܼܘ ܘܒܲܣܲܪܘ ܥܲܠ ܫܘܥܠܝܐ ܕܕܝܘ̈ܐ ܘܐܢܫ̈ܐ . 382 : ܫܛ̣ܘ ܠܘܚܡ̈ܐ ܘܕܫ̣ܘ ܠܲܓܼܙܵܡܹ̈ܐ ܕܡܲܠܟܵܐ ܛܪ̈ܘܢܐ 383 ܘܐܲܗܸܠܘ ܘܲܓܼܚܸܟܼܘ ܥܲܠ ܕܝ̈̇ܢܐ ܘܫܘܠܛܢ̈ܝܗܘܿܢ . 384 : ܫܪ̣ܘ ܝܘܠܦܢܐ ܕܟܸܢܼܒܲܬ̤ ܛܘܥܝܲܝ ܒܐܝܼܕܵܐ ܕܐܵܢܵܫ̈ܐ 385 ܘܲܟܼܬܲܒܼܘ ܣܦܪ̈ܐ ܕܚܲܕܼ ܝܘܠܦܵܢܵܐ ܕܐܲܠܵܗ ܟܠܵܐ . 386 : ܦܐܹܐ ܗ̄ܘ̣ܵܐ ܩܵܠܗܘܿܢ ܟܲܕܼ ܩܵܥܹ̇ܝܢ ܗ̄ܘ̣ܵܘ ܒܹܝܬܼ ܐܲܪ̈ܥܵܢܹܐ 387 ܐܲܒܼܵܐ ܘܲܒܼܪܵܐ ܘܪܘܼܚܵܐ ܕܩܘܕܼܫܵܐ ܚܕܼܵܐ ܐܝܼܬܼܘܼܬܼܵܐ . 388 : ܪܓܼܝܸܓܼ ܗ̄ܘ̣ܵܐ ܙܵܡܪܵܐ ܕܟܸܢܵܕ̈ܝܗܘܿܢ ܪ̈ܘܼܚܵܢܵܝܹܐ 389 ܟܲܕܼ ܙܵܡ̇ܝܪܝܼܢ ܗ̄ܘ̣ܵܘ ܡܸܠܬܐ ܘܦܲܓܼܪܵܐ ܒܪܵܐ ܕܐܲܠܵܗܵܐ . 390 : ܗܲܢܝܼܬܝܼ̈ܢ ܗ̄ܘ̣ܵܘ ܦܸܬܼܓܼܡܲܝ̈ܗܘܿܢ ܠܥܝܼܪܹ̈ܐ ܘܐ̈̄ܢܵܫ̈ܐ 391 ܟܲܕܼ ܙܵܪܥܝܼܢ ܗ̄ܘ̣ܵܘ ܣܒܲܪܬܼܵܐ ܚܕܲܬܐ ܕܥܸܠܲܬܼ ܫܲܝܢܵܐ . 392 : ܥܗܲܪܘ ܗ̄ܘ̣ܵܘ ܟܸܢܫ̈ܐ ܕܫܡܝ̈ܢܐ ܒܚܝܠܐ ܕܲܒܼܗܘܿܢ 393 ܟܲܕܼ ܚܵܣܢܹ̇ܝܢ ܗ̄ܘ̣ܵܘ ܟܠ ܝܘܼܠܦܵܢܝܼ̈ܢ ܒܚܲܝܠܹܗ ܕܝܼܫܘܿܥ . pb. f.55r 394 : ܒܬܲܗܪܵܐ ܩܵܡ̣ܘ ܗ̄ܘ̣ܵܘ ܪ̈ܘܼܚܵܢܵܝܹܐ ܒܐܵܓܼܘܢܲܝ̈ܗܘܿܢ 395 ܕܚܙ̣ܘ ܕܐܲܫܦܸܠ ܥܵܠܡܵܐ ܘܚܝܲܠܹܗ ܡ̣ܢ ܨܲܝܵܪܹ̈ܐ . 396 : ܚܙ̣̰ܵܘ ܕܲܠܒܼܝܼܫܝܼܢ ܟܝܵܢܵܐ ܕܒܸܣܪܵܐ ܡ̣ܬܼܚܲܒܿܠܵܢܵܐ 397 ܘܲܬܼܗܲܪܘ ܣܲܓܿܝܼ ܕܐܲܝܟܲܢ ܙܵܟܹ̇ܝܢ ܠܚܲܫܹ̈ܐ ܕܲܒܼܗܘܿܢ . 398 : ܐܘܒܣܪ̈ܢܐ ܕܫܵܛ̣ܘ ܠܲܟܼܝܵܢܵܐ ܘܠܲܐ ܣܝܼܪܘܼܬܹܗ 399 ܘܚܵܘܝܼܘ ܕܘܼܡܝܵܐ ܕܠܵܐ ܚܵܫܘܿܫܹ̈ܐ ܒܚܵܡܣܵܢܲܝ̈ܗܘܿܢ . 400 : ܐܘ ܐܪ̈ܥܢܐ ܕܲܥܡܲܪ̣ܘ ܒܐܲܪܥܵܐ ܟܪܝܼܗܘܼܬ ܓܘܼܫܡܵܐ 401 ܘܠܵܐ ܐܸܬܼܟܲܬܲܡܘ ܒܟܹܐܒܹ̈ܐ ܣܢ̈ܝܵܐ ܕܲܢܣܝܼܣܘܼܬܹܗ . 402 : ܐܘ ܬܲܓܵܪܹ̈ܐ ܕܼܪܕܼܵܘ ܒܐܘܼܪܚܵܐ ܡܲܠܝܲܬ ܩܸܢܛܵܐ 403 ܘܠܵܐ ܐܸܬܼܚܲܠܲܨܘ ܓܲܙܵܐ ܪܲܒܵܐ ܕܪܸ̈ܥܝܵܢܲܝܗܘܿܢ . 404 : ܐܘ ܡܲܠܵܚܹ̈ܐ ܕܝܼܬܸܒܼܘ ܒܐܸܠܦܵܐ ܒܝܲܡܵܐ ܫܓܼܝܼܫܵܐ 405 ܘܠܵܐ ܐܸܬܼܛܲܒܿܥܲܬ̤ ܗܲܝܡܵܢܘܼܬܼܗܘܿܢ ܒܹܝܬܼ ܡܲܚܫܘܼ̈ ܠܹܐ . 406 : ܐܘܿ ܟܢܪ̈ܐ ܙܡܪ̈ܝ ܠܝܘܿܡ ܬܠܝܼܬܼܵܝܘܼܬܼܵܐ 407 ܕܠܵܐ ܐܸܬܼܦܲܣܲܩ ܪܘܼܟܵܒܼ ܡܸܢܹ̈ܐ ܕܚܘܼܫܵܒܲܝܗܘܿܢ . 408 : ܐܘܿ ܐܲܬܼ̈ܠܹܝܛܹܐ ܐܲܚܕܼܵܝ̈ ܕܲܪܵܐ ܥܲܡ ܚܘܼܬܼܚ̈ܵܬܹܐ 409 ܕܠܵܐ ܩܲܬܼ̈ܝ ܐܝܼܕ̈ܐ ܕܐܲܚܘܿܕܲܝ̈ܗܘܿܢ ܒܗܲܕܼܵܡܲܝ̈ܗܘܿܢ . 410 : ܐܘܿ ܐܲܟܵܪܹ̈ܐ ܙܲܪ̈ܥܲܝ ܚܲܝܹ̈ܐ ܒܹܝܬܼ ܡܵܝܘܿܬܹ̈ܐ 411 ܕܥ̇ܕ ܚܲܢܦܘܼܬܼܵܐ ܝܲܥܪܵܐ ܕܐܲܥܝܼܘ ܫܹܐܕܹ̈ܐ ܒܐܵܢܵܫ̈ܐ . 412 : ܐܘܿ ܬܲܡܝܼܕܹ̈ܐ ܢܵܛܪ̈ܲܝ ܚܘܼܒܵܐ ܕܪܲܒܵܐ ܡܫܝܼܚܵܐ 413 ܕܠܵܐ ܐܸܬܼܪܲܦܝܼ ܚܵܙܘܵܐ ܕܚܘܼܒܗܘܿܢ ܡ̣ܢ ܨܹܝܕܼ ܡܵܪܪܗܘܿܢ . 414 ܒܨܝܼܪ ܗ̄ܘ̣ ܚܘܼܒܵܐ ܕܢܸܬܼܢܹܐ ܫܲܪܒܵܐ ܕܪܸ̈ܥܝܵܢܲܝܟܿܘܿܢ 415 ܘܠܵܐ ܡܨܹܐ ܗܵܘܢܵܐ ܕܲܢܨܘܿܪ ܨܵܠܡܵܐ ܕܢܸܨܚܵܢܲܝ̈ܟܿܘܿܢ . 416 : ܟܪܹܐ ܠܸܫܵܢܵܐ ܕܢܸܡܛܹܐ ܠܪܵܘܡܵܐ ܕܲܣܠܲܩܬܘܿܢ ܠܗ 417 ܘܡܲܬܝܼܢ ܝܲܨܪܵܐ ܕܢܸܡܛܹܐ ܥܲܡܟܼܘܿܢ ܠܲܠܡܹܐܝܢ ܚܲܝܹ̈ܐ . 418 : ܚܲܕ ܗܘ̤ ܒܲܠܚܘܿܕܼ ܡܨܐܹ ܕܲܢܨܘܿܪܝܼܘܗܝ ܠܨܲܠܡܵܐ ܕܚܘܼܒܿܟܘܿܢ 419 ܘܗܘ̤ܝܘܼ ܝܵܕܲܥ̇ ܕܢܸܡܢܹܐ ܥܲܡܠܹ̈ܐ ܕܐܵܓܼܘܿܢ̈ܝܟܿܘܿܢ . 420 : ܠܹܗ ܗ̄ܘ̣ ܓܲܠܝܵܐ ܕܲܟܼܡܵܐ ܚܲܫܬܿܘܢ ܡܸܛܠ ܚܘܼܒܹܿܗ 421 ܘܗܘ̤ ܡܦܣ ܕܐܲܝܟܲܢ ܢܸܬܸܿܠ ܐܲܓܼܪܵܐ ܠܨܒܼܝܵܢܲܝ̈ܟܿܘܿܢ . 422 : ܒܟܲܪܡܹܗ ܠܦܚܬܘܿܢ ܡ̣ܢ ܫܘܼܪܵܝܵܐ ܕܘܼܪܘܿܙܘܼܬܹܗ 423 ܘܗܘ̤ ܡܦܲܢܹܐ ܠܟܼܘܿܢ ܕܝܢܵܪ ܚܲܝܹ̈ܐ ܕܠܵܐ ܡܸܬܼܚܲܒܲܠ ܀ ܥܲܠ ܫܠܝܼܚܹ̈ܐ ܥܲܠ ܫܠܝܼܚܹ̈ܐ