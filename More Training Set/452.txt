ܪ̈ܵܚܡܵܘܗܝ . ܤܐ . ܪ̈ܵܚܡܵܘܗܝ . ܤܐ . ܡ̣ܢ ܚܘܼܒܵܐ ܕܲܡܚܵܘܹܝܢ ܩܲܕܝܼ̈ܫܹܐ ܠܐܲܠܵܗܵܐ : ܚܠܵܦ ܗܵܠܹܝܢ ܕܡܸܛܠ ܫܡܹܗ ܤܵܒܼ̇ܠܝܼܢ : ܟܲܕܼ ܡܸܬܼܐܲܠܨܝܼܢ ܘܠܵܐ ܦܵܪܩܝܼܢ ܡ̣ܢ ܡܝܲܬܿܪܘܼܬܼܵܐ ܕܡܲܚܸܒܼ ܠܵܗ̇ ܐܲܠܗܵܐ : ܩܵܢܹ̇ܐ ܠܸܒܿܗܘܿܢ ܦܵܪܹܗ̄ܤܝܼܵܐ ܠܲܡܚܵܪ ܠܘܵܬܹܗ ܕܠܵܐ ܬܲܚܲܦܝܼ : ܘܲܠܡܸܫܐܲܠ ܡܸܢܹܗ ܒܬܼܘܼܟܼܠܵܢܵܐ . ܪܲܒܿ ܗ̄ܘ̣ ܚܲܝܠܵܗ̇ ܕܲܨܠܘܿܬܼܵܐ ܕܲܨܠܘܿܬܼܵܐ ܕܦܵܪܹܗ̄ܤܝܼܵܐ . ܘܡܸܛܠ ܗܵܕܹܐ ܫܵܒܹ̇ܩ ܕܢܸܬܼܢܲܤܘܿܢ ܩܲܕܝܼܫܵܘ̈ܗܝ ܒܟܼܠ ܥܵܩ̈̇ܢ : ܒܐܘܼܪܚܵܐ ܕܲܠܘܵܬܹܗ : ܐܲܝܟܼ ܕܬܸܗܘܸܐ ܠܗܘܿܢ ܦܵܪܹܗ̄ܤܝܼܵܐ . ܘܲܕܼܢܸܤܒܼܘܼܢ ܬܘܼܒܼ ܒܘܩܝܵܐ ܕܥܘܼܕܼܪܵܢܹܗ : ܕܲܟܼܡܵܐ ܒܛܝܼܠ ܠܹܗ ܥܠܲܝܗܘܿܢ : ܒܩܹܘܲܢܕܹܝܢܘܿܣ ܕܡܸܫܬܿܟܲܚ ܠܗܘܿܢ ܦܵܪܘܿܩܵܐ . ܘܡܸܛܠ ܕܚܸܟܼܡܬܼܵܐ ܩܵܢܹ̇ܝܢ ܡ̣ܢ ܢܸܤܝ̈ܘܿܢܹܐ : ܕܠܵܐ ܢܸܗܘܘܿܢ ܒܘܿܪܝܼܢ ܘܲܓܼܠܝܼܙܝܼܢ ܡ̣ܢ ܕܘܼܪܵܫܵܐ ܪ̈ܵܚܡܵܘܗܝ : ܐܲܝܟܼ ܕܢܸܗܘܘܿܢ ܩܢܹܝܢ ܡ̣ܢ ܢܸܤܝܵܢܵܐ ܝܑܼܕܲܥܬܼܵܐ ܕܡܼܠܡܸܕܸܡ : ܕܠܵܐ ܢܸܬܼܓܲܚܟܘܼܢ ܦܫܝܼܩܵܐܝܼܬܼ ܡ̣ܢ ܫܹ̈ܐܕܹܐ . ܕܐܸܠܘܼ ܒܛܵܒܼ̈ܬܼܵܐ ܒܲܠܚܘܿܕܼ ܡܕܲܪܲܫ ܗ̄ܘ̣ܵܐ ܠܗܘܿܢ : ܗܵܘܹ̇ܝܢ ܚܲܤܝܼܪܝܼܢ ܡ̣ܢ ܕܘܼܪܵܫܵܐ ܕܒܲܐ̄ܚܪ̈ܵܢܝܵܬܼܵܐ : ܘܗܵܘܹ̇ܝܢ ܤܡܹܝܢ ܒܲܩܪ̈ܵܒܹܐ . ܘܐܸܢ ܢܹܐܡܲܪ ܐ̄ܢܵܫ : ܕܗ̤ܘ ܢܕܲܒܲܪ ܐܸܢܘܿܢ ܕܠܵܐ ܕܘܼܪܵܫܵܐ ܘܲܕܼܠܵܐ ܝܑܼܕܲܥܬܼܵܐ ܕܝܼܠܗܘܿܢ : ܡܵܕܹܝܢ ܨܵܒܹ̇ܐ ܕܢܸܗܘܘܿܢ ܗ̄ܘ̣ܵܘ ܐܲܝܟܼ ܬܵܘܪܹ̈ܵܐ ܘܐܲܝܟܼ ܚܸܡܪ̈ܵܐ : ܕܠܵܐ ܩܵܐܹ̇ܡ ܒܗܘܿܢ ܒܚܹܐܪܘܼܬܼܵܐ pb. 428 ܡܸܕܸܡ . ܐܵܦܠܵܐ ܛܥܵܡܬܼܵܐ ܐܝܼܬܼ ܒܛܵܒܼܬܼܵܐ . ܐܸܡܲܬܼܝ ܕܐ̄ܢܵܫ ܒܢܸܤܝܵܢܵܐ ܕܒܼܝܼ̈ܫܵܬܼܵܐ ܠܵܐ ܐܸܬܼܢܲܤܝܼ ܠܘܼܩܕܲܡ : ܘܗܵܝܕܹܝܢ ܒܵܗ̇ ܦܵܓܲܥ : ܘܠܵܘ ܒܝܼܕܲܥܬܼܵܐ ܘܚܹܐܪܵܐܝܼܬܼ ܒܵܗ̇ ܡܸܬܼܚܲܫܲܚ ܐܲܝܟܼ ܕܲܒܼܕܼܝܼܠܹܗ . ܕܲܟܼܡܵܐ ܕܹܝܢ ܚܲܠܝܵܐ ܝܑܼܕܲܥܬܼܵܐ ܕܡ̣ܢ ܕܘܼܪܵܫܵܐ ܡܸܬܼܩܲܢܝܵܐ ܘܡ̣ܢ ܢܸܤܝܵܢܵܐ ܕܥܲܡ̈ܠܹܐ : ܘܕܲܟܼܡܵܐ ܚܲܝܠܵܐ ܝܵܗ̇ܒܵܐ ܠܐܲܝܢܵܐ ܕܡ̣ܢ ܒܘܼܩܝܵܐ ܕܤܲܓܝܼ̈ܐܵܬܼܵܐ ܒܲܩܢܘܿܡܹܗ ܐܸܫܟܚܵܗ̇ : ܠܗܵܢܘܿܢ ܝܑܼܕܲܝܼܥܵܐ : ܕܲܡܦܵܤܝܼܢ ܒܥܘܼܕܼܪܵܢܵܐ ܕܡ̣ܢ ܗܵܕܹܐ . ܐܵܦ ܡܚܝܼܠܘܼܬܹܗ ܕܲܟܼܝܵܢܵܐ : ܘܥܘܼܕܼܪܵܢܵܐ ܕܡ̣ܢ ܚܲܝܠܵܐ ܐܲܠܵܗܵܝܵܐ ܗܵܝܕܹܝܢ ܝܵܠ̇ܦܝܼܢ : ܡܵܐ ܕܠܘܼܩܕܲܡ ܚ̣ܤܲܟܼ ܡܸܢܗܘܿܢ ܚܲܝܠܵܐ : ܟܲܕܼ ܐܝܼܬܲܝܗܘܿܢ ܒܓܼܵܘ ܢܸܤܝ̈ܘܿܢܹܐ . ܘܢܲܪܓܫܘܼܢ ܒܲܡܚܝܼܠܘܼܬܹܗ ܕܲܟܼܝܵܢܵܐ : ܘܲܒܼܬܼܘܼܩܦܗܘܿܢ ܕܢܸܤܝ̈ܘܿܢܹܐ : ܘܲܒܼܒܼܝܼܫܘܼܬܹܗ ܕܲܒܼܥܸܠܕܒܼܵܒܼܵܐ . ܕܐܲܝܢܵܐ ܒܥܸܠܕܒܼܵܒܼܵܐ ܐܝܼܬܼ ܠܗܘܿܢ : ܘܐܲܝܢܵܐ ܟܝܵܢܵܐ ܠܒܼܝܼܫܝܼܢ : ܘܕܲܐܝܟܲܢ ܢܛܝܼܪܝܼܢ ܒܝܲܕܼ ܚܲܝܠܵܐ ܐܲܠܵܗܝܵܐ . ܘܕܲܟܼܡܵܐ ܐܸܢ ܪܵܗܛ̇ܝܼܢ ܘܕܲܟܼܡܵܐ ܐܸܢ ܡܸܬܼܥܲܠܹܝܢ : ܐܸܡܲܬܼܝ ܕܡܲܪܚܸܩ ܡܸܢܗܘܿܢ ܚܲܝܠܵܐ ܐܲܠܵܗܵܝܵܐ : ܐܲܝܟܲܢ ܬܵܚ̇ܒܿܝܼܢ ܩܕܼܵܡ ܟܠ ܚܲܫ̈ܝܼܢ . ܘܡ̣ܢ ܗܵܠܹܝܢ ܟܠܗܹܝܢ ܡܲܟܿܝܼܟܼܘܼܬܼܵܐ ܩܵܢܹ̇ܝܢ : ܘܲܠܘܵܬܼ ܐܲܠܵܗܵܐ ܚܵܒܼ̇ܨܝܼܢ : ܘܲܠܥܘܼܕܼܪܵܢܹܗ ܡܤܲܟܹܝܢ : ܘܒܲܨܠܘܿܬܼܵܐ ܡܚܲܡܤܢܝܼܢ . ܗܵܠܹܝܢ ܟܠܗܹܝܢ ܡ̣ܢ ܐܲܝܟܵܐ ܩܢ̣ܵܘ : ܐܸܠܘܼ ܒܘܼܩܝܵܐ ܠܵܐ ܢܤܲܒܼܘ ܕܪܸܒܿܘܿ ܒܝܼ̈ܫܵܬܼܵܐ : ܕܲܒܼܗܹܝܢ ܡܲܗܡܸܐ ܐܲܠܵܗܵܐ ܕܢܸܬܼܡܲܨܥܘܼܢ ؟ ܘܐܲܝܟܼ ܕܠܵܐ ܠܲܡ ܐܸܬܿܬܿܪܝܼܡ ܒܝܲܬܝܼܪܘܼܬܼܵܐ ܕܓܸܠܝܵܢܹ̈ܐ : ܐܸܫܬܠܸܡ ܠܝܼ ܫܦܵܝܵܐ ܠܒܸܤܪܝ ܡܲܠܲܐܟܹܗ ܕܤܵܛܵܢܵܐ . ܐܵܦ ܗܲܝܡܵܢܘܼܬܼܵܐ ܡܫܲܪܲܪܬܵܐ ܩܵܢܹ̇ܐ ܒܲܪܢܵܫܵܐ ܡ̣ܢ ܢܸܤܝܼ̈ܘܿܢܹܐ : ܒܢܸܤܝܵܢܵܐ ܕܥܘܼܕܼܪܵܢܵܐ ܐܲܠܵܗܵܝܵܐ : ܕܒܼܘܼܩܝܹܗ ܫܩܲܠ̣ ܙܲܒܼܢ̈ܝܼܢ ܤܲܓܝܼ̈ܐܵܢ . ܘܡ̣ܢ ܗܵܐ ܡܸܟܵܐ : ܐܵܦ ܕܠܵܐ ܕܸܚܠܵܐ ܗܵܘܹ̇ܐ : ܘܲܠܒܼܝܼܒܼܘܼܬܼܵܐ ܩܵܢܹ̇ܐ ܒܢܸܤܝܘܿܢܵܐ ܡܸܛܠ ܕܘܼܪܵܫܵܐ ܕܲܩܢܸܐ . ܘܲܠܟܼܠ ܒܲܪܢܵܫ ܚܵܫܲܚ pb. 429 ܢܸܤܝܘܿܢܵܐ . ܟܲܫܝܼܪܹ̈ܐ ܡܸܬܼܢܲܤܹܝܢ : ܕܥܲܠ ܥܘܼܬܼܪܗܘܿܢ ܢܸܬܿܬܵܘܤܲܦ . ܘܲܪ̈ܦܲܝܵܐ : ܕܡ̣ܢ ܢܸܟܼܝܵܢܹ̈ܐ ܢܸܬܼܢܲܛܪܘܼܢ . ܘܕܲܡܟܹ̈ܐ : ܕܲܠܘܵܬܼ ܥܝܼܪܘܼܬܼܵܐ ܢܸܬܼܥܲܬܿܕܼܘܼܢ . ܘܪ̈ܲܚܝܼܩܹܐ : ܕܲܠܘܵܬܼ ܐܲܠܵܗܵܐ ܢܸܬܼܩܲܪܒܼܘܼܢ . ܘܒܲܝ̈ܬܵܝܹܐ : ܕܲܒܼܦܵܪܹܗ̄ܤܝܼܵܐ ܢܸܬܼܓܵܘܘܿܢ . ܟܠ ܒܪܵܐ ܕܠܵܐ ܡܕܲܪܲܫ : ܐܵܦܠܵܐ ܥܘܼܬܼܪܵܐ ܕܡ̣ܢ ܒܹܝܬܼ ܐܲܒܼܘܼܗܝ ܡܸܬܼܝܼܗܸܒܼ ܠܹܗ : ܡܸܫܟܲܚ ܕܢܸܬܼܥܲܕܲܪ ܒܹܗ . ܡܸܛܠܗܵܢܵܐ ܩܲܕܼܡܵܝܑܬܼ ܡܢܲܤܸܐ ܘܲܡܫܲܢܸܩ ܐܲܠܵܗܵܐ : ܘܗܵܕܹܝܢ ܡܵܘܗܲܒܼܬܹܗ ܡܚܵܘܸܐ . ܫܘܼܒܼܚܵܐ ܠܗܵܘ̇ ܡܵܪܵܐ ܕܲܒܼܤܲܡܡܵܢܹ̈ܐ ܡܲܨܪ̈ܦܵܢܹܐ : ܠܒܼܘܼܤܵܡܵܐ ܕܚܘܼܠܡܵܢܵܐ ܡܩܲܪܸܒܼ ܠܲܢ . ܠܲܝܬܿ ܕܠܵܐ ܩܫܸܐ ܠܹܗ ܙܲܒܼܢܵܐ ܕܕܼܘܼܪܵܫܵܐ : ܘܠܲܝܬܿ ܕܠܵܐ ܡܲܪܝܼܪ ܠܹܗ ܙܲܒܼܢܵܐ ܕܡܲܫܩܹܝܢ ܠܹܗ ܤܲܡܵܐ ܕܢܸܤܝ̈ܘܿܢܹܐ . ܐܸܠܵܐ ܕܠܵܐ ܕܹܝܢ ܗܵܟܲܢ : ܠܵܐ ܡܲܨܝܵܐ ܕܢܸܬܼܩܢܸܐ ܡܘܼܙܵܓܼܵܐ ܚܠܝܼܡܵܐ . ܐܵܦܠܵܐ ܗܵܕܹܐ ܕܲܡܤܲܝܒܲܪ : ܕܝܼܠܲܢ ܐܝܼܬܹܝܗ̇ . ܡ̣ܢ ܐܲܝܟܵܐ ܠܹܗ ܠܡܵܐܢܵܐ ܕܡ̣ܢ ܛܝܼܢܵܐ : ܕܲܢܤܲܝܒܲܪ ܚܹ̈ܐܦܹܐ ܕܡܲܝ̈ܵܐ : ܐܸܢ ܢܘܼܪܵܐ ܐܲܠܵܗܵܝܬܼܵܐ ܠܵܐ ܡܚܲܝܨܵܐ ܠܹܗ ؟ ܐܸܢ ܢܸܬܼܪܟܸܢ ܠܡܸܫܐܲܠ ܒܡܲܟܿܝܼܟܼܘܼܬܼܵܐ ܟܲܕܼ ܝܲܐܝܼܒܼܝܼܢܲܢ ܒܐܲܟܼܝܼܦܘܼܬܼܵܐ ܡܚܲܡܤܢܵܢܵܐܝܼܬܼ : ܕܠܡܸܕܸܡ ܢܵܤ̇ܒܝܼܢ ܚ̄ܢܲܢ . ܡ̣ܢ ܚܘܼܒܵܐ ܕܲܡܚܵܘܹܝܢ ܩܲܕܝܼ̈ܫܹܐ ܠܐܲܠܵܗܵܐ : ܚܠܵܦ ܗܵܠܹܝܢ ܕܡܸܛܠ ܫܡܹܗ ܤܵܒܼ̇ܠܝܼܢ : ܟܲܕܼ ܡܸܬܼܐܲܠܨܝܼܢ ܘܠܵܐ ܦܵܪܩܝܼܢ ܡ̣ܢ ܡܝܲܬܿܪܘܼܬܼܵܐ ܕܡܲܚܸܒܼ ܠܵܗ̇ ܐܲܠܗܵܐ : ܩܵܢܹ̇ܐ ܠܸܒܿܗܘܿܢ ܦܵܪܹܗ̄ܤܝܼܵܐ ܠܲܡܚܵܪ ܠܘܵܬܹܗ ܕܠܵܐ ܬܲܚܲܦܝܼ : ܘܲܠܡܸܫܐܲܠ ܡܸܢܹܗ ܒܬܼܘܼܟܼܠܵܢܵܐ . ܪܲܒܿ ܗ̄ܘ̣ ܚܲܝܠܵܗ̇ ܕܲܨܠܘܿܬܼܵܐ ܕܲܨܠܘܿܬܼܵܐ ܕܦܵܪܹܗ̄ܤܝܼܵܐ . ܘܡܸܛܠ ܗܵܕܹܐ ܫܵܒܹ̇ܩ ܕܢܸܬܼܢܲܤܘܿܢ ܩܲܕܝܼܫܵܘ̈ܗܝ ܒܟܼܠ ܥܵܩ̈̇ܢ : ܒܐܘܼܪܚܵܐ ܕܲܠܘܵܬܹܗ : ܐܲܝܟܼ ܕܬܸܗܘܸܐ ܠܗܘܿܢ ܦܵܪܹܗ̄ܤܝܼܵܐ . ܘܲܕܼܢܸܤܒܼܘܼܢ ܬܘܼܒܼ ܒܘܩܝܵܐ ܕܥܘܼܕܼܪܵܢܹܗ : ܕܲܟܼܡܵܐ ܒܛܝܼܠ ܠܹܗ ܥܠܲܝܗܘܿܢ : ܒܩܹܘܲܢܕܹܝܢܘܿܣ ܕܡܸܫܬܿܟܲܚ ܠܗܘܿܢ ܦܵܪܘܿܩܵܐ . ܘܡܸܛܠ ܕܚܸܟܼܡܬܼܵܐ ܩܵܢܹ̇ܝܢ ܡ̣ܢ ܢܸܤܝ̈ܘܿܢܹܐ : ܕܠܵܐ ܢܸܗܘܘܿܢ ܒܘܿܪܝܼܢ ܘܲܓܼܠܝܼܙܝܼܢ ܡ̣ܢ ܕܘܼܪܵܫܵܐ ܪ̈ܵܚܡܵܘܗܝ : ܐܲܝܟܼ ܕܢܸܗܘܘܿܢ ܩܢܹܝܢ ܡ̣ܢ ܢܸܤܝܵܢܵܐ ܝܑܼܕܲܥܬܼܵܐ ܕܡܼܠܡܸܕܸܡ : ܕܠܵܐ ܢܸܬܼܓܲܚܟܘܼܢ ܦܫܝܼܩܵܐܝܼܬܼ ܡ̣ܢ ܫܹ̈ܐܕܹܐ . ܕܐܸܠܘܼ ܒܛܵܒܼ̈ܬܼܵܐ ܒܲܠܚܘܿܕܼ ܡܕܲܪܲܫ ܗ̄ܘ̣ܵܐ ܠܗܘܿܢ : ܗܵܘܹ̇ܝܢ ܚܲܤܝܼܪܝܼܢ ܡ̣ܢ ܕܘܼܪܵܫܵܐ ܕܒܲܐ̄ܚܪ̈ܵܢܝܵܬܼܵܐ : ܘܗܵܘܹ̇ܝܢ ܤܡܹܝܢ ܒܲܩܪ̈ܵܒܹܐ . ܘܐܸܢ ܢܹܐܡܲܪ ܐ̄ܢܵܫ : ܕܗ̤ܘ ܢܕܲܒܲܪ ܐܸܢܘܿܢ ܕܠܵܐ ܕܘܼܪܵܫܵܐ ܘܲܕܼܠܵܐ ܝܑܼܕܲܥܬܼܵܐ ܕܝܼܠܗܘܿܢ : ܡܵܕܹܝܢ ܨܵܒܹ̇ܐ ܕܢܸܗܘܘܿܢ ܗ̄ܘ̣ܵܘ ܐܲܝܟܼ ܬܵܘܪܹ̈ܵܐ ܘܐܲܝܟܼ ܚܸܡܪ̈ܵܐ : ܕܠܵܐ ܩܵܐܹ̇ܡ ܒܗܘܿܢ ܒܚܹܐܪܘܼܬܼܵܐ  pb. 428  ܡܸܕܸܡ . ܐܵܦܠܵܐ ܛܥܵܡܬܼܵܐ ܐܝܼܬܼ ܒܛܵܒܼܬܼܵܐ . ܐܸܡܲܬܼܝ ܕܐ̄ܢܵܫ ܒܢܸܤܝܵܢܵܐ ܕܒܼܝܼ̈ܫܵܬܼܵܐ ܠܵܐ ܐܸܬܼܢܲܤܝܼ ܠܘܼܩܕܲܡ : ܘܗܵܝܕܹܝܢ ܒܵܗ̇ ܦܵܓܲܥ : ܘܠܵܘ ܒܝܼܕܲܥܬܼܵܐ ܘܚܹܐܪܵܐܝܼܬܼ ܒܵܗ̇ ܡܸܬܼܚܲܫܲܚ ܐܲܝܟܼ ܕܲܒܼܕܼܝܼܠܹܗ . ܕܲܟܼܡܵܐ ܕܹܝܢ ܚܲܠܝܵܐ ܝܑܼܕܲܥܬܼܵܐ ܕܡ̣ܢ ܕܘܼܪܵܫܵܐ ܡܸܬܼܩܲܢܝܵܐ ܘܡ̣ܢ ܢܸܤܝܵܢܵܐ ܕܥܲܡ̈ܠܹܐ : ܘܕܲܟܼܡܵܐ ܚܲܝܠܵܐ ܝܵܗ̇ܒܵܐ ܠܐܲܝܢܵܐ ܕܡ̣ܢ ܒܘܼܩܝܵܐ ܕܤܲܓܝܼ̈ܐܵܬܼܵܐ ܒܲܩܢܘܿܡܹܗ ܐܸܫܟܚܵܗ̇ : ܠܗܵܢܘܿܢ ܝܑܼܕܲܝܼܥܵܐ : ܕܲܡܦܵܤܝܼܢ ܒܥܘܼܕܼܪܵܢܵܐ ܕܡ̣ܢ ܗܵܕܹܐ . ܐܵܦ ܡܚܝܼܠܘܼܬܹܗ ܕܲܟܼܝܵܢܵܐ : ܘܥܘܼܕܼܪܵܢܵܐ ܕܡ̣ܢ ܚܲܝܠܵܐ ܐܲܠܵܗܵܝܵܐ ܗܵܝܕܹܝܢ ܝܵܠ̇ܦܝܼܢ : ܡܵܐ ܕܠܘܼܩܕܲܡ ܚ̣ܤܲܟܼ ܡܸܢܗܘܿܢ ܚܲܝܠܵܐ : ܟܲܕܼ ܐܝܼܬܲܝܗܘܿܢ ܒܓܼܵܘ ܢܸܤܝ̈ܘܿܢܹܐ . ܘܢܲܪܓܫܘܼܢ ܒܲܡܚܝܼܠܘܼܬܹܗ ܕܲܟܼܝܵܢܵܐ : ܘܲܒܼܬܼܘܼܩܦܗܘܿܢ ܕܢܸܤܝ̈ܘܿܢܹܐ : ܘܲܒܼܒܼܝܼܫܘܼܬܹܗ ܕܲܒܼܥܸܠܕܒܼܵܒܼܵܐ . ܕܐܲܝܢܵܐ ܒܥܸܠܕܒܼܵܒܼܵܐ ܐܝܼܬܼ ܠܗܘܿܢ : ܘܐܲܝܢܵܐ ܟܝܵܢܵܐ ܠܒܼܝܼܫܝܼܢ : ܘܕܲܐܝܟܲܢ ܢܛܝܼܪܝܼܢ ܒܝܲܕܼ ܚܲܝܠܵܐ ܐܲܠܵܗܝܵܐ . ܘܕܲܟܼܡܵܐ ܐܸܢ ܪܵܗܛ̇ܝܼܢ ܘܕܲܟܼܡܵܐ ܐܸܢ ܡܸܬܼܥܲܠܹܝܢ : ܐܸܡܲܬܼܝ ܕܡܲܪܚܸܩ ܡܸܢܗܘܿܢ ܚܲܝܠܵܐ ܐܲܠܵܗܵܝܵܐ : ܐܲܝܟܲܢ ܬܵܚ̇ܒܿܝܼܢ ܩܕܼܵܡ ܟܠ ܚܲܫ̈ܝܼܢ . ܘܡ̣ܢ ܗܵܠܹܝܢ ܟܠܗܹܝܢ ܡܲܟܿܝܼܟܼܘܼܬܼܵܐ ܩܵܢܹ̇ܝܢ : ܘܲܠܘܵܬܼ ܐܲܠܵܗܵܐ ܚܵܒܼ̇ܨܝܼܢ : ܘܲܠܥܘܼܕܼܪܵܢܹܗ ܡܤܲܟܹܝܢ : ܘܒܲܨܠܘܿܬܼܵܐ ܡܚܲܡܤܢܝܼܢ . ܗܵܠܹܝܢ ܟܠܗܹܝܢ ܡ̣ܢ ܐܲܝܟܵܐ ܩܢ̣ܵܘ : ܐܸܠܘܼ ܒܘܼܩܝܵܐ ܠܵܐ ܢܤܲܒܼܘ ܕܪܸܒܿܘܿ ܒܝܼ̈ܫܵܬܼܵܐ : ܕܲܒܼܗܹܝܢ ܡܲܗܡܸܐ ܐܲܠܵܗܵܐ ܕܢܸܬܼܡܲܨܥܘܼܢ ؟ ܘܐܲܝܟܼ ܕܠܵܐ ܠܲܡ ܐܸܬܿܬܿܪܝܼܡ ܒܝܲܬܝܼܪܘܼܬܼܵܐ ܕܓܸܠܝܵܢܹ̈ܐ : ܐܸܫܬܠܸܡ ܠܝܼ ܫܦܵܝܵܐ ܠܒܸܤܪܝ ܡܲܠܲܐܟܹܗ ܕܤܵܛܵܢܵܐ . ܐܵܦ ܗܲܝܡܵܢܘܼܬܼܵܐ ܡܫܲܪܲܪܬܵܐ ܩܵܢܹ̇ܐ ܒܲܪܢܵܫܵܐ ܡ̣ܢ ܢܸܤܝܼ̈ܘܿܢܹܐ : ܒܢܸܤܝܵܢܵܐ ܕܥܘܼܕܼܪܵܢܵܐ ܐܲܠܵܗܵܝܵܐ : ܕܒܼܘܼܩܝܹܗ ܫܩܲܠ̣ ܙܲܒܼܢ̈ܝܼܢ ܤܲܓܝܼ̈ܐܵܢ . ܘܡ̣ܢ ܗܵܐ ܡܸܟܵܐ : ܐܵܦ ܕܠܵܐ ܕܸܚܠܵܐ ܗܵܘܹ̇ܐ : ܘܲܠܒܼܝܼܒܼܘܼܬܼܵܐ ܩܵܢܹ̇ܐ ܒܢܸܤܝܘܿܢܵܐ ܡܸܛܠ ܕܘܼܪܵܫܵܐ ܕܲܩܢܸܐ . ܘܲܠܟܼܠ ܒܲܪܢܵܫ ܚܵܫܲܚ  pb. 429  ܢܸܤܝܘܿܢܵܐ . ܟܲܫܝܼܪܹ̈ܐ ܡܸܬܼܢܲܤܹܝܢ : ܕܥܲܠ ܥܘܼܬܼܪܗܘܿܢ ܢܸܬܿܬܵܘܤܲܦ . ܘܲܪ̈ܦܲܝܵܐ : ܕܡ̣ܢ ܢܸܟܼܝܵܢܹ̈ܐ ܢܸܬܼܢܲܛܪܘܼܢ . ܘܕܲܡܟܹ̈ܐ : ܕܲܠܘܵܬܼ ܥܝܼܪܘܼܬܼܵܐ ܢܸܬܼܥܲܬܿܕܼܘܼܢ . ܘܪ̈ܲܚܝܼܩܹܐ : ܕܲܠܘܵܬܼ ܐܲܠܵܗܵܐ ܢܸܬܼܩܲܪܒܼܘܼܢ . ܘܒܲܝ̈ܬܵܝܹܐ : ܕܲܒܼܦܵܪܹܗ̄ܤܝܼܵܐ ܢܸܬܼܓܵܘܘܿܢ . ܟܠ ܒܪܵܐ ܕܠܵܐ ܡܕܲܪܲܫ : ܐܵܦܠܵܐ ܥܘܼܬܼܪܵܐ ܕܡ̣ܢ ܒܹܝܬܼ ܐܲܒܼܘܼܗܝ ܡܸܬܼܝܼܗܸܒܼ ܠܹܗ : ܡܸܫܟܲܚ ܕܢܸܬܼܥܲܕܲܪ ܒܹܗ . ܡܸܛܠܗܵܢܵܐ ܩܲܕܼܡܵܝܑܬܼ ܡܢܲܤܸܐ ܘܲܡܫܲܢܸܩ ܐܲܠܵܗܵܐ : ܘܗܵܕܹܝܢ ܡܵܘܗܲܒܼܬܹܗ ܡܚܵܘܸܐ . ܫܘܼܒܼܚܵܐ ܠܗܵܘ̇ ܡܵܪܵܐ ܕܲܒܼܤܲܡܡܵܢܹ̈ܐ ܡܲܨܪ̈ܦܵܢܹܐ : ܠܒܼܘܼܤܵܡܵܐ ܕܚܘܼܠܡܵܢܵܐ ܡܩܲܪܸܒܼ ܠܲܢ . ܠܲܝܬܿ ܕܠܵܐ ܩܫܸܐ ܠܹܗ ܙܲܒܼܢܵܐ ܕܕܼܘܼܪܵܫܵܐ : ܘܠܲܝܬܿ ܕܠܵܐ ܡܲܪܝܼܪ ܠܹܗ ܙܲܒܼܢܵܐ ܕܡܲܫܩܹܝܢ ܠܹܗ ܤܲܡܵܐ ܕܢܸܤܝ̈ܘܿܢܹܐ . ܐܸܠܵܐ ܕܠܵܐ ܕܹܝܢ ܗܵܟܲܢ : ܠܵܐ ܡܲܨܝܵܐ ܕܢܸܬܼܩܢܸܐ ܡܘܼܙܵܓܼܵܐ ܚܠܝܼܡܵܐ . ܐܵܦܠܵܐ ܗܵܕܹܐ ܕܲܡܤܲܝܒܲܪ : ܕܝܼܠܲܢ ܐܝܼܬܹܝܗ̇ . ܡ̣ܢ ܐܲܝܟܵܐ ܠܹܗ ܠܡܵܐܢܵܐ ܕܡ̣ܢ ܛܝܼܢܵܐ : ܕܲܢܤܲܝܒܲܪ ܚܹ̈ܐܦܹܐ ܕܡܲܝ̈ܵܐ : ܐܸܢ ܢܘܼܪܵܐ ܐܲܠܵܗܵܝܬܼܵܐ ܠܵܐ ܡܚܲܝܨܵܐ ܠܹܗ ؟ ܐܸܢ ܢܸܬܼܪܟܸܢ ܠܡܸܫܐܲܠ ܒܡܲܟܿܝܼܟܼܘܼܬܼܵܐ ܟܲܕܼ ܝܲܐܝܼܒܼܝܼܢܲܢ ܒܐܲܟܼܝܼܦܘܼܬܼܵܐ ܡܚܲܡܤܢܵܢܵܐܝܼܬܼ : ܕܠܡܸܕܸܡ ܢܵܤ̇ܒܝܼܢ ܚ̄ܢܲܢ .