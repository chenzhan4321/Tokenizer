pb. 521 ܪܹ̈ܫܹܐ ܕܦܵܪܝܼ̈ܩܵܬܼܵܐ . ܥܘ . pb. 521 ܪܹ̈ܫܹܐ ܕܦܵܪܝܼ̈ܩܵܬܼܵܐ . ܥܘ . ܛܘܼܒܼܵܢܵܐ ܦܵܘܠܘܿܣ ܡܲܠܸܦ ܠܲܢ ܟܲܕܼ ܐܵܡܲ̈ܪ : ܫܘܼܠܚܘܼܗܝ ܠܒܲܪܢܵܫܵܐ ܥܲܬܝܼܩܵܐ : ܘܲܠܒܲܫܘ ܠܒܲܪܢܵܫܵܐ ܚܲܕܼܬܼܵܐ : ܗܵܘ̇ ܕܒܲܐܠܵܗܵܐ ܐܸܬܼܒܿܪܝܼ ܒܩܲܕܝܼܫܘܼܬܼܵܐ ܘܲܒܼܚܲܤܝܼܘܼܬܼܵܐ ܕܩܘܼܫܬܼܵܐ . ܟܲܕܼ ܠܵܐ ܐܸܡ݂ܲܪ : ܕܲܠܥܸܠ ܡ̣ܢ ܗܵܢܵܐ ܥܲܬܝܼܩܵܐ : ܠܘܼܒܼܫܘܼܗܝ ܠܚܕܼܬܼܵܐ . ܝܑܼܕܲܥ̣ ܓܹܝܪ : ܕܠܵܐ ܡܲܨܝܵܐ . ܚܙܝܼ ܐܲܝܟܲܢ ܚܲܟܼܝܼܡܵܐܝܼܬܼ ܦܵܩܹ̇ܕ . ܠܵܐ ܐܸܡ݂ܲܪ ܕܲܠܒܲܫܘ ܒܲܪܢܵܫܵܐ ܚܲܕܼܬܼܵܐ : ܗܵܘ̇ ܕܡܸܬܼܚܲܕܲܬܼ ܒܝܼܕܲܥܬܼܵܐ ܕܐܲܠܵܗܵܐ . ܐܸܠܵܐ ܠܘܼܩܕܲܡ ܫܘܼܠܚܘܼܗܝ ܠܗܵܢܵܐ ܐܵܡܲ݁ܪ : ܘܗܵܝܕܹܝܢ ܗܵܘ̇ ܚܲܕܼܬܼܵܐ ܐܵܡܲ̈ܪ ܠܘܼܒܼܫܘܼܗܝ . ܐܲܝܟܼ ܕܐܵܦ ܒܕܼܘܼܟܿܬܼܵܐ ܐ̄ܚܪܹܬܼܵܐ ܐܸܡ݂ܲܪ ܓܪܝܼܡܵܐܝܼܬܼ : ܕܒܸܤܪܵܐ ܘܲܕܼܡܵܐ ܡܲܠܟܿܘܼܬܼܵܐ ܕܐܲܠܵܗܵܐ ܠܵܐ ܝܵܪܬܝܼܢ : ܘܐܦܠܵܐ ܚܒܼܵܠܵܐ ܝܵܪܹܬܼ ܠܵܐ ܡܸܬܼܚܲܒܿܠܵܢܘܼܬܼܵܐ . ܠܵܐ ܡܸܬܼܚܲܒܿܠܵܢܘܼܬܼܵܐ : ܠܝܼܕܲܥܬܼܵܐ ܕܗܵܘ̇ ܥܵܠܡܵܐ ܐܵܡܲ݁ܪ . ܚܒܼܵܠܵܐ ܘܒܸܤܪܵܐ ܘܲܕܼܡܵܐ : ܠܗܘܿܢ ܠܚܲܫܹ̈ܐ ܡܚܲܒܿܠܵܢܹ̈ܐ ܕܢܲܦܫܵܐ ܘܲܕܼܦܲܓܼܪܵܐ ܡܟܲܢܸܐ : ܕܲܒܼܬܲܪܥܝܼܬܼܵܐ ܕܒܸܤܪܵܐ ܐܝܼܬܼܵܘܗܝ ܐܲܬܼܪܵܐ ܕܙܵܘܥܗܘܿܢ . ܒܲܪܬܵܫܵܐ ܚܲܕܼܬܼܵܐ : ܠܵܗ̇ ܠܕܲܟܼܝܘܬܼܵܐ ܩܵܪܹܐ . ܡܲܠܟܿܘܼܬܼܵܐ ܕܐܲܠܵܗܵܐ : ܠܬܹܐܪܘܿܝܼܵܐ ܪܵܡܬܼܵܐ ܘܡܸܬܼܝܲܕܼܥܵܢܝܼܬܼܵܐ ܕܙܵܘ̈ܥܹܐ ܛܘܼܒܼ̈ܬܼܵܢܹܐ ܕܨܸܡ̈ܚܹܐ ܐܝܼܬܼܝܚܹ̈ܐ : ܕܲܠܢܲܦܫܵܐ ܚܤܝܼܬܼܵܐ ܒܲܠܚܘܿܕܼ ܫܲܠܝܼܛ ܠܡܸܥܲܠ : ܒܝܲܕܼ ܙܵܘ̈ܥܹܝܗ̇ ܠܵܐ ܡܸܬܼܚܲܒ̈ܠܵܢܹܐ ܕܐܸܬܿܬܿܪܝܼܡܘ : ܠܥܸܠ ܡ̣ܢ ܚܒܼܵܠܵܐ ܘܒܸܤܪܵܐ ܘܲܕܼܡܵܐ . ܐܸܢ ܠܵܐ ܡܕܲܟܲܝ ܒܵܒܼܘܿܢܵܐ ܙܥܘܿܪܵܐ ܕܢܲܦܫܵܟܼ : ܠܵܐ ܬܲܡܪܲܚ ܠܡܲܨܵܕܼܘܼ ܒܫܸܡܫܵܐ : ܕܠܵܐ ܬܸܬܼܓܠܸܙ ܡ̣ܢ ܚܙܵܬܼܵܐ ܕܲܥܝܵܕܼܵܐ : ܘܬܸܫܬܿܕܸܐ ܠܚܲܕܼ ܡ̣ܢ ܐܲܬܼܪ̈ܵܘܵܬܼܵܐ ܗܵܢ̇ܘܿܢ ܡܸܬܼܝܲܕܼ̈ܥܵܢܹܐ : ܕܗ̤ܘܝܘܼ pb. 522 ܛܲܪܛܵܪܘܿܣ ܕܐܝܼܬܼܵܘܗܝ ܛܘܼܦܤܵܐ ܕܲܫܝܼܘܿܠ . ܗܵܢܵܘ ܕܹܝܢ : ܚܸܫܟܵܐ ܕܲܠܒܲܪ ܡ̣ܢ ܐܲܠܵܗܵܐ . ܕܐܲܝܠܹܝܢ ܕܲܠܒܲܪ ܡ̣ܢ ܟܝܵܢܵܐ ܢܵܦ̇ܩܝܼܢ ܒܙܵܘ̈ܥܹܐ ܕܗܵܢܘܗܘܿܢ : ܠܬܲܡܵܢ ܡܸܬܬܵܘܫܝܼܢ ܒܲܟܼܝܵܢܵܐ ܗܵܘ̇ ܝܵܕܼܘܿܥܵܐ ܕܲܩܢܹܝܢ . ܡܸܛܠܗܵܢܵܐ ܐܵܦ ܗܵܘ̇ ܕܐܲܡܪܲܚ ܠܡܸܥܲܠ ܒܢܲܚ̈ܬܹܐ ܨܵܐܹ̈ܐ ܠܡܸܫܬܘܼܬܼܵܐ : ܠܗܵܢܵܐ ܚܸܫܟܵܐ ܕܠܒܲܪ ܐܸܬܼܦܩܸܕܼ ܕܢܸܫܬܿܕܹܐ . ܡܸܫܬܘܼܬܼܵܐ ܡܸܬܼܐܲܡܪܵܐ : ܚܙܵܬܼܵܐ ܕܝܼܕܲܥܬܼܵܐ ܪܘܼܚܵܢܵܝܬܼܵܐ . ܬܘܼ̈ܩܵܢܹܐ ܕܒܼܵܗ̇ : ܤܒܼܝܼܤܘܼܬܼ ܐ̄ܪ̈ܵܙܹܐ ܐܲܠܵܗܵܝܹ̈ܐ : ܡܲܠܝܼܚ̈ ܚܲܕܼܘܼܬܼܵܐ ܘܲܪܘܵܙܵܐ ܘܒܼܘܼܤܵܡܵܐ ܕܢܲܦܫܵܐ . ܠܒܼܘܼܫܵܐ ܕܡܸܫܬܘܼܬܼܵܐ : ܠܐܸܤܛܠܵܐ ܕܕܲܟܼܝܘܼܬܼܵܐ ܡܫܲܡܲܗ . ܢܲܚ̈ܝܬܹܐ ܕܹܝܢ ܨܵܐܹ̈ܐ : ܠܙܵܘ̈ܥܹܐ ܚܲܫܵܢܵܝܹ̈ܐ ܕܲܡܟܲܬܡܝܼܢ ܒܢܲܦܫܵܐ . ܚܸܫܘܿܟܼܵܐ ܒܲܪܵܝܵܐ : ܠܒܲܪ ܡ̣ܢ ܟ̱ܠܹܗ ܒܘܼܤܵܡܵܐ ܕܝܼܕܲܥܬܼܵܐ ܕܲܫܪܵܪܵܐ ܘܒܲܝܬܵܝܘܼܬܼܵܐ ܐܲܠܵܗܵܝܬܼܵܐ . ܕܐܲܝܢܵܐ ܕܟܲܕܼ ܕܐܲܝܟܼ ܗܵܠܹܝܢ ܠܒܼܘܼ̈ܫܹܐ ܠܒܼܝܼܫ : ܡܲܡܪܲܚ ܠܲܡܗܲܓܵܓܼܘ ܒܡܲܕܥܹܗ ܪ̈ܵܡܵܬܹܗ ܕܐܲܠܵܗܵܐ : ܘܲܠܡܲܥܵܠܘܼ ܘܲܠܡܵܘܬܵܒܼܘܼ ܢܲܦܫܹܗ ܠܓܼܵܘ ܡ̣ܢ ܬܹܐܘܿܪ̈ܝܼܵܣ ܪ̈ܘܼܚܵܢܵܝܵܬܼܵܐ ܕܗܵܝ̇ ܡܸܫܬܘܼܬܼܵܐ ܩܲܕܝܼܫܬܼܵܐ ܕܒܲܕܼܟܼܝ̈ܵܐ ܒܲܠܚܘܿܕܼ ܡܸܬܿܕܲܢܚܵܐ : ܘܲܠܒܼܘܼܤܵܡܵܗ̇ ܟܲܕܼ ܥܦܸܐ ܒܒܼܘܼܤܵܡܵܐ ܕܚܲܫܹ̈ܐ ܨܵܒܹ̇ܐ ܕܢܼܸܫܬܵܘܬܲܦ : ܐܲܝܟܼ ܕܒܲܪ̈ܲܓܼܪ̈ܵܓܼܝܬܼܵܐ ܡܸܕܸܡ ܡܸܬܼܒܠܲܥ ܡܸܢܫܹܠܝ : ܘܡܸܬܿܕܚܸܐ ܡ̣ܢ ܬܲܡܵܢ ܠܐܲܬܼܪܵܐ ܕܠܵܐ ܨܸܼܡܚܵܐ : ܗܵܘ̇ ܕܡܸܫܬܲܡܲܗ ܫܝܘܿܠ ܘܐܲܒܼܕܵܢܵܐ . ܕܐܝܼܬܹܝܗ̇ ܠܵܐ ܝܼܕܲܥܬܼܵܐ : ܘܛܘܼܥܝܲܝ ܕܡ̣ܢ ܐܲܠܵܗܵܐ . ܐܲܡܝܼܪ ܓܹܝܪ : ܕܗܵܠܹܝܢ ܕܲܠܵܗܵܐ : ܡ̣ܢ ܢܲܦܫܗܹܝܢ ܐܵܬܼ̈ܝܵܢ : ܐܸܢ ܢܸܗܘܸܐ ܬܲܢܼܪܵܐ ܕܲܟܼܝܵܐ ܘܠܵܐ ܡܛܵܘܫܵܐ . ܗܵܝ̇ ܕܡ̣ܢ ܢܲܦܫܗܹܝܢ ܐܵܬܼ̈ܝܵܢ : ܕܢܹܐܡܲܪ : ܟܝܵܢܵܐܝܼܬܼ ܐܝܼܬܹܝܗ̇ ܠܕܲܟܼܝܘܼܬܼܵܐ ܕܢܲܙܠܸܓܼ ܒܵܗ̇ ܢܘܼܗܪܵܐ ܫܡܲܝܢܵܐ : ܕܠܵܐ ܥܘܼܩܵܒܼܵܐ ܘܥܲܡܠܵܐ ܕܝܼܠܲܢ . ܒܠܸܒܵܐ ܠܲܡ ܕܲܟܼܝܵܐ : pb. 523 ܫܡܲܝܵܐ ܚܕܲܬܵܐ ܡܸܬܿܛܲܒܼܥܵܐ . ܕܚܸܙܘܹܗ ܢܘܼܗܪܵܐ : ܕܐܲܬܼܪܹܗ ܪܘܼܚܵܢܵܐ . ܐܲܝܟܼ ܕܐܵܦ ܒܕܼܘܼܟܿܬܼܵܐ ܐ̄ܚܪܹܬܼܵܐ : ܐܲܝܟܲܢܵܐ ܕܟܹܐܦܵܐ ܡܲܓܼܢܵܛܝܼܣ ܒܚܲܝܠܵܗ̇ ܟܝܵܢܵܝܵܐ ܩܲܢܝܵܐ ܗܵܝ̇ ܕܬܸܬܿܘܿܦ ܨܹܐܕܹܝܗ̇ ܦܸܪ̈ܕܲܝ ܦܲܪܙܠܵܐ : ܗܵܟܲܢܵܐ ܝܑܼܕܲܥܬܼܵܐ ܪܘܼܚܵܢܵܝܬܼܵܐ ܠܠܸܒܵܐ ܕܲܟܼܝܵܐ . ܐܵܦܸܢ ܡܸܫܬܲܠܡܵܐ ܡ̣ܢ ܫܲܪܝܼܪܹ̈ܐ ܒܚܲܬܿܝܼܬܼܘܼܬܼܵܐ : ܕܠܲܝܬܿ ܪܸܥܝܵܢܵܐ ܠܵܐ ܡܸܬܼܚܲܠܨܵܢܵܐ ܕܠܲܓܼܡܵܪ ܡ̣ܢ ܬܲܚܠܘܼܨܵܐ ܕܓܼܘܼܪ̈ܵܓܹܐ ܚܲܫܵܢܵܝܹ̈ܐ ܒܚܲܝܹ̈ܐ ܕܲܬܢܵܢ . ܐܸܠܵܐ ܐܸܢܵܐ ܒܲܬܼܟܼܝܼܠܘܼܬܼܵܐ ܐܵܡܲ̈ܪ ܐ̄ܢܵܐ ܗܵܕܹܐ : ܘܠܵܐ ܩܵܢܹ̇ܛ ܐ̄ܢܵܐ ܡ̣ܢ ܫܪܵܪܹܗ ܕܢܸܤܝܵܢܵܐ . ܕܐܲܝܢܵܐ ܕܲܡܥܲܛܲܦ ܠܒܼܘܼܫܵܐ ܕܐܸܒܼܠܵܐ ܒܬܲܪܥܝܼܬܹܗ : ܠܵܘ ܒܲܠܚܘܿܕܼ ܠܵܐ ܡܸܬܼܚܲܤܢܵܢܵܐ ܐܝܼܬܼܵܘܗܝ ܠܓܼܘܼܪ̈ܵܓܲܝ ܚܲܫܹ̈ܐ : ܐܵܘ ܓܲܢ̄ܒܵܪ ܒܲܩܪܵܒܼܵܐ ܕܥܲܡܗܘܿܢ ܘܙܲܟܵܝ : ܐܵܘ ܟܹܝܬܼ ܠܲܓܼܡܵܪ ܠܵܐ ܡܲܡܪܚܝܼܢ ܢܲܦܫܗܘܿܢ ܠܲܡܚܵܘܵܝܘܼ ܒܢܝܫܵܐ ܕܬܲܟܼܬܘܼܫܵܐ : ܐܸܠܵܐ ܕܐܵܦܠܵܐ ܡ̣ܢ ܪܘܼܚܩܵܐ ܠܡܸܚܠܲܦ ܩܕܼܵܡܹܝܗ̇ ܡܲܡܪܚܝܼܢ : ܕܐܲܝܟܵܐ ܕܐܝܼܬܹܝܗ̇ ܢܲܦܫܵܐ ܐܲܒܼܝܼܠܬܼܵܐ : ܕܲܥܒܼܝܼܕܼܵܐ ܗ̤ܝ ܠܵܗ̇ ܒܹܝܬܼ ܡܲܪܩܘܼܕܬܵܐ ܒܐܘܿܠ̈ܝܵܬܼܵܐ ܡܦܲܬܼ̈ܟܼܵܬܐ ܕܥܲܠ ܚܛܵܗܹ̈ܝܗ̇ . ܘܐܲܝܟܼ ܗܵܝ̇ ܕܐܲܡܝܼܪܵܐ ܡ̣ܢ ܛܘܼܒܼܵܢܵܐ ܝܲܥܩܘܿܒܼ : ܒܩܲܒܼܪܵܐ ܥܵܒܼܕܵܐ ܥܘܼܡܪܵܗ̇ : ܥܕܲܡܵܐ ܕܢܸܦܓܲܥ ܬܘܼܒܼ ܒܚܲܒܿܝܼܒܼܵܬ ܝܵܘܤܸܦ . ܐܲܝܟܵܐ ܕܐܝܼܬܹܝܗ̇ ܡܲܪܝܼܪܘܼܬܼܵܐ ܕܐܲܒܼܝܼܠܘܼܬܼܵܐ : ܕܬܸܥܘܿܠ ܗܲܢܝܼܐܘܼܬܼܵܐ ܕܚܲܫܹ̈ܐ ܕܐܹܡܲܪ : ܠܵܐ ܡܸܬܿܛܦܝܼܣ ܐ̄ܢܵܐ . ܐܸܢܵܐ ܕܹܝܢ ܐܵܡܲ݁ܪ ܐ̄ܢܵܐ : ܕܒܲܙܗܝܼܪܘܼܬܼܵܐ ܐܝܼܬܼܵܘܗܝ ܦܘܼܠܚܵܢܹܗ ܕܗܵܢܵܐ ܘܬܼܘܼܟܼܠܵܢܵܐ : ܘܲܠܥܸܠ ܡ̣ܢ ܩܸܢܛܵܐ . ܗܵܢܵܐ ܕܐܲܡܝܼܢ ܒܐܸܒܼܠܵܐ ܡܸܛܠ ܩܸܢܛܵܐ ܟܹܐܡܲܬܼ ܕܠܵܐ ܝܵܕܲܥ ܠܐܲܝܟܵܐ ܫܵܪܟܵܐ ܚܲܪܬܼܵܐ ܕܪܲܗܛܹܗ : ܝܲܬܼܝܼܪ ܡ̣ܢ ܗܵܘ̇ ܐܲܝܢܵܐ ܕܐܲܡܝܼܢ ܒܕܼܘܼܒܵܪܵܐ ܕܚܲܕܼܘܼܬܼܵܐ : ܡܸܛܠ ܗܵܝ̇ pb. 524 ܕܐܲܪܓܸܫ ܡܸܟܵܐ ܒܤܲܒܼܪܵܐ ܕܦܘܼܠܚܵܢܹܗ . ܐܘܿ ܕܲܟܼܒܼܝܼܫܵܐ ܡܕܼܝܼܢ̄ܬܹܗ ܡ̣ܢ ܚܲܫܹ̈ܐ ܕܲܠܓܼܵܘ : ܐܸܙܕܲܝܲܢ ܒܙܲܝܢܵܐ ܕܐܸܒܼܠܵܐ ܘܲܪܕܼܘܿܦ ܒܵܬܲܪܗܘܿܢ : ܘܐܲܥܕܝܼ ܐܸܢܘܿܢ ܠܲܒܼܢܲܝ̈ܟ ܡ̣ܢ ܐܝܼܕܲܝ̈ܗܘܿܢ . ܠܵܐ ܡܸܬܼܚܲܤܢܵܢܵܐ ܗ̄ܘ̣ ܓܹܝܪ ܙܲܝܢܵܐ ܗܵܢܵܐ ܘܲܕܿܬܼܘܼܟܼܠܵܢܵܐ ܒܟܼܠܙܒܲܢ : ܘܲܡܢܲܤܲܝ ܠܫܲܪܝܼܪܹ̈ܐܘ ܛܘܼܒܼܵܢܵܐ ܦܵܘܠܘܿܣ ܡܲܠܸܦ ܠܲܢ ܟܲܕܼ ܐܵܡܲ̈ܪ : ܫܘܼܠܚܘܼܗܝ ܠܒܲܪܢܵܫܵܐ ܥܲܬܝܼܩܵܐ : ܘܲܠܒܲܫܘ ܠܒܲܪܢܵܫܵܐ ܚܲܕܼܬܼܵܐ : ܗܵܘ̇ ܕܒܲܐܠܵܗܵܐ ܐܸܬܼܒܿܪܝܼ ܒܩܲܕܝܼܫܘܼܬܼܵܐ ܘܲܒܼܚܲܤܝܼܘܼܬܼܵܐ ܕܩܘܼܫܬܼܵܐ . ܟܲܕܼ ܠܵܐ ܐܸܡ݂ܲܪ : ܕܲܠܥܸܠ ܡ̣ܢ ܗܵܢܵܐ ܥܲܬܝܼܩܵܐ : ܠܘܼܒܼܫܘܼܗܝ ܠܚܕܼܬܼܵܐ . ܝܑܼܕܲܥ̣ ܓܹܝܪ : ܕܠܵܐ ܡܲܨܝܵܐ . ܚܙܝܼ ܐܲܝܟܲܢ ܚܲܟܼܝܼܡܵܐܝܼܬܼ ܦܵܩܹ̇ܕ . ܠܵܐ ܐܸܡ݂ܲܪ ܕܲܠܒܲܫܘ ܒܲܪܢܵܫܵܐ ܚܲܕܼܬܼܵܐ : ܗܵܘ̇ ܕܡܸܬܼܚܲܕܲܬܼ ܒܝܼܕܲܥܬܼܵܐ ܕܐܲܠܵܗܵܐ . ܐܸܠܵܐ ܠܘܼܩܕܲܡ ܫܘܼܠܚܘܼܗܝ ܠܗܵܢܵܐ ܐܵܡܲ݁ܪ : ܘܗܵܝܕܹܝܢ ܗܵܘ̇ ܚܲܕܼܬܼܵܐ ܐܵܡܲ̈ܪ ܠܘܼܒܼܫܘܼܗܝ . ܐܲܝܟܼ ܕܐܵܦ ܒܕܼܘܼܟܿܬܼܵܐ ܐ̄ܚܪܹܬܼܵܐ ܐܸܡ݂ܲܪ ܓܪܝܼܡܵܐܝܼܬܼ : ܕܒܸܤܪܵܐ ܘܲܕܼܡܵܐ ܡܲܠܟܿܘܼܬܼܵܐ ܕܐܲܠܵܗܵܐ ܠܵܐ ܝܵܪܬܝܼܢ : ܘܐܦܠܵܐ ܚܒܼܵܠܵܐ ܝܵܪܹܬܼ ܠܵܐ ܡܸܬܼܚܲܒܿܠܵܢܘܼܬܼܵܐ . ܠܵܐ ܡܸܬܼܚܲܒܿܠܵܢܘܼܬܼܵܐ : ܠܝܼܕܲܥܬܼܵܐ ܕܗܵܘ̇ ܥܵܠܡܵܐ ܐܵܡܲ݁ܪ . ܚܒܼܵܠܵܐ ܘܒܸܤܪܵܐ ܘܲܕܼܡܵܐ : ܠܗܘܿܢ ܠܚܲܫܹ̈ܐ ܡܚܲܒܿܠܵܢܹ̈ܐ ܕܢܲܦܫܵܐ ܘܲܕܼܦܲܓܼܪܵܐ ܡܟܲܢܸܐ : ܕܲܒܼܬܲܪܥܝܼܬܼܵܐ ܕܒܸܤܪܵܐ ܐܝܼܬܼܵܘܗܝ ܐܲܬܼܪܵܐ ܕܙܵܘܥܗܘܿܢ . ܒܲܪܬܵܫܵܐ ܚܲܕܼܬܼܵܐ : ܠܵܗ̇ ܠܕܲܟܼܝܘܬܼܵܐ ܩܵܪܹܐ . ܡܲܠܟܿܘܼܬܼܵܐ ܕܐܲܠܵܗܵܐ : ܠܬܹܐܪܘܿܝܼܵܐ ܪܵܡܬܼܵܐ ܘܡܸܬܼܝܲܕܼܥܵܢܝܼܬܼܵܐ ܕܙܵܘ̈ܥܹܐ ܛܘܼܒܼ̈ܬܼܵܢܹܐ ܕܨܸܡ̈ܚܹܐ ܐܝܼܬܼܝܚܹ̈ܐ : ܕܲܠܢܲܦܫܵܐ ܚܤܝܼܬܼܵܐ ܒܲܠܚܘܿܕܼ ܫܲܠܝܼܛ ܠܡܸܥܲܠ : ܒܝܲܕܼ ܙܵܘ̈ܥܹܝܗ̇ ܠܵܐ ܡܸܬܼܚܲܒ̈ܠܵܢܹܐ ܕܐܸܬܿܬܿܪܝܼܡܘ : ܠܥܸܠ ܡ̣ܢ ܚܒܼܵܠܵܐ ܘܒܸܤܪܵܐ ܘܲܕܼܡܵܐ . ܐܸܢ ܠܵܐ ܡܕܲܟܲܝ ܒܵܒܼܘܿܢܵܐ ܙܥܘܿܪܵܐ ܕܢܲܦܫܵܟܼ : ܠܵܐ ܬܲܡܪܲܚ ܠܡܲܨܵܕܼܘܼ ܒܫܸܡܫܵܐ : ܕܠܵܐ ܬܸܬܼܓܠܸܙ ܡ̣ܢ ܚܙܵܬܼܵܐ ܕܲܥܝܵܕܼܵܐ : ܘܬܸܫܬܿܕܸܐ ܠܚܲܕܼ ܡ̣ܢ ܐܲܬܼܪ̈ܵܘܵܬܼܵܐ ܗܵܢ̇ܘܿܢ ܡܸܬܼܝܲܕܼ̈ܥܵܢܹܐ : ܕܗ̤ܘܝܘܼ  pb. 522  ܛܲܪܛܵܪܘܿܣ ܕܐܝܼܬܼܵܘܗܝ ܛܘܼܦܤܵܐ ܕܲܫܝܼܘܿܠ . ܗܵܢܵܘ ܕܹܝܢ : ܚܸܫܟܵܐ ܕܲܠܒܲܪ ܡ̣ܢ ܐܲܠܵܗܵܐ . ܕܐܲܝܠܹܝܢ ܕܲܠܒܲܪ ܡ̣ܢ ܟܝܵܢܵܐ ܢܵܦ̇ܩܝܼܢ ܒܙܵܘ̈ܥܹܐ ܕܗܵܢܘܗܘܿܢ : ܠܬܲܡܵܢ ܡܸܬܬܵܘܫܝܼܢ ܒܲܟܼܝܵܢܵܐ ܗܵܘ̇ ܝܵܕܼܘܿܥܵܐ ܕܲܩܢܹܝܢ . ܡܸܛܠܗܵܢܵܐ ܐܵܦ ܗܵܘ̇ ܕܐܲܡܪܲܚ ܠܡܸܥܲܠ ܒܢܲܚ̈ܬܹܐ ܨܵܐܹ̈ܐ ܠܡܸܫܬܘܼܬܼܵܐ : ܠܗܵܢܵܐ ܚܸܫܟܵܐ ܕܠܒܲܪ ܐܸܬܼܦܩܸܕܼ ܕܢܸܫܬܿܕܹܐ . ܡܸܫܬܘܼܬܼܵܐ ܡܸܬܼܐܲܡܪܵܐ : ܚܙܵܬܼܵܐ ܕܝܼܕܲܥܬܼܵܐ ܪܘܼܚܵܢܵܝܬܼܵܐ . ܬܘܼ̈ܩܵܢܹܐ ܕܒܼܵܗ̇ : ܤܒܼܝܼܤܘܼܬܼ ܐ̄ܪ̈ܵܙܹܐ ܐܲܠܵܗܵܝܹ̈ܐ : ܡܲܠܝܼܚ̈ ܚܲܕܼܘܼܬܼܵܐ ܘܲܪܘܵܙܵܐ ܘܒܼܘܼܤܵܡܵܐ ܕܢܲܦܫܵܐ . ܠܒܼܘܼܫܵܐ ܕܡܸܫܬܘܼܬܼܵܐ : ܠܐܸܤܛܠܵܐ ܕܕܲܟܼܝܘܼܬܼܵܐ ܡܫܲܡܲܗ . ܢܲܚ̈ܝܬܹܐ ܕܹܝܢ ܨܵܐܹ̈ܐ : ܠܙܵܘ̈ܥܹܐ ܚܲܫܵܢܵܝܹ̈ܐ ܕܲܡܟܲܬܡܝܼܢ ܒܢܲܦܫܵܐ . ܚܸܫܘܿܟܼܵܐ ܒܲܪܵܝܵܐ : ܠܒܲܪ ܡ̣ܢ ܟ̱ܠܹܗ ܒܘܼܤܵܡܵܐ ܕܝܼܕܲܥܬܼܵܐ ܕܲܫܪܵܪܵܐ ܘܒܲܝܬܵܝܘܼܬܼܵܐ ܐܲܠܵܗܵܝܬܼܵܐ . ܕܐܲܝܢܵܐ ܕܟܲܕܼ ܕܐܲܝܟܼ ܗܵܠܹܝܢ ܠܒܼܘܼ̈ܫܹܐ ܠܒܼܝܼܫ : ܡܲܡܪܲܚ ܠܲܡܗܲܓܵܓܼܘ ܒܡܲܕܥܹܗ ܪ̈ܵܡܵܬܹܗ ܕܐܲܠܵܗܵܐ : ܘܲܠܡܲܥܵܠܘܼ ܘܲܠܡܵܘܬܵܒܼܘܼ ܢܲܦܫܹܗ ܠܓܼܵܘ ܡ̣ܢ ܬܹܐܘܿܪ̈ܝܼܵܣ ܪ̈ܘܼܚܵܢܵܝܵܬܼܵܐ ܕܗܵܝ̇ ܡܸܫܬܘܼܬܼܵܐ ܩܲܕܝܼܫܬܼܵܐ ܕܒܲܕܼܟܼܝ̈ܵܐ ܒܲܠܚܘܿܕܼ ܡܸܬܿܕܲܢܚܵܐ : ܘܲܠܒܼܘܼܤܵܡܵܗ̇ ܟܲܕܼ ܥܦܸܐ ܒܒܼܘܼܤܵܡܵܐ ܕܚܲܫܹ̈ܐ ܨܵܒܹ̇ܐ ܕܢܼܸܫܬܵܘܬܲܦ : ܐܲܝܟܼ ܕܒܲܪ̈ܲܓܼܪ̈ܵܓܼܝܬܼܵܐ ܡܸܕܸܡ ܡܸܬܼܒܠܲܥ ܡܸܢܫܹܠܝ : ܘܡܸܬܿܕܚܸܐ ܡ̣ܢ ܬܲܡܵܢ ܠܐܲܬܼܪܵܐ ܕܠܵܐ ܨܸܼܡܚܵܐ : ܗܵܘ̇ ܕܡܸܫܬܲܡܲܗ ܫܝܘܿܠ ܘܐܲܒܼܕܵܢܵܐ . ܕܐܝܼܬܹܝܗ̇ ܠܵܐ ܝܼܕܲܥܬܼܵܐ : ܘܛܘܼܥܝܲܝ ܕܡ̣ܢ ܐܲܠܵܗܵܐ . ܐܲܡܝܼܪ ܓܹܝܪ : ܕܗܵܠܹܝܢ ܕܲܠܵܗܵܐ : ܡ̣ܢ ܢܲܦܫܗܹܝܢ ܐܵܬܼ̈ܝܵܢ : ܐܸܢ ܢܸܗܘܸܐ ܬܲܢܼܪܵܐ ܕܲܟܼܝܵܐ ܘܠܵܐ ܡܛܵܘܫܵܐ . ܗܵܝ̇ ܕܡ̣ܢ ܢܲܦܫܗܹܝܢ ܐܵܬܼ̈ܝܵܢ : ܕܢܹܐܡܲܪ : ܟܝܵܢܵܐܝܼܬܼ ܐܝܼܬܹܝܗ̇ ܠܕܲܟܼܝܘܼܬܼܵܐ ܕܢܲܙܠܸܓܼ ܒܵܗ̇ ܢܘܼܗܪܵܐ ܫܡܲܝܢܵܐ : ܕܠܵܐ ܥܘܼܩܵܒܼܵܐ ܘܥܲܡܠܵܐ ܕܝܼܠܲܢ . ܒܠܸܒܵܐ ܠܲܡ ܕܲܟܼܝܵܐ :  pb. 523  ܫܡܲܝܵܐ ܚܕܲܬܵܐ ܡܸܬܿܛܲܒܼܥܵܐ . ܕܚܸܙܘܹܗ ܢܘܼܗܪܵܐ : ܕܐܲܬܼܪܹܗ ܪܘܼܚܵܢܵܐ . ܐܲܝܟܼ ܕܐܵܦ ܒܕܼܘܼܟܿܬܼܵܐ ܐ̄ܚܪܹܬܼܵܐ : ܐܲܝܟܲܢܵܐ ܕܟܹܐܦܵܐ ܡܲܓܼܢܵܛܝܼܣ ܒܚܲܝܠܵܗ̇ ܟܝܵܢܵܝܵܐ ܩܲܢܝܵܐ ܗܵܝ̇ ܕܬܸܬܿܘܿܦ ܨܹܐܕܹܝܗ̇ ܦܸܪ̈ܕܲܝ ܦܲܪܙܠܵܐ : ܗܵܟܲܢܵܐ ܝܑܼܕܲܥܬܼܵܐ ܪܘܼܚܵܢܵܝܬܼܵܐ ܠܠܸܒܵܐ ܕܲܟܼܝܵܐ . ܐܵܦܸܢ ܡܸܫܬܲܠܡܵܐ ܡ̣ܢ ܫܲܪܝܼܪܹ̈ܐ ܒܚܲܬܿܝܼܬܼܘܼܬܼܵܐ : ܕܠܲܝܬܿ ܪܸܥܝܵܢܵܐ ܠܵܐ ܡܸܬܼܚܲܠܨܵܢܵܐ ܕܠܲܓܼܡܵܪ ܡ̣ܢ ܬܲܚܠܘܼܨܵܐ ܕܓܼܘܼܪ̈ܵܓܹܐ ܚܲܫܵܢܵܝܹ̈ܐ ܒܚܲܝܹ̈ܐ ܕܲܬܢܵܢ . ܐܸܠܵܐ ܐܸܢܵܐ ܒܲܬܼܟܼܝܼܠܘܼܬܼܵܐ ܐܵܡܲ̈ܪ ܐ̄ܢܵܐ ܗܵܕܹܐ : ܘܠܵܐ ܩܵܢܹ̇ܛ ܐ̄ܢܵܐ ܡ̣ܢ ܫܪܵܪܹܗ ܕܢܸܤܝܵܢܵܐ . ܕܐܲܝܢܵܐ ܕܲܡܥܲܛܲܦ ܠܒܼܘܼܫܵܐ ܕܐܸܒܼܠܵܐ ܒܬܲܪܥܝܼܬܹܗ : ܠܵܘ ܒܲܠܚܘܿܕܼ ܠܵܐ ܡܸܬܼܚܲܤܢܵܢܵܐ ܐܝܼܬܼܵܘܗܝ ܠܓܼܘܼܪ̈ܵܓܲܝ ܚܲܫܹ̈ܐ : ܐܵܘ ܓܲܢ̄ܒܵܪ ܒܲܩܪܵܒܼܵܐ ܕܥܲܡܗܘܿܢ ܘܙܲܟܵܝ : ܐܵܘ ܟܹܝܬܼ ܠܲܓܼܡܵܪ ܠܵܐ ܡܲܡܪܚܝܼܢ ܢܲܦܫܗܘܿܢ ܠܲܡܚܵܘܵܝܘܼ ܒܢܝܫܵܐ ܕܬܲܟܼܬܘܼܫܵܐ : ܐܸܠܵܐ ܕܐܵܦܠܵܐ ܡ̣ܢ ܪܘܼܚܩܵܐ ܠܡܸܚܠܲܦ ܩܕܼܵܡܹܝܗ̇ ܡܲܡܪܚܝܼܢ : ܕܐܲܝܟܵܐ ܕܐܝܼܬܹܝܗ̇ ܢܲܦܫܵܐ ܐܲܒܼܝܼܠܬܼܵܐ : ܕܲܥܒܼܝܼܕܼܵܐ ܗ̤ܝ ܠܵܗ̇ ܒܹܝܬܼ ܡܲܪܩܘܼܕܬܵܐ ܒܐܘܿܠ̈ܝܵܬܼܵܐ ܡܦܲܬܼ̈ܟܼܵܬܐ ܕܥܲܠ ܚܛܵܗܹ̈ܝܗ̇ . ܘܐܲܝܟܼ ܗܵܝ̇ ܕܐܲܡܝܼܪܵܐ ܡ̣ܢ ܛܘܼܒܼܵܢܵܐ ܝܲܥܩܘܿܒܼ : ܒܩܲܒܼܪܵܐ ܥܵܒܼܕܵܐ ܥܘܼܡܪܵܗ̇ : ܥܕܲܡܵܐ ܕܢܸܦܓܲܥ ܬܘܼܒܼ ܒܚܲܒܿܝܼܒܼܵܬ ܝܵܘܤܸܦ . ܐܲܝܟܵܐ ܕܐܝܼܬܹܝܗ̇ ܡܲܪܝܼܪܘܼܬܼܵܐ ܕܐܲܒܼܝܼܠܘܼܬܼܵܐ : ܕܬܸܥܘܿܠ ܗܲܢܝܼܐܘܼܬܼܵܐ ܕܚܲܫܹ̈ܐ ܕܐܹܡܲܪ : ܠܵܐ ܡܸܬܿܛܦܝܼܣ ܐ̄ܢܵܐ . ܐܸܢܵܐ ܕܹܝܢ ܐܵܡܲ݁ܪ ܐ̄ܢܵܐ : ܕܒܲܙܗܝܼܪܘܼܬܼܵܐ ܐܝܼܬܼܵܘܗܝ ܦܘܼܠܚܵܢܹܗ ܕܗܵܢܵܐ ܘܬܼܘܼܟܼܠܵܢܵܐ : ܘܲܠܥܸܠ ܡ̣ܢ ܩܸܢܛܵܐ . ܗܵܢܵܐ ܕܐܲܡܝܼܢ ܒܐܸܒܼܠܵܐ ܡܸܛܠ ܩܸܢܛܵܐ ܟܹܐܡܲܬܼ ܕܠܵܐ ܝܵܕܲܥ ܠܐܲܝܟܵܐ ܫܵܪܟܵܐ ܚܲܪܬܼܵܐ ܕܪܲܗܛܹܗ : ܝܲܬܼܝܼܪ ܡ̣ܢ ܗܵܘ̇ ܐܲܝܢܵܐ ܕܐܲܡܝܼܢ ܒܕܼܘܼܒܵܪܵܐ ܕܚܲܕܼܘܼܬܼܵܐ : ܡܸܛܠ ܗܵܝ̇  pb. 524  ܕܐܲܪܓܸܫ ܡܸܟܵܐ ܒܤܲܒܼܪܵܐ ܕܦܘܼܠܚܵܢܹܗ . ܐܘܿ ܕܲܟܼܒܼܝܼܫܵܐ ܡܕܼܝܼܢ̄ܬܹܗ ܡ̣ܢ ܚܲܫܹ̈ܐ ܕܲܠܓܼܵܘ : ܐܸܙܕܲܝܲܢ ܒܙܲܝܢܵܐ ܕܐܸܒܼܠܵܐ ܘܲܪܕܼܘܿܦ ܒܵܬܲܪܗܘܿܢ : ܘܐܲܥܕܝܼ ܐܸܢܘܿܢ ܠܲܒܼܢܲܝ̈ܟ ܡ̣ܢ ܐܝܼܕܲܝ̈ܗܘܿܢ . ܠܵܐ ܡܸܬܼܚܲܤܢܵܢܵܐ ܗ̄ܘ̣ ܓܹܝܪ ܙܲܝܢܵܐ ܗܵܢܵܐ ܘܲܕܿܬܼܘܼܟܼܠܵܢܵܐ ܒܟܼܠܙܒܲܢ : ܘܲܡܢܲܤܲܝ ܠܫܲܪܝܼܪܹ̈ܐܘ