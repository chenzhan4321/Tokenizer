ܥܲܠ ܡܲܟܼܝܼܟܘܼܬܼܵܐ ܥܲܠ ܡܲܟܼܝܼܟܘܼܬܼܵܐ ܥܲܠ ܡܲܟܼܝܼܟܘܼܬܼܵܐ pb. f.320v : ܕܝܼܠܹܗ ܟܲܕ ܕܝܼܠܹܗ ܡܸܐܡܪܵܐ ܕܸܫܬܝܼܢ ܩܸܫܬܼܵܐ : ܕܥܲܠ ܡܲܟܼܝܼܟܘܼܬܼܵܐ pb. f.320v : ܕܝܼܠܹܗ ܟܲܕ ܕܝܼܠܹܗ ܡܸܐܡܪܵܐ ܕܸܫܬܝܼܢ ܩܸܫܬܼܵܐ : ܕܥܲܠ ܡܲܟܼܝܼܟܘܼܬܼܵܐ 1 : ܒܡܸܠܲܬ ܫܲܝܢܵܐ ܨܵܕܹܗ ܠܥܵܠܡܵܐ ܡܵܪܹܗ ܕܥܵܠܡܵܐ 2 ܘܟܒܸܫ ܟܲܕܢܹܗ ܒܢܝܼܪܵܐ ܢܚܝܼܵܐ ܕܒܲܣܝܼܡܘܼܬܹܗ . 3 : ܒܡܲܟܝܼܟܘܼܬܼܵܐ ܡܲܟܸܟ ܥܘܼܫܢܵܐ ܕܪܵܘܡܵܐ ܘܥܘܼܡܩܵܐ 4 ܘܐܲܠܸܦ ܐܸܢܘܿܢ ܕܢܸܪܕܘܿܢ ܒܐܘܼܪܚܵܐ ܕܡܲܟܝܼܟܘܼܬܼܵܐ . 5 : ܡܨܝܼܕܬܵܐ ܕܫܲܝܢܵܐ ܐܲܪܡܝܼܢ ܥܲܠ ܟܠ ܘܨܵܕܲܬ̤ ܟܠܵܐ 6 ܘܲܬܪܣܝܼ ܐܸܢܘܿܢ ܒܐܘܼܟܼܠܵܐ ܢܝܼܚܵܐ ܕܡܸܠܲܬܼ ܦܘܼܡܹܗ . 7 : ܢܘܼܪܵܐ ܕܚܘܼܒܹܗ ܐܲܪܡܝܼ ܒܐܲܪܥܵܐ ܡܲܠܝܲܬ̤ ܟܘܼܒܹ̈ܐ 8 ܘܛܠܸܩ ܝܲܪܵܐ ܕܡܵܝܘܿܬܼܘܵܬܼܵܐ ܘܐܵܘܥܝܼܘ ܚܲܝܹ̈ܐ ܀ 9 : ܒܢܘܼܗܪܵܐ ܕܲܫܡܹܗ ܪܵܕܦܹܗ ܠܚܸܫܟܵܐ ܕܠܵܐ ܝܼܕܲܥܵܬܐ 10 ܘܲܚܙܵܘ ܐ̄ܢܫܵܐ ܚܹܝܠ ܐܝܼܬܼܘܬܹܗ ܘܗܲܝܡܸܡܘ ܒܲܫܡܹܗ . 11 : ܒܩܵܠ ܦܘܼܩܵܕܵܟܵܘ̈ܗܝ ܡܲܕܟܹܗ ܠܥܵܠܡܵܐ ܚܲܣܝܼܪ ܗܵܘܢܵܐ 12 ܘܩܢܐ ܛܥܡܵܐ ܕܚܲܠܝܘܼܬܼ ܚܲܝܹ̈ܐ ܕܚܲܕ ܒܵܪ [...] ܐ . 13 : ܒܡܲܝܵ̈ܐ ܕܪ̈ܲܚܡܹܐ ܐܲܫܝܼܓܼ ܐ̄ܢܫ̈ܐ ܕܐܣܢܝܼ ܥܵܘ̣ܠܵܐ 14 ܘܐܲܩܢܝܼ ܐܸܢܘܿܢ ܫܘܼܦܪܵܐ ܥܲܐܝܵܐ ܕܙܲܕܝܼܩܘܼܬܼܵܐ . 15 ܒܢܘܼܪܵܐ ܕܪܘܼܚܵܐ ܢܲܣܟܹܗ ܠܨܲܠܡܹܗ ܡܲܬܩܸܢ ܟܠܵܐ : pb. f.321r 16 ܘܚܲܕܸܬ ܨܵܪܹܗ ܪܘܼܚܵܢܵܐܝܼܬ ܕܠܵܐ ܬܘܼܒܼ ܢܫܚܬ . 17 : ܩܲܪܡܹܗ ܕܲܗܒܼܵܐ ܪܘܼܚܵܢܵܝܵܐ ܕܫܸܡ ܐܝܼܬܘܼܬܹܗ 18 ܘܣܵܡܹܗ ܒܪܵܘܡܵܐ ܕܠܵܐ ܢܸܬܼܚܲܒܲܠ ܡ̣ܢ ܢܸܟܼܝܵܢܹ̈ܐ . 19 : ܒܚܘܼܕܲܬܼ ܨܠܲܡܹܗ ܓܠ̣ܐ ܠܲܥܒܼܵܕܵܘ̈ܗܝ ܚܹܝܠ ܚܸܟܼܡܵܬܹ̈ܗ 20 ܕܚܲܟܼܝܵܡܐܝܼܬ ܐܲܦܫܝܼ ܠܕܝܼܠܹܗ ܠܘܵܬܼ ܝܼܕܲܥܬܹܗ . 21 : ܒܚܸܟܼܡܵܐ ܥܲܒܼܕܵܗ̇ ܕܒܼܝܲܕ ܨܲܠܡܹܗ ܢܚܲܕܸܬ ܟܠܵܐ 22 ܘܢܹܐܣܘܿܪ ܐ̄ܢܵܫܵܐ ܥܲܡ ܪ̈ܘܼܚܵܢܹܐ ܒܫܲܝܢܵܐ ܕܲܫܡܹܗ . 23 : ܐܘܼܪܚܵܐ ܚܲܕܬܵܐ ܕܡܲܟܝܼܟܘܼܬܼܵܐ ܕܪܲܫ ܩܕܼܵܡ ܥܲܒܼܕܵܘ̈ܗܝ 24 ܕܗܘ̤ ܩܲܕܡܵܝܲܬ ܚܙܲܩ ܒܵܗ̇ ܘܐܸܬܼܵܐ ܠܘܵܬܼ ܬܘܼܩܵܢܵܘ̈ܗܝ . 25 : ܡܸܠܬܹܗ ܕܐܲܒܼܵܐ ܕܐܝܼܬܼܵܘܗܝ ܟܠܹܗ ܕܡܘܼܬܼܵܐ ܕܐܲܒܼܘܼܗܝ 26 ܒܡܲܟܝܼܟܘܼܬܼܵܐ ܨܒܼܵܐ ܕܲܢܫܲܝܸܢ ܠܥܵܠܡܵܐ ܦܠܝܼ̈ܓܹܐ . 27 : ܕܡܘܼܬܼܵܐ ܕܥܲܒܼܕܵܐ ܫܩܲܠ ܒܵܪܘܿܝܵܐ ܡ̣ܢ ܡܵܝܘܿܬܹ̈ܐ 28 ܘܲܡܟܼܝܵܟܼܐܝܼܬ ܬܚܵܘܝܼ ܢܦܲܫܹܗ ܟܣܝܐ ܒܓܸܠܝܵܐ . 29 : ܠܵܐ ܓܹܝܪ ܚܵܘܝܼ ܟܝܵܢ ܐܝܬܘܼܬܹܗ ܠܥܹܝܢ ܚܲܙܵܝܹ̈ܐ 30 ܕܕܲܠܡܵܐ ܢܸܪܢܘܿܢ ܕܚܘܼܬܼܪܵܐ ܚܲܛܦܹܗ ܒܕܓܠܐ ܝܵܬܹܗ . 31 : ܐܸܣܟܹܝܡ ܥܲܒܼܕܵܐ ܠܒܸܫ ܨܒܼܝܵܢܹܗ ܘܐܬܼܚܵܘܝܼ ܒܹܗ 32 ܘܩܵܘܝܼ ܟܝܵܢܹܗ ܒܗ̇ܝ ܕܐܝܼܬܼܵܘܗܝ ܗ̄ܘ̣ܵܐ ܕܠܵܐ ܫܘܼܚܠܵܦܵܐ . 33 ܟܲܣܝܼ ܝܵܬܹܗ ܕܠܵܐ ܡܸܬܕܲܪܟܐ ܡ̣ܢ ܬܘܼܩܵܢܵܘ̈ܗܝ . 34 ܘܲܓܼܠܵܐ ܫܘܼܒܼܚܹܗ ܘܚܵܘܝܼ ܚܲܝܠܹܗ ܒܝܲܕ ܡܲܟܝܼܟܵܐ . 35 : ܡܲܟܝܼܟܘܼܬܼܵܐ ܐܸܬܼܵܐ ܕܢܠܦ ܠܲܒܼܢܲܝ̈ ܒܲܝܬܹܗ 36 ܘܡܲܟܸܟ ܢܲܦܫܹܗ ܒܝܲܕ ܡܲܟܝܼܟܼܵܐ ܕܲܢܣܲܒܼ ܠܲܫܡܹܗ . 37 : ܒܕܝܼܠܲܢ ܚܵܘܝܼ ܡܲܟܼܝܼܟܘܼܬܹܗ ܘܚܹܝܠ ܚܸ̈ܟܼܡܵܬܹܗ 38 : ܘܠܵܘ ܒܲܟܼܝܵܢܹܗ ܘܠܵܐ ܡܸܬܼܡܲܟܲܟ ܘܠܵܐ ܡܸܬܼܝܲܬܲܪ 39 : ܕܡܘܼܬܼܵܐ ܕܥܲܒܼܕܵܐ ܡܲܟܸܟ ܢܦܲܫܹܗ ܠܦܘܼܬܼ ܗ̇ܝ ܕܝܼܪܸܒܼ 40 ܘܠܵܐ ܐܸܫܬܲܒܼܗܲܪ ܒܲܫܒܝܼܚܹ̈ܐ ܕܪܵܡܘܼܬܼ ܟܲܣܝܵܐ . 41 : ܒܢܲܦܫܹܗ ܩܲܒܼܥܵܗ̇ ܠܡܲܟܼܝܼܟܼܘܼܬܼܵܐ ܐܲܝܟ ܡܲܚܙܝܼܬܼܵܐ 42 ܕܢܸܚܙܘܿܢ ܐ̄ܢܵܫܵܐ ܠܲܩܢܘܿܡܲܝ̈ܗܘܿܢ ܘܢܸܣܢܘܿܢ ܚܘܼܬܼܪܵܐ . 43 : ܥܕܲܡܵܐ ܠܡܵܘܬܐ ܡܲܟܸܟ ܢܲܦܫܹܗ ܡܸܛܠ ܐ̄ܢܫ̈ܐ 44 ܘܨܲܠܒܼܵܗ̇ ܥܲܡܹܗ ܠܡܵܝܘܿܬܘܼܬܼܵܐ ܕܲܝܸܢܝܼ ܓܸܢܣܹܗ . 45 : ܡܝܼܬ ܡܛܠ ܟܠ ܘܐܲܝܼܚ ܠܟܼܠܵܐ ܒܚܝܠ ܢܵܣܘܿܒܹܗ 46 ܘܪܲܥܝܼ ܠܥܵܠܡܵܐ ܥܲܡ ܨܒܼܝܵܢܵܐ ܕܫܲܝܸܢ ܒܹܗ ܟܠ . 47 : ܡܛܠ ܗܵܕܹܐ ܡ̇ܟܸܟ ܢܦܲܫܹܗ ܘܢܲܚܸܬ ܠܲܫܝܘܿܠ 48 ܕܲܢܪܝܼܡ ܐܢܵܫܵܐ ܡ̣ܢ ܡܘܼܟܵܟܼܵܐ ܕܡܵܝܘܿܬܘܼܬܼܵܐ . 49 : ܘܡܛܠ ܕܲܫܕܵܐ ܢܲܦܫܹܗ ܠܡܵܘܬܼܵܐ ܘܐܲܝܼܚ ܠܟܼܠܵܐ 50 ܐܵܦ ܒܵܪܘܿܝܵܐ ܝܩܲܪܹܗ ܒܲܫܡܵܐ ܕܥܠܵܝ ܡ̣ܢ ܟܠ . 51 : ܒܡܲܟܝܼܟܘܼܬܼܵܐ ܢܨܲܚ ܘܐܸܬܼܪܲܡܪܲܡ ܠܥܠ ܡ̣ܢ ܡܵܘܘܬܵܐ 52 ܘܐܲܠܸܦ ܐܵܦ ܠܲܢ ܕܲܒܼܡܘܼܟܵܟܼܵܐ ܢܙܟܐ ܠܚܲܫܹ̈ܐ . 53 : ܘܐܸܢ ܡܲܟܼܝܼܟܼܵܐ ܕܠܲܒܼܫܹܗ ܪܵܡܵܐ ܡܲܟܟ ܢܲܦܫܹܗ 54 ܡ̇ܢ ܢܫܬܩܠ ܒܚܘܼܬܼܪܵܐ ܣܲܟܼܵܐܐ ܕܡܵܘܒܸܕ ܢܦܲܫܹܗ . 55 : ܐܸܢ ܥܬܝܼܪܵܐ ܡܣܟܢ ܥܘܼܬܼܪܵܐ ܕܲܫܒܝܼܚܵ̈ܬܹܗ 56 ܡ̇ܢ ܢܸܬܫܲܒܼܗܲܪ ܒܲܕܠܵܐ ܕܝܼܠܹܗ ܐܲܝܟ ܕܲܒܕܼܝܼܠܹܗ . 57 : ܐܸܢ ܒܲܪ ܚܹܐܪܹ̈ܐ ܡܲܟܸܿܟ ܢܦܲܫܹܗ ܘܦܘܿܩ ܥܒ̈ܕܹܐ 58 ܡ̇ܢ ܠܵܐ ܢܸܦܠܘܝܝ ܥܲܒܕܘܼܬ ܚܘܼܒܵܠ ܠܲܢܚܲܪܪܵܢܹܗ . 59 : ܐܸܢ ܙܲܕܝܼܩܵܐ ܡܢ̣ܵܐ ܠܲܩܢܘܿܡܹܗ ܥܲܡ ܚܲܛܵܝܹܐ 60 ܡ̇ܢ ܠܵܐ ܢܫܦܥ ܥܲܡ̈ܠܹܐ ܕܢܲܦܫܹܗ ܚܠܵܦ ܗܲܕܵܡܵܘ̈ܗܝ . 61 : ܗܘ̤ ܒܲܩܢܘܿܡܹܗ ܕܪܲܫ ܠܲܢ ܐܘܼܪܚܵܐ ܕܡܲܟܼܝܼܟܘܼܬܼܵܐ 62 ܬܵܘ ܢܸܬܼܡܲܟܲܟ ܕܠܵܐ ܢܸܬܼܢܲܟܼܪܹܐ ܠܡܘܼܠܟܵܢ ܚܲܝܹ̈ܐ . 63 : ܗܘ̤ ܚܵܘܝܼ ܠܲܢ ܕܲܒܼܡܘܼܟܵܟܼܵܐ ܫܩܲܠ ܙܵܟܼܵܘܼܬܼܵܐ 64 ܘܪܲܡܪܸܡ ܗܘ̤ ܠܹܗ ܘܠܲܟܼܢܵܘ̈ܬܹܗ ܡ̣ܢ ܡܘܼܟܵܟܼܵܐ . 65 ܗܘ̤ ܐܲܠܸܦ ܠܲܢ ܢܝܼܫܵܐ ܚܲܝܵܐ ܕܲܢܕܲܡܹܐ ܒܹܗ : pb. f.321v 66 ܢܸܚܢܹܐ ܒܙܵܥܹܐ ܘܲܒܼܗܲܕܵܡܹ̈ܐ ܠܘܵܬܼ ܡܘܼܟܵܟܼܵܐ . 67 : ܒܡܲܟܝܼܟܘܼܬܼܵܐ ܙܪܲܥ ܝܘܼܠܦܵܢܹܗ ܒܐܲܪܥܵܐ ܕܐ̄ܢܵܫܵܐ 68 ܘܐܵܘܥܝܼܘ ܐ̄ܢܵܫ̈ܐ ܦܸܐܪܹ̈ܐ ܚܠܲܝ̈ܐ ܕܡܲܟܝܼܟܘܼܬܼܵܐ . 69 : ܒܡܲܟܝܼܟܘܼܬܼܵܐ ܨܵܕܹܗ ܠܥܵܠܡܵܐ ܒܲܥܪܝܼܪܵܝܵܐ 70 ܘܐܲܥܸܠ ܚܵܒܼܫܹܗ ܠܓܼܘ ܡ̣ܢ ܚܸܣܢܹ̈ܐ ܕܡܲܟܝܼܟܘܼܬܼܵܐ . 71 : ܒܡܲܟܝܼܟܘܼܬܼܵܐ ܫܕܵܗ̇ ܠܲܡܨܝܼܕܬܹܗ ܒܝܲܡܵܐ ܕܐ̄ܢܵܫ̈ܐ 72 ܘܚܡܠܬ̤ ܨܲܝܼܕܵܐ ܕܡܲܟܿܝܟܘܼܬܼܵܐ ܕܨܵܕܘܼܗܝ ܪ̈ܚܡܹܐ . 73 : ܒܡܲܛܝܼܟܘܼܬܼܵܐ ܐܲܟܼܪܸܙ ܡܸܠܵܘ̈ܗܝ ܒܐܸܕܢܲܝ̈ ܟܠܢܵܫ 74 ܕܠܵܐ ܢܬܥܣܲܩ ܩܵܠ ܝܘܠܦܵܢܵܐ ܥܲܠ ܝܵܠܘܿܦܹ̈ܐ . 75 : ܢܝܼܪܵܐ ܢܝܼܚܵܐ ܩܪܵܗ̇ ܠܲܣܒܲܪܬܹܗ ܩܕܼܵܡ ܫܵܡܘܿܥ̈ܐ 76 ܕܠܵܐ ܢܬܪܦܹܐ ܕܲܥܝܵܢ ܐ̄ܢܵܫܵܐ ܡ̣ܢ ܦܘܼܠܚܵܢܵܗ̇ . 77 : ܢܝܼܪܝ ܠܲܡ ܒܲܣܝܼܡ ܠܐܲܝܢܵܐ ܕܦܠܚ ܡܲܟܼܝܼܟܼܵܐܝܼܬܼ 78 ܘܛܵܒܼ ܩܲܠܝܼܠܵܐ ܡܘܒܲܠ ܡܸܠܲܝ̈ ܠܕܛܥܢ ܠܵܗ̇ . 79 : ܘܐܸܢܗܘ̤ ܕܥܣܲܩܵܐ ܒܲܡܠܹܐ ܙܲܒܼܢܵܐ ܩܕܼܵܡ ܚܘܼ̈ܬܚܵܬܹܗ 80 ܗܵܐ ܠܘܼܒܵܒܼܵܐ ܕܦܘܼܪܥܵܢ ܐܲܓܼܪܵܐ ܛܵܒܼ ܡ̣ܢ ܥܲܡ̈ܠܹܐ . 81 : ܒܝܼ ܢܸܬܼܕܲܡܹܐ ܐܲܝܢܵܐ ܕܡܲܡܐܸܢ ܡ̣ܢ ܦܘܠܚܵܢܵܐ 82 ܕܦܸܠܚܲܬ ܒܲܩܢܘܿܡܝ ܐܲܪܥܵܐ ܕܐ̄ܢܫ̈ܐ ܘܲܕܪ̈ܘܼܚܢܐ . 83 : ܒܝܼ ܢܸܬܕܲܡܹܐ ܐܲܝܢܵܐ ܕܡܫܦܠ ܡ̣ܬ ܥܣܩ̈ܬܐ 84 ܕܕܵܫܸܬ ܥܘܼܩܣܵܐ ܕܡܵܘܬܼܵܐ ܝܲܥܢܵܐ ܒܗܲܢܝܼܐܘܼܬܼܵܐ . 85 : ܡ̣ܢ ܕܝܠܝܼ ܢܹܐܠܲܦ ܐܲܝܢܵܐ ܕܚܵܢܹܐ ܠܢܝܼܫܵܐ ܢܝܼܚܵܐ 86 ܘܗܵܐ ܡܸܬܼܥܲܐܹܐ ܠܘܵܬܼ ܪܘܼܡܪܵܡܵܐ ܕܠܵܐ ܡܸܬܼܡܪܲܟ . 87 : ܒܡܲܟܝܼܟܘܼܬܼܵܐ ܙܟܲܝ ܡܲܟܝܼܟܵܐ ܠܥܵܠܡܵܐ ܪܵܡܵܐ 88 ܬܵܘ̇ ܐܸܬܼܡܲܟܲܟܼܘ ܒܢܲܝ̈ ܕܲܝܼܚܵܐ ܘܣܲܒܼܘ ܪܘܼܡܪܵܡܵܐ . 89 : ܒܡܲܟܝܼܟܘܼܬܼܵܐ ܫܒܲܝܗܝ ܠܲܛܪܘܼܢܵܐ ܕܫܲܠܒܸܕ ܐ̄ܢܫ̈ܐ 90 ܬܵܘ ܢܸܓܼܕܘܿܠ ܠܹܗ ܟܠܝܼܠ ܙܵܟܼܘܬܼܵܐ ܒܡܲܟܝܼܟܘܼܬܼܵܐ . 91 : ܒܡܲܟܝܼܟܘܼܬܼܵܐ ܕܵܫܹܗ ܠܡܵܘܬܵܐ ܕܕܵܫ ܠܲܟܝܵܢܲܢ 92 ܢܕܘܿܫ ܚܘܼ̈ܬܚܵܬܹܗ ܒܡܲܟܼܝܼܟܘܼܬܼܵܐ ܒܕܘܼܡܝܵܐ ܕܝܼܠܹܗ . 93 : ܒܡܲܟܝܼܟܘܼܬܵܐ ܢܹܐܣܘܿܪ ܚܘܼܒܲܢ ܠܘܵܬܼ ܡܘܼܟܵܟܹܗ 94 ܕܠܵܐ ܢܬܪܦܹܐ ܡ̣ܢ ܡܘܼܠܟܵܢܹ̈ܐ ܕܥܬܝܼܪܵܬܼܵܐ . 95 : ܒܡܲܟܝܼܟܘܼܬܼܵܐ ܓܡܲܪܘ ܨܒܼܝܵܢܹܗ ܓܲܡܪ̈ܝ ܚܘܼܒܹܗ 96 : ܘܫܵܘܬܸܦ ܐܸܢܘܿܢ ܒܲܫܒܝܼܚ̈ܬܵܐ ܕܩܲܒܸܠ ܘܝܼܪܸܒ̣ 97 : ܒܡܟܝܼܟܘܼܬܼܵܐ ܩܪܒܼ ܗܵܒܹܝܠ ܐܸܡܪܵܐ ܕܡܲܟܝܼܟ 98 ܘܡܲܟܝܼܟ ܗ̄ܘ̣ܵܐ ܛܵܒܼ ܨܒܼܝܵܢ ܢܲܦܫܹܗ ܡ̣ܢ ܩܘܼܪܒܵܢܗ . 99 : ܡܲܟܝܼܟ ܢܲܦܫܵܐ ܕܒܝܼܝ ܨܸܒܼܝܵܢܹܗ ܥܲܡ ܩܘܼܪܒܵܢܹܗ 100 ܘܣܲܠܸܩ ܕܸܒܚܹܗ ܘܨܸܒܼܝܵܢ ܢܲܦܫܹܗ ܠܘܵܬ ܬܲܪܥܘܼܬܼܵܐ . 101 : ܡܟܝܟܘܼܬܵܐ ܥܒܲܕܼܬܹܗ ܠܲܚܫܘܿܟ ܠܥܸܠ ܡ̣ܢ ܡܵܘܵܬܼܵܐ 102 ܘܐܵܘܥܝܼ ܓ̈ܦܹܐ ܠܐ ܡܝܘܿܬܹ̈ܐ ܠܘܵܬܼ ܚܲܝܘܼܬܵܐ . 103 : ܐܘ ܡܝܘܬܿܐ ܕܟܼܠܹܗ ܐܘܼܟܠܐ ܗ̄ܘ̣ ܕܡܵܝܘܿܬܘܼܬܼܵܐ 104 ܕܦܠܛ ܢܦܫܹܗ ܡ̣ܢ ܦܘܼܡ ܡܵܘܬܼܵܐ ܐܲܪܝܵܐ ܝܲܥܢܵܐ . 105 : ܐܵܦ ܢܘܿܚ ܢܝܼܚܵܐ ܒܡܲܟܝܼܟܼܘܼܬܼܵܐ ܟܒܸܫ ܝܲܨܪܹܗ 106 ܘܲܒܼܚܘܼ ܡܣܵܢܹܗ ܙܟܼܵܐ ܠܲܩܪܵܒܼܵܐ ܕܡܲܝܵ̈ܐ ܟܬܝܼ̈ܫܹܐ . 107 : ܐܘ ܝܲܩܝܼܪܵܐ ܕܲܛܒܲܥ ܡܸܕܪܹܗ ܒܡܲܝܵܐ ܕܚܫܹ̈ܐ 108 ܕܛܲܥܢܘܼܗ̇ ܓܲܠܠܹ̈ܐ ܠܝܲܩܝܼܪܘܼܬܹܗ ܘܠܵܐ ܐܬܛܒܲܥ . 109 : ܒܗܵܕܹܐ ܐܘܼܪܚܵܐ ܕܡܲܟܝܟܼܘܼܬܼܵܐ ܪܕܵܐ ܐܵܦ ܐܲܒܼܪܵܡ 110 ܘܲܡܢܲܥ ܘܲܡܛܵܐ ܠܘܵܬܼ ܫܘܼܠܵܡܵܐ ܕܦܘܼܪܥܵܢ ܐܲܓܼܪܵܐ . 111 : ܠܡܲܟܝܼܟܘܼܬܼܵܐ ܐܲܫܠܸܡ ܢܲܦܫܹܗ ܐܲܝܟ ܕܲܠܪܵܒܵܐ 112 ܘܝܼܠܸܦ ܡܸܢܵܗ̇ ܠܡܸܬܗܲܓܵܝܘܼ ܠܫܸܡ ܒܵܪܘܿܝܵܐ ܀ 113 : ܐܘ ܬܠܡܲܝܼܕܵܐ ܕܝܼܠܸܦ ܘܐܲܠܸܦ ܠܹܗ ܘܲܠܕܝܼܠܹܗ 114 ܘܦܲܫܸܩ ܐ̄ܪ̈ܙܹܐ ܕܫܸܡ ܐܝܼܬܘܼܬܼܵܐ ܠܲܒܼܢܲܝ̈ ܓܸܢܣܹܗ . 115 ܐܘ ܥܲܬܝܼܪܵܐ ܕܲܩܢܵܐ ܥܘܼܬܼܪܵܐ ܘܡܲܟܝܼܟܘܼܬܼܵܐ : pb. f.322r 116 ܘܠܵܐ ܐܸܬܼܪܵܘܪܲܒܼ ܒܐܪ̈ܥܢܚܵܬܐ ܐܝܟ ܕܲܒܼܕܝܼܠܹܗ . 117 : ܥܲܦܪܵܐ ܫܝܼܛܵܐ ܩܪܵܐ ܠܲܩܢܘܿܡܹܗ ܩܕܼܵܡ ܒܵܪܘܿܝܹܗ 118 ܘܕܐܙܥܲܪ ܢܲܦܫܹܗ ܥܲܒܼܕܹܗ ܪܹܫܵܐ ܕܚܲܝܹ̈ܐ ܡܠܝܼ̈ܟܹܐ . 119 : ܐܲܒܼܪܵܡ ܢܸܗܘܹܐ ܐܲܝܟ ܡܲܚܙܝܼܬܼܵܐ ܠܩܲܢܝܲܝ̈ ܥܘܼܬܼܪܵܐ 120 ܘܠܵܐ ܢܸܬܬܪܝܼܡܘܿܢ ܒܥܸܠܲܬܼ ܥܘܼܬܼܪܵܐ ܥܲܠ ܡܲܟܼܝܼܟܹ̈ܐ . 121 : ܠܵܐ ܬܸܫܬܲܒܲܗܲܪ ܩܢܹܐ ܩܸܢܝܵܢܹ̈ܐ ܒܩܸܢܝܵܢ ܙܲܒܼܢܵܐ 122 ܕܗܵܐ ܗܘ̤ ܙܒܲܢܵܐ ܡܲܟܸܣ ܚܘܼܬܼܪܵܟ ܒܝܲܕ ܫܘܼܚܵܠܵܘ̈ܗܝ . 123 : ܘܥܒ̇ܪ ܙܲܒܼܢܵܐ ܘܥܵܒ̇ܪ ܥܘܼܬܼܪܵܐ ܥܲܡ ܩܸܢܝܵܢܵܘ̈ܗܝ 124 ܘܒܵܛܸܠ ܚܘܼܬܪܵܐ ܘܢܵܚܸܬ ܠܲܫܝܘܿܠ ܨܵܘܪܵܐ ܪܵܡܵܐ . 125 : ܠܡܵܢܵܐ ܚܬܝܼܪ ܐܲܢ̄ܬ ܒܲܕܠܵܐ ܕܝܠܵܟ ܒܲܪ ܡܵܝܘܿܬܹܗ 126 ܠܡ̇ܢ ܡܸܬܓܼܐܹܐ ܐܲܢ̄ܬܿ ܒܐܲܪ̈ܥܵܢܝܵܬܼܵܐ ܕܠܵܐ ܡܘ̈ܝܢ ܠܵܟ . 127 : ܐܢ̄ܬ ܥܲܦܪܵܐ ܐܲܢ̄ܬ ܘܲܠܕܲܝܚܝܼܵܐ ܗܵܦܸܟ ܡܸܕܪܵܟ 128 ܪܢܝܼ ܕܲܟܝܵܢܵܟ ܕܕܼܵܡ ܢܸܬܼܚܲܕܲܝܬ ܡ̣ܢ ܚܘܼܒܵܠܹܗ . 129 : ܕܲܥ ܠܲܟܼܝܵܢܵܟ ܘܡܲܟܸܟ ܢܲܦܫܹܟ ܩܕܼܵܡ ܚܵܙܹܐ ܟܠ 130 ܘܲܒܼܠܝܼ ܘܐܲܦܝܼܣ ܕܲܢܪܝܼܡ ܥܲܦܪܵܟ ܡ̣ܢ ܡܘܼܟܵܟܼܵܐ . 131 : ܠܒܸܫ ܡܘܼܟܵܟܼܵܐ ܒܲܕܼܡܘܼܬ ܢܲܚܬܼܵܐ ܥܲܠ ܗܲܕܲܡܲܝ̈ܟ 132 ܕܢܠܒܫ ܦܲܓܼܪܵܟ ܢܲܚܬܵܐ ܦܲܪܝܵܐ ܕܚܵܝܲܬܼ ܡܝܼ̈ܬܹܗ . 133 : ܩܢܝܼ ܡܘܼܟܵܟܼܵܐ ܥܘܼܬܼܪܵܐ ܪܲܒܵܐ ܕܠܵܐ ܡܸܬܡܲܣܟܿܢ 134 ܕܢܠܒܫ ܦܲܓܼܪܵܟ ܢܲܚܬܵܐ ܦܲܐܝܵܐ ܕܚܵܝܲܬܼ ܡܝܼ̈ܬܹܐ . 135 : ܩܢܝܼ ܡܘܼܟܵܟܼܵܐ ܥܘܼܬܼܪܵܐ ܪܲܒܵܐ ܕܠܵܐ ܡܸܬܡܲܣܟܲܢ 136 ܕܬܫܘܐ ܠܡܣܒܼ ܥܘܼܬܼܪܵܐ ܕܚܲܝܹ̈ܐ ܕܠܵܐ ܫܘܼܠܵܡܵܐ . 137 : ܚܘܪ ܒܲܐܒܲܪܵܗܵܡ ܕܩܢ̣ܵܐ ܥܘܼܬܼܪܵܐ ܘܡܲܟܝܼܟܘܼܬܼܵܐ 138 ܘܥܲܬܼܪ ܘܐܲܡܸܠܸܟ ܒܐܲܪ̈ܥܵܝܵܬܐ ܘܪ̈ܘܼܚܵܢܵܝܵܬܼܵܐ . 139 : ܕܲܡܵܐ ܒܝܲܥܩܘܿܒܼ ܕܡܲܟܸܟ ܢܲܦܫܹܗ ܒܲܐܪ̈ܥܵܢܝܵܬܵܐ 140 ܘܲܩܢ̣ܵܐ ܕܲܪܓܼܵܐ ܕܡܲܟܝܼܟܘܼܬܼܵܐ ܘܩܲܫܝܼܫܘܼܬܼܵܐ . 141 ܚܙܝܼ ܬܸܕܡܘܼܪܬܵܐ ܕܣܸܥܪܲܬ̤ ܒܐܝܼܕܹܗ 142 : ܡܲܟܝܼܟܘܼܬܼܵܐ 143 ܕܗܦܟܹܗ ܠܛܲܟܼܣܵܐ ܕܣܡ ܒܪܘܿܝܵܐ ܐ̄ܢܵܫܵܐ . 144 ܡܟܝܟܘܼܬܹܗ ܥܨܬ̣ ܠܟܝܢܐ . 145 : ܠܒܲܪ ܡ̣ܢ ܛܲܟܼܣܵܐ 146 ܘܝܸܗܒܲܬ̤ ܕܲܪܓܼܵܐ ܕܩܲܫܝܼܫܘܼܬܼܵܐ ܠܲܙܥܘܿܪܘܼܬܼܵܐ . 147 : ܡ̇ܢ ܠܵܐ ܢܸܪܚܲܡ ܡܲܟܝܼܟܘܼܬܼܵܐ ܩܢܝܼܬ̤ ܚܲܝܠܵܐ 148 ܕܚܣܢܐ ܒܚܲܝܠܵܗ̇ ܟܝܵܢܝ̈ܬܐ ܘܫܘܼܠܵܛܢܲܝ̈ܗܘܿܢ . 149 : ܡ̇ܢ ܠܵܐ ܢܸܥܪܘܿܩ ܡ̣ܢ ܪܵܡܘܼܬܼܵܐ ܡܚܝܠܲܬܼ ܚܲܝܠܵܐ 150 ܕܙܥܲܪ ܚܲܝܠܵܗ̇ ܒܐܝܼܕܲܝ̈ ܥܣܹܘܼ ܩܕܼܵܡ ܡܲܟܼܝܼܟܼܵܐ . 151 : ܚܘܼܬܼܪܹܗ ܕܥܸܣܘܼ ܡܲܟܸܟ ܢܲܦܫܹܗ ܘܚܵܒܼ ܘܐܸܬܼܡܲܣܟܲܢ 152 ܘܐܸܫܠܸܡ ܕܲܪܓܼܐ ܕܩܲܫܝܼܫܘܼܬܵܐ ܠܲܕܲܙܥܘܿܪ ܡܸܢܹܗ . 153 : ܢܸܥܪܘܿܩ ܟܠܢܵܫ ܡ̣ܢ ܣܵܡܘܼܬܼܵܐ ܙܲܝܢܵܐ ܢܟܼܝܼܠܵܐ 154 ܕܠܵܐ ܡܨܐ ܡܙܟܐ ܒܓܼܵܘ ܬܟܼܬܘܼܫܵܐ ܠܲܕܠܵܒܸܫ ܠܹܗ . 155 : ܢܸܠܒܲܫ ܟܠܢܵܫ ܡܲܟܝܼܟܘܼܬܵܐ ܙܲܝܼܢܵܐ ܛܵܒܼܵܐ 156 ܕܐܵܦ ܠܲܪ̈ܦܲܝܵܐ ܡܲܩܢܹܐ ܚܲܝܠܵܐ ܘܝܗܸܒܼ ܐܲܓܼܪܵܐ . 157 : ܒܗܵܢܵܐ ܙܲܝܢܵܐ ܕܡܲܟܝܼܟܘܼܬܼܵܐ ܢܨܝܲܝ ܐܵܦ ܝܵܘܣܸܦ 158 ܘܲܙܟܼܵܐ ܩܪܵܒܼܵܐ ܕܲܪ̈ܓܼܝܼܓܼܵܬܼܵܐ ܒܝܲܕ ܚܘܼܡܣܵܢܐ . 159 : ܡܲܟܝܼܟܘܼܬܼܵܐ ܠܒܸܫ ܐܵܦ ܡܘܼܫܹܐ ܒܲܕܼܡܘܼܬ ܙܲܝܼܢܵܐ 160 ܘܚܵܒܼܘ ܡ̣ܢ ܩܵܠܹܗ ܠܒܼܝܼܫܲܝ̈ ܙܲܝܢܵܐ ܕܚܲܪܵܫܘܼܬܼܵܐ . 161 : ܒܡܲܟܝܼܘܼܬܼܵܐ ܡܫܲܚ ܪܸܥܝܵܢܹܗ ܐܲܝܟ ܐܲܬܼܠܹܝܛܵܐ 162 ܘܐܒܼܗܸܬ ܐܸܢܘܿܢ ܠܵܐ ܓܼܘܿܢܸ̈ܣܛܹܐ ܕܡܸܫܚܲܬ̤ ܛܘܼܥܝܲܝ . 163 : ܒܡܲܟܝܼܟܘܼܬܼܵܐ ܕܟܲܝ ܦܲܓܼܪܹܗ ܘܩܲܕܸܫ ܢܲܦܫܹܗ 164 ܘܬܲܪܓܸܡ ܦܘܼܡܹܗ ܩܵܠ ܒܘܼܕܵܩܵܐ ܕܲܣܬܝܼܪ݁ܵܬܵܐ . 165 : ܡܲܟܝܼܟܘܼܬܵܐ ܪܚܸܡ ܦܵܪܘܿܫܵܐ ܡ̣ܢ ܟܠ ܡܸܕܹܡ 166 ܘܒܵܗ̇ ܐܸܬܼܥܲܠܝܼ ܠܕܲܪܓܼܵܐ ܪܵܡܵܐ ܠܥܸܠ ܡ̣ܬ ܟܠܢܵܫ . 167 : ܗܵܐ ܣܵܗܕܘܼܬܼܵܐ ܕܡܲܟܝܼܟܘܼܬܹܗ ܠܓܼܵܘ ܡ̣ܢ ܣܸܦܪ̈ܘܗܝ 168 ܕܡܲܟܝܼܟ ܗ̄ܘ̣ܵܐ ܠܲܡ ܓܲܒܼܪܵܐ ܡܘܼܫܹܐ ܛܵܒܼ ܡ̣ܢ ܟܠܢܵܫ . 169 : ܐܵܦ ܚܵܙܹܐ ܟܠ ܚܵܙܝܗܝ ܕܡܟܣܝ ܢܲܚܬܵܐ ܢܲܟܼܦܵܐ 170 ܘܙܲܚܝܹܗ ܒܫܘܼܒܼܚܵܐ ܘܗܘܐ ܐܲܠܵܗ ܒܹܝܬܼ ܡܵܝ̈ܘܬܹܐ . 171 : ܐܘ ܡܲܟܝܼܟܼܵܐ ܕܡܲܟܸܟ ܢܲܦܫܹܗ ܦܵܪܘܿܫܵܐܝܼܬ 172 ܘܲܢܣܲܒܼ݂ ܐܲܓܼܪܵܐ ܕܪܲܒ ܡ̣ܢ ܥܲܡܠܵܐ ܕܡܲܟܝܼܟܼܘܼܬܹܗ . pb. f.322v 173 : ܐܘ ܒܲܪ ܛܘܼܗܡܵܐ ܕܐܲܪ̈ܥܵܢܵܝܹܐ ܟܝܵܢܵܐ ܫܝܼܛܵܐ 174 ܕܲܠܒܸܫ ܫܘܼܒܼܚܵܐ ܕܢܘܼܟܪܵܝ ܠܲܡܫܵܐ ܕܡܵܝܘܿܬܘܼܬܵܐ . 175 : ܐܘ ܡܸܣܟܹܢܵܐ ܡܙܠܗܙ ܚܲܝܹ̈ܐ ܘܲܒܼܨܝܼܪ ܥܘܼܡܪܵܐ 176 ܕܩܵܢܐ ܥܘܼܬܼܪܵܐ ܪܘܼܚܵܢܝܵܐ ܘܫܸܡ ܐܲܠܵܗܵܐ . 177 : ܒܡܘܼܫܹܐ ܢܸܚܙܝܼܗ̇ ܠܡܲܟܼܝܼܟܘܼܬܼܵܐ ܟܡܵܐ ܬܸܢܢܪܝܼܡܲܬ̤ 178 ܕܢܸܬܸܠ ܐܝܼܕܵܐ ܠܙܵܟܼܘܼܬܼ ܚܲܝܠܹܗ ܕܚܹܝܠ ܟܠ ܡܸܫܟܲܚ . 179 : ܒܹܗ ܢܸܬܼܒܲܩܘܿܢ ܒܢܲܝ̈ ܦܲܠܚܘܼܬܼܵܐ ܕܡܲܟܼܝܼܟܼܘܼܬܼܵܐ 180 ܘܠܵܐ ܢܸܬܪܦܘܢ ܡ̣ܢ ܬܲܟܼܬܘܼܫܵܐ ܕܠܘܼܩܵܒܼܵܠ ܚܘܼܬܼܪܵܐ . 181 : ܠܘܩܒܼܵܐ ܚܘܼܠܪܵܐ ܢܙܲܝܢ ܢܲܦܫܹܗ ܡܲܟܝܼܟ ܢܲܦܫܵܐ 182 ܐܲܝܟ ܐܲܬܼܠܹܝܛܵܐ ܕܢܵܛܲܪ ܢܲܦܫܹܗ ܡ̣ܢ ܕܲܠܩܘܼܒܼܠܹܗ . 183 : ܣܵܢܐܵܐ ܗ̄ܘ̣ ܚܘܼܬܼܪܵܐ ܐܵܦ ܣܵܩܘܿܪܵܐ ܕܡܲܟܝܼܟܘܼܬܼܵܐ 184 ܘܠܵܐ ܙܵܕܸܩ ܠܹܗ ܠܡܲܟܝܼܟ ܢܦܲܫܵܐ ܠܡܬܪܦܝܘ . 185 : ܛܪܡܟܝܼܟܼܵܐ ܚܸܣܢܹ̈ܐ ܕܢܲܦܫܵܟ ܡ̣ܢ ܫܘܼܒܼܗܵܪܐ 186 ܕܕܲܠܡܵܐ ܢܸܣܥܹܐ ܘܢܸܒܘܿܙ ܓܲܙܵܐ ܕܡܲܟܝܼܟܘܼܬܵܟ . 187 : ܐܲܓܝܼܪ ܙܵܘ̈ܥܹܐ ܕܦܵܪܘܿܫܘܼܬܵܟ ܘܛܪ ܣܝܼ̈ܡܵܬܵܟ 188 ܘܲܪܕܘܿܦ ܫܸܢܬܼܵܐ ܕܡܲܐܝܼܢܘܼܬܼܵܐ ܡ̣ܢ ܚܘܼܫܵܒܲܝ̈ܟ . 189 : ܠܒܼܵܫ ܫܸܪܝܵܢܵܐ ܕܡܲܟܼܝܼܟܘܼܬܼܵܐ ܠܘܼܩܒܼܵܠ ܚܘܼܬܼܪܵܐ 190 ܘܐܲܚܘܿܕ ܣܲܝܦܵܐ ܕܡܸܠܲܬܼ ܫܲܝܢܵܐ ܒܪܸܫ ܣܸܦܘ̈ܬܵܟ . 191 : ܠܵܐ ܬܸܬܸܠ ܠܹܗ ܠܲܒܼܥܸܠܕܪܵܐ ܕܢܬܼܒܲܩܹܐ ܒܵܟ 192 ܕܠܵܐ ܢܸܬܼܠܒܲܒ ܥܲܠ ܬܲܟܼܬܘܼܫܵܐ ܘܢܸܣܥܹܐ ܠܩܸܛܠܵܐ . 193 : ܩܵܛܹܠ ܐ̄ܢܵܫܵܐ ܗ̄ܘ̣ ܚܘܼܬܼܪܵܐ ܣܲܟܼܠܵܐ ܕܠܵܐ ܒܘܼܝܵܢܵܐ 194 ܘܠܵܐ ܐ̄ܢܵܫ ܚܵܐܲܪ ܒܪܲܒܘܼܢ ܩܸܛܠܵܐ ܕܡܲܪܵܚܘܼܬܹܗ . 195 : ܛܪܘܢܵܐ ܗ̄ܘ̣ ܕܬܪܹܝܢ ܕܠܵܐ ܡܬܪܟܟ ܒܩܵܠ ܟܘܼܘܵܢܵܐ 196 ܘܒܕܡܘܼܬ ܐܲܪܝܵܐ ܢܵܗ̇ܡ ܟܠܫ̇ܥ ܠܡܬܒܲܪ ܐ̄ܢܵܫܵܐ . 197 : ܗܘ̤ܝܘ ܬܲܒܼܪܹܗ ܠܩܵܐܹܝܢ ܒܘܼܟܼܪܵܐ ܕܲܚܬܝܼܪܘܼܬܼܵܐ 198 ܘܐܲܪܥܸܠ ܦܲܓܼܪܹܗ ܘܐܲܦܗܝܼ ܠܢܲܦܫܹܗ ܡ̣ܢ ܬܲܩܢܘܼܬܼܵܐ . 199 ܗܘ̤ ܡܲܠܸܠ ܒܹܗ ܒܚܵܡ ܙܲܠܝܼܠܵܐ ܘܨܥܪ ܠܐܲܒܘܼܗܝ . 200 ܘܲܗܦܲܟ ܟܲܕܢܹܗ ܒܫܝܼܪܵܐ ܩܲܫܝܵܐ ܕܠܵܘܛܲܬ ܟܹܐܢܵܐ . 201 : ܡܸܠܟܹܗ ܥܒܼܕܹܗ ܠܥܸܣܘܼ ܪܲܦܝܵܐ ܕܢܵܘܒܸܕ ܕܲܪܓܹܗ 202 ܘܲܒܼܥܸܢܝܵܢܹܗ ܝܼܠܸܦ ܕܢܒܼܦܪ ܥܲܠ ܘܲܠܝܲܬܵܐ . 203 : ܒܹܗ ܐܸܙܕܲܝ̈ܢ ܦܸܪܥܘܿܢ ܡܲܠܟܵܐ ܠܘܼܩܒܼܵܠ ܡܘܼܫܸܐ 204 ܘܕܐܡܲܪܲܝܝ ܣܲܓܿܝܼ ܢܚܸܬܼ ܠܲܬܼܗܘܿܡܵܐ ܕܠܵܐ ܚܵܘܣܵܢܵܐ . 205 : ܥܲܡܹܗ ܐܦܠܲܚܘ ܐܵܦ ܡܲܪ̈ܵܚܹܐ ܕܪܲܓܼ ܟܵܗܢܘܼܬܼܵܐ 206 ܘܲܢܚܸܬܼ ܠܲܫܝܘܿܠ ܟܲܕ ܠܵܐ ܡܝܬܝܬ ܠܒܲܪ ܡ̣ܢ ܛܲܟܼܣܵܐ . 207 : ܒܚܹܝܠ ܫܘܼܒܼܗܵܪܹܗ ܓܙܲܗ ܣܲܢܚܝܼܪܸܒܼ ܥܲܠ ܚܙܲܩܝܵܐ 208 ܘܐܲܙܥܸܩ ܡ̣ܢ ܫܸܠܝ ܩܵܠ ܟܹܐܢܘܼܬܼܵܐ ܘܥܲܒܼܕܹܗ ܓܘܼܚܟܵܐ . 209 : ܚܘܼܬܼܪܵܐ ܬܲܪܓܸܡ ܒܩܵܠ ܓܘܼܕܵܦܵܐ ܒܦܘܿܡ ܪ̈ܲܒܫܵܩܹܐ 210 ܘܣܲܟܼܪܹܗ ܠܦܘܼܡܹܗ ܩܵܠ ܒܘܼܕܵܩܐ ܕܲܢܒܼܝܼܘܼܬܼܵܐ . 211 : ܚܘܼܬܪܵܐ ܣܲܟܼܐܵܐ ܫܒܲܝܗܝ ܠܲܪܚܸܒܼܥܲܡ ܡܲܠܟܵܐ ܣܲܟܼܠܵܐ 212 ܘܲܕܫ̇ܛ ܡܸܠܟܵܐ ܗܘ̤ܵܐ ܢܘܼܟܼܪܵܝܵܐ ܠܝܵܪܬܘܼܬܼ ܫܲܒ̈ܛܹܐ . 213 : ܐܵܦ ܒܲܒܼܠܵܝܵܐ ܒܙܲܝܼܢܵܐ ܕܚܘܬܼܪܐ ܟܒܫ ܥܲܡܡܹ̈ܐ 214 ܘܲܗܦܲܟ ܚܘܼܬܼܪܹܗ ܟܲܕܢܹܗ ܒܢܝܼܪܵܐ ܥܲܡ ܚܲܝܘܬܵܐ . 215 : ܥܲܠ ܟܠ ܥܲܡܡܝܼ̈ܢ ܐܲܪܝܼܡ ܫܲܒܼܛܹܗ ܘܲܪܕܵܐ ܠܟܼܠܢܵܫ 216 ܘܠܵܐ ܐܸܬܼܒܲܝܲܢ ܕܡ̇ܢ ܪܵܕܹܐ ܒܗ ܠܲܟܼܢܘܵܬܹ̈ܗ . 217 : ܘܲܕܠܵܐ ܙܵܕܸܩ ܚܹܝܠ ܙܵܟܼܘܬܵܐ ܠܲܡܙܲܟܼܝܵܢܹܗ 218 ܐܲܣܠܝܼ ܘܲܫܕܵܝܗܝ ܠܐܸܟܣܘܿܪܝܵܐ ܕܥܲܡ ܚܲܝ̈ܘܵܬܼܵܐ . 219 : ܗܵܐ ܦܘܼܪܥܵܢܵܐ ܕܦܵܪܲܥ ܚܘܼܬܼܪܵܐ ܠܲܕܵܪܵܚܹܡ ܠܹܗ 220 ܥܪܘܿܩܘ ܚܲܠܫܹ̈ܐ ܡ̣ܢ ܦܠܚܘܼܬܹܗ ܕܩܵܛܸܠ ܐ̄ܢܵܫܵܐ . 221 : ܗܵܐ ܐܸܬܼܦܲܪܣܝܼ ܢܸܟܼܠܹܗ ܟܲܣܝܵܐ ܒܣܵܗܕܘܼܬܼ ܪܘܼܚܵܐ 222 ܠܐ̄ܢܫ ܢܛܥܐ ܒܵܬܲܪ ܡܸܠܵܘ̈ܗܝ ܟܲܕ ܒ̈ܬܐ : pb. f.323r 223 : ܗܵܐ ܐܸܬܚܘܝܼ ܕܫܘܼܠܵܡ ܐܘܼܪܚܹܗ ܒܸܗܬܲܬ ܐܦܹ̈ܐ ܗ̄ܝ̣ 224 ܘܒܓܘܡܨܵܐ ܡܛܒܲܥ ܠܐܝܢܵܐ ܕܪܵܕܹܐ ܥܲܡܹܗ . 225 : ܠܵܐ ܟܹܝܬ ܬܪܕܹܐ ܒܐܘܼܪܚܵܐ ܕܚܘܼܬܪܵܐ ܐܘ ܒܲܪܢܵܫܵܐ 226 ܫܒܘܿܩ ܪܡܘܼܬܼܵܐ ܘܙܸܠ ܒܠܘܝܼܬܼܵܐ ܕܡܲܟܝܟܘܼܬܵܐ . 227 : ܠܵܐ ܬܫܬܒܗܲܪ ܒܩܸܢܝܵܢ ܙܒܼܢܵܐ ܕܠܵܐ ܡܬܩܕܹܐ 228 ܚܙܝܼ ܣܓܼܝ̈ܠܹܐ ܕܟܲܢܸܫܘ ܥܘܼܬܪܵܐ ܘܫܲܒܼܩܘܼܗܝ ܒܐ̄ܪܥܵܐ . 229 : ܠܵܐ ܬܬܪܘܿܪܲܒܼ ܒܫܸܡ ܫܘܠܛܢܵܐ ܕܡܥܒܪ ܥܒ̇ܪ 230 ܚܘܪ ܘܐܬܒܩܵܐ ܒܣܝܡܲܝ̈ ܬ̈ܓܹܐ ܕܣܝܼܡܝܼܢ ܒܫܲܝܘܿܠ . 231 : ܡ̇ܢ ܡ̣ܢ ܡܠܟ̈ܐ ܦܪܩܹܗ ܬܵܓܹܗ ܡ̣ܢ ܦܘܼܡ ܡܵܘܬܼܵܐ 232 ܘܡ̇ܢ ܝܗ̣ܒ ܥܘܼܬܼܪܵܐ ܘܙܒܼܢ ܚܝܐ ܕܠܵܐ ܫܘܼܠܵܡܵܐ . 233 : ܠܵܐ ܒܪܢܫܵܐ ܠܵܐ ܬܫܬܒܗܲܪ ܘܬܛܠܐ ܢܦܫܵܟ 234 ܕܠܲܝܬ ܡܵܘܬܵܐ ܕܠܵܘ ܠܲܟܼܝܢܵܐ ܕܥܦܪܹܗ ܗ̇ܦܟ . 235 : ܚܲܝܹ̈ܐ ܕܙܒܼܢܵܐ ܩܢܹܐ ܒܲܪܢܫܵܐ ܘܠܵܘ ܕܠܥܲܠܲܡ 236 ܘܗܵܐ ܬܲܚܘܝܼܬܼܵܐ ܕܟܪܝܘܼܬ ܚܲܝܵܘ̈ܗܝ ܒܲܬܪܥ ܡܵܘܬܼܵܐ . 237 : ܠܦܘܼܬ ܚܲܝܘܼܬܹܗ ܚܝܵܒܼ ܡܵܕܝܼܢ ܕܢܚܵܐ ܕܐ̄ܢܫܐ 238 ܘܒܐܝܕܐ ܕܦܐܝܐ ܢܕܪܲܫ ܚܝܵܘ̈ܗܝ ܠܘܵܬܼ ܫܘܼܠܵܡܵܐ . 239 : ܒܫܝܛܘܼܬ ܡܸܕܪܹܗ ܢܚܘܿܪ ܥܦܪܢܵܐ ܕܟܼܡܵܐ ܡܲܟܝܟ 240 ܘܢܲܡܟ ܢܦܫܹܗ ܕܠܵܐ ܢܬܚܣܕ ܐܵܦ ܡ̣ܢ ܡܸܕܪܹܗ . 241 : ܡܟܝܼܟܘܼܬܼܵܐ ܦܐܝܵܐ ܠܲܫܡܟ ܐܘܿ ܥܲܦܪܢܵܐ 242 ܠܡ̇ܢ ܡܬܓܐܹܐ ܐܲܢ̄ܬ ܒܕܠܵܐ ܦܐ̈ܝܵܢ ܠܫܸܡ ܕܚܝܼܚܵܐ . 243 : ܒܲܪ ܓܸܢܣܵܐ ܐܲܢ̄ܬ ܐܘܿ ܒܲܪܢܵܫܵܐ ܕܐ̄ܢܫ̈ܐ ܟܐܢܹ̈ܐ 244 ܪܕܝܼ ܒܫܒܝܼܐܵܐ ܕܡܟܝܟܘܼܬܼܵܐ ܕܕܲܪܲ ܫܘ̣ ܟܐܢܹ̈ܐ . 245 : ܚܙܘܩ ܒܠܘܼܝܼܬܼܵܐ ܡܠܝܼܬ ܘܫܲܝܢܵܐ ܥܲܡ ܩܲܕܡ̈ܝܼܵܐ 246 ܘܚܙܝܼ ܕܢܚܝܵܐ ܠܘܼܝܼܬܼܵܐ ܕܥܲܡ̈ܠܹܐ ܕܡܟܝܼܟܘܼܬܼܵܐ . 247 : ܕܲܡܵܐ ܒܕܘܝܼܕ ܕܟܼܡܵܐ ܡܟܟ ܨܒܼܝܵܢ ܢܲܦܫܹܗ 248 ܘܠܵܐ ܐܫܬܒܗܲܪ ܒܪܒܘܼܬ ܥܲܡܠܵܐ ܕܡܟܝܼܟܘܼܬܹܗ . 249 : ܚܙܝܼ ܕܓܼܒܬܗ ܡܠܬܼ ܫܲܝܢܵܐ ܠܕܪܓܼܐ ܪܡܵܐ 250 ܘܠܵܐ ܐܬܪܦܝܼ ܒܕܗܘ̤ܐ ܪܲܦܝܵܐ ܡ̣ܢ ܫܘܼܠܛܵܢܹܗ . 251 : ܡܫܝܼܚ ܡ̣ܢ ܪܘܼܚܵܐ ܕܢܗܘܹܐ ܡܠܟܵܠ ܘܡܒܲܕܩܢܵܐ 252 ܘܢܦܝܼܩ ܦܗ̇ܐ ܠܒܲܪ ܡ̣ܢ ܥܲܡ̇ܐ ܐܲܝܟ ܣܪܘܿܚܵܐ . 253 : ܥܒܼܝܼܕ ܨܒܝܼܢܹܗ ܗܝܟܲܠ ܩܘܼܕܫܵܐ ܠܪܘܼܚ ܓܸܠܝܢܵܐ 254 ܘܪܕܝܼܦ ܟܠܫܵܥ ܡ̣ܢ ܪܘܼܚ ܫܘܼܩܪܵܐ ܕܫܪܝܵܐ ܫܒܐܘܿܠ . 255 : ܢ̇ܩܫ ܟܠܫܵܥ ܪܸܡܙܵܐ ܟܲܣܝܵܐ ܒܟܸܢܵܪ ܢܦܫܹܗ 256 ܘܪܕܦ ܫܐܕܹ̈ܐ ܡ̣ܢ ܚܣܡܵܐ ܕܪܘܝܼܦ ܡܢܹܗ . 257 : ܡܵܐ ܕܐܫܬܚܝܢ ܘܦܩܪ ܫܐܘܿܠ ܒܐܫܕܵܐ ܦܲܩܪܵܐ 258 ܢܩܲܫ ܒܲܪ ܐܝܼܫܝ ܒܟܸܢܵܪ ܪܘܼܚܵܐ ܘܫܲܢܝܼ ܢܟܼܝܼܠܵܐ . 259 : ܡܵܐ ܕܐܬܒܥܪܲܪ ܩ̇ܛܠ ܐ̄ܢܫܐ ܒܓܼܵܘ ܚܣܡܵܐ 260 ܐܙܥܩ ܕܘܝܼܕ ܒܪܘܼܚ ܓܸܠܝܢܵܐ ܘܙܵܥ ܡܵܪܘܿܕܵܐ . 261 : ܘܡܵܐ ܬܘܼܒܼ ܕܐܗܓܼܝ ܫܸܓܝܼܪ ܒܚܣܡܵܐ ܡ̣ܢ ܫܘܢܩܹܗ 262 ܠܛܫ ܣܦܣܪܐ ܕܢܐܫܘܼܕ ܠܕܡܵܐ ܕܡܥܕܪܢܹܗ . 263 : ܟܪܝܼܗܵܐ ܣܟܼܠܐ ܕܪܡܹܐ ܒܟܹܐܒܵܐ ܕܫܐܕܼܵܐ ܘܥܵܘ̣ܠܵܐ 264 ܫܪܝܼ ܡܨܚܐ ܠܣܝܵܐ ܕܪܘܼܚܵܐ ܕܥܨܒܹܗ ܒܪ݁ܲܚܡܹܐ . 265 : ܒܬܪܹܝܢ ܟܐܒܝܼ̈ܢ ܕܠܵܐ ܒܘܼܝܵܢܵܐ ܪܡܹܐ ܗ̄ܘ̣ܵܐ ܫܵܐܘܿܠ 266 ܚܣܡܐ ܣܡܝܵܐ ܘܫܐܕܵܐ ܦܲܩܪܵܐ ܕܢ̇ܟܠ ܐ̄ܢܫܵܐ . 267 : ܣܡܵܐ ܕܪܘܼܚܵܐ ܣܡ ܠܹܗ ܕܵܘܝܼܕ ܠܦܘܼܬ ܡܘܼܪܗܵܢܹܗ 268 ܘܕܓ̣ܠܝܨ ܡܢܹܗ ܣܪܝܼ ܘܐܬܒܣܒܲܣ ܘܡܝܼܬ ܒܲܚܛܝܼܬܹܗ . 269 : ܠܫܐܘܿܠ ܢܚܸܙܘܿܢ ܚܬܪ݁ܲܝ ܠܸܒܵܐ ܕܪܵܡܹܝܢ ܘܵܣܡܹܝܢ 270 ܕܣܡܝܹܗ ܚܣܡܵܐ ܘܩܛܠܹܗ ܚܘܼܬܪܵܐ ܒܣܝܦܵܐ ܕܥܘܼܪ̈ܠܹܐ . 271 ܒܕܘܝܼܕ ܢܚܪܘܿܢ ܐܦ ܡܟܼܝܼ̈ܟܹܐ ܪ̈ܚܡܲܝ ܫܲܝܢܵܐ . 272 ܕܠܵܐ ܢܬܪܦܘܿܢ ܒܩܵܠ ܨܘܚ̈ܬܐ ܕܡ̣ܢ ܡܲܪ̈ܚܹܐ . pb. f.323v 273 : ܠܵܐ ܬܟܼܪܹܐ ܠܵܟ ܡܟܝܼܟ ܢܦܲܫܵܐ ܡܵܐ ܕܡܨܛܚܐ ܐܢܬ 274 ܚܙܝܼ ܒܲܪ ܐܝܼܫܲܝ ܕܦܸܪܥܹܗ ܫܐܘܿܠ ܚܣ̇ܕܐ ܘܨܲܥܼܪܵܐ . 275 : ܠܵܐ ܬܦܪܥܝܼܘܗܝ ܠܕܡܒܹܐܫ ܠܵܟ ܐܲܝܟ ܣܘܼܪܚܢܹܗ 276 ܕܠܵܐ ܬܬܚܣܕ ܡ̣ܢ ܗܘ̇ ܩܵܠܵܐ ܕܐܡ̇ܪ ܕܫܒܼܘܿܩ . 277 : ܐܲܣܘܿܪ ܚܘܼܒܵܟ ܒܢܝܼܪܵܐ ܢܝܼܚܵܐ ܕܡܲܟܝܼܘܬܼܵܐ 278 ܘܠܵܐ ܬܬܪܦܹܐ ܡ̣ܢ ܦܘܼܠܚܢܵܐ ܪܘܼܚܢܝܵܬܐ . 279 : ܚܙܘܿܩ ܒܠܘܼܝܵܬܐ ܕܡܠܲܝ̈ ܪܘܼܚܵܐ ܒܐܘܪܚܵܐ ܕܣܸܦܪܹ̈ܐ 280 ܘܕܪܝܼ ܒܗܡܵܐ ܒܝܼܢܬ ܚܘܩܹ̈ܐ ܕܡܟܝܼܟܘܼܬܼܵܐ . 281 : ܩܪܝܼ ܘܐܣܬܟܲܠ ܒܚܝܹܠ ܦܠܐܬ̈ܐ ܕܟܼܪܵܘܙܘܼܬܼܵܐ 282 ܘܝܲܠܦ ܡܬܠܹ̈ܐ ܘܦܘܼܫܵܩ ܐ̄ܪ̈ܙܐ ܕܲܣܬܝܪ̈ܬܵܐ . 283 : ܒܥܝܼ ܦܣܘܿܩܵܐ ܕܡܬܐܵܐ ܕܲܪܫܝܼܡ ܠܘܩܒܼܵܠ ܚܘܼܬܪܵܐ 284 ܘܚܙܝܼ ܬܡ̇ܢ ܬܪܹܝܢ ܕܲܡܨܲܠܝܼܢ ܩܕܼܵܡ ܚ̇ܙܹܐ ܟܠ . 285 : ܚܘܪ ܒܦܪܝܼܫܵܐ ܚܬܝܼܪܵܐ ܣܲܟܼܠܵܐ ܕܫܒܼܗܪ ܢܦܫܹܗ 286 : ܘܕܐܪܝܼܡ ܩܠܹܗ ܥܲܒܼܕܹܗ ܚܘܼܬܪܹܗ ܕܠܵܐ ܦܘܼܪܥܢܵܐ 287 : ܠܐ ܕܓܠ ܗ̄ܘ̣ܵܐ ܒܡܕܡ ܕܐܡ̣ܪ ܕܠܵܐ ܓܪ ܡܲܠܒ̣ 288 ܐܸܠܵܐ ܒܕܒ̣ܥܐ ܢܚܵܘܹܐ ܥܲܡܠܵܘ̈ܗܝ ܢܚܸܬ ܒܲܗܝܼܬ . 289 : ܗܵܐ ܦܘܼܪܥܢܹܗ ܕܚܘܼܬܪܵܐ ܣܟܼܠܵܐ ܠܕܠܒܸܫ ܠܹܗ 290 ܕܡܣܪܸܩ ܠܹܗ ܡ̣ܢ ܦܘܠܚܢܵܐ ܕܥܡ̈ܠܹܐ ܟܸܐܢܹ̈ܐ . 291 : ܟܐܝܢ ܗ̄ܘ̣ܵܐ ܦܪܫܵܐ ܒܐܝܼܠܹܝܢ ܕܬܢ̣ܐ ܕܨܡ ܘܐܸܙܕܕܲܩ 292 ܘܕܚܠܛ ܚܘܼܬܪܵܐ ܥܲܡ ܙܕܩ̈ܬܐ ܒܛܸܠ ܙܸܕܩܬܹ̈ܗ . 293 : ܡܟܣ [...] ܕܫܡܲܥ ܩܵܠ ܫܘܒܼܗܪܵܐ ܕܬܒ̇ܠ ܐܲܓܼܪܵܐ 294 : ܚܵܪ ܒܩܢܘܿܡܹܗ ܘܬܚܬܝܼ ܢܲܦܫܹܗ ܠܘܬ ܡܘܟܟܼܵܐ 295 : ܚ̣ܙܵܐ ܕܠܲܝܬܿ ܥܡ̈ܠܹܐ ܕܝܗܒܝܼܢ ܐ̄ܢܫܵܐ ܠܡܠܲܬ ܦܘܼܡܵܐ 296 ܘܐܪܟܢ ܥܝܢܵܘ̈ܗܝ ܕܠܵܐ ܢܬܒܩܹܐ ܒܐܦܲܝ̈ ܪܘܡܵܐ . 297 : ܐܪܟܸܢ ܪܫܹܗ ܘܟܲܣܝܼ ܐܵܦܘ̈ܗܝ ܡ̣ܢ ܚܙ̈ܝܹܐ 298 ܘܫܲܪܝܼ ܕܢܦܝܼܣ ܐܲܝܟ ܚܲܝܵܒܼܵܐ ܕܚܒܼ ܘܐܬܡܫܟܢ . 299 : ܦܟܪ ܗܕܡܵܘ̈ܗܝ ܥܲܡ ܪܥܝܢܹܗ ܩܕܼܵܡ ܚ̇ܙܐ ܟܠ 300 ܘܫܪܝܼ ܡܢܓܼܕ ܗܘ̤ ܠܲܩܢܘܿܡܹܗ ܒܬܘܬ ܬܦܫܵܐ . 301 : ܚܙܵܐ ܕܡܟܬܡ ܟܠܗ ܒܟܼܠܹܗ ܒܡܘܼܡܹ̈ܐ ܕܥܵܘ̣ܠܵܐ 302 ܘܐܫܦܲܥ ܕܡܸܠܹ̈ܐ ܘܐܫܝܼܓ ܦܲܓܼܪܹܗ ܘܙܘܥܲܝ̈ ܢܫܦܹܗܘ 303 : ܐܪܝܼܡ ܐܝܼܕܹܗ ܘܢܓܼܕ ܗܘ̤ ܠܹܗ ܒܫܝܼܛܵܐ ܕܚܲܫܵܐ 304 ܘܚܝܵܒܼ ܢܦܫܹܗ ܐܲܝܟ ܦܪܘܿܫܵܐ ܒܐܝܠܹܝܢ ܕܐܲܣܟܸܠ . 305 : ܒܩܠܵܐ ܚܢܝܓܼܐ ܡܬܟܫܲܦ ܗ̄ܘ̣ܵܐ ܩܕܼܵܡ ܕܝ̇ܫܵܐ 306 ܕܚܘܢܲܝܢܝ ܕܚ̇ܛܝܬ ܘܠܵܐ ܠܝܼ ܕܛܠܡܸ̇ܬ ܚܘܼܒ̇ܟ . 307 : ܒܩܵܠ ܚܸܢܓ̈ܬܹܗ ܬܗܲܪ ܝܼܝ̇ܢܵܐ ܘܛܟܣܝ̈ ܡܲܠܟܵܐ 308 ܘܫܲܕܲܪ ܪ̈ܚܡܹܐ ܕܫܠܘܢܵܝܗܝ ܡ̣ܢ ܩܵܠ ܒܟܼܝܵܐ . 309 : ܫܠܝܼ ܚܛܝܵܐ ܩܥ̣ܵܘ ܠܹܗ ܪ̈ܚܡܹܐ ܕܪܸܡܙܵܐ ܟܲܣܝܵܐ 310 ܗܵܐ ܦܩܲܕ ܡܲܠܟܵܐ ܕܢܲܬܠܚܘܼܢܵܝܗܝ ܠܫܛܪ ܚܘܒܲܝ̈ܟ . 311 : ܒܐܡܝܢ ܝܡܐ ܕܫܒܝܼܩ ܥܘ̣ܠܵܟ ܚܠܦ ܡܘܟܟܵܟ 312 ܙܸܠ ܟܲܕ ܚܕܐ ܐܢ̄ܬ ܒܫܘܼܒܼܩܵܢ ܥܘ̣ܠܵܐ ܕܝܲܗ̣ܒܘ ܠܵܟ ܪ̈ܲܚܡܹܐ . 313 : ܬܵܘ ܡܲܟܝ̈ܟܹܐ ܚܙܵܘ ܡܘܼܟܵܟܼܵܐ ܟܡܵܐ ܐܬܪܡܝܼܪܡ 314 ܘܩܒܸܠ ܕܪܓܼܐ ܕܪܫܢܘܼܬܵܐ ܕܛܒܝܼܠ ܒܐܡܝܢ . 315 : ܬܵܘ ܠܬܒܩܵܘ ܦܪܘܿܫܐܝܼܐ ܒܡܠܹܐ ܡܘܡܹ̈ܐ 316 ܕܕܢܝܼ ܡܘܡܵܘ̈ܗܝ ܒܡܲܥܡܘܿܕܼܝܼܵܬܐ ܕܡܘܼܟܵܟ ܢܦܫܹܗ . 317 : ܡܢܘܼ ܕܙܟܼܵܐ ܐܲܝܟ ܙܕܘܬܹܗ ܕܚܵܝܒܼ ܟܠܹܗ 318 ܕܚ̇ܙܐ ܒܓܠܝܵܐ ܣܡ ܠܹܗ ܟܠܝܼܠܵܐ ܕܓܼܕܝܼܠ ܒܵܐܡܹܝܢ . 319 : ܡ̇ܢ ܐܙܕܕܲܩ ܐܲܝܟ ܚܲܛܝܵܐ ܕܫܡܹܗ ܥܘ̣ܠܵܐ ܗ̄ܘ̣ 320 ܕܥܛܵܝܗܝ ܠܲܫܡܹܗ ܥܲܡ ܚܘܒ̈ܬܹܗ ܒܝܲܕ ܡܘܟܟܼܵܐ . 321 : ܡ̇ܢ ܠܵܐ ܢܚܢܹܐ ܠܢܝܼܫܵܐ ܢܝܼܚܵܐ ܕܡܟܼܝܟܘܼܬܼܵܐ 322 ܕܐܸܦܵܢ ܗܸܕܝܘܿܠ ܗܘ̤ ܡܠܸܦ ܠܹܗ ܙܢܲܝ̈ ܙܟܼܘܬܵܐ . pb. f.324r 323 : ܡ̇ܢ ܠܵܐ ܢܗܪܘܿܓܼ ܒܥܢܝܵܢ ܚܘܼܒܹܗ̇ ܕܡܠܝܬ ܫܝܵܢܵܐ 324 ܕܡܚܦܛܵܐ ܠܹܗ ܠܐܝܢܵܐ ܕܚܲܛܵܝ ܠܡܫܐܲܠ ܪ̈ܚܡܹܐ . 325 : ܗ̤ܝ ܐܠܦܬܹܗ ܙܢܝ̈ ܒܵܥܘܬܵܐ ܠܡܟܣܵܐ ܫܒܪܐ 326 ܘܗ̤ܝ ܨܪܬ̤ ܠܹܗ ܬܘܬܼ ܪܸܥܝܵܐ ܚܠܸܦ ܐܬܘ̈ܬܐ . 327 : ܬܵܙ ܢܬܗܓܹܐ ܒܣܦܪ̈ܲܝ ܡܸܠܝܹܗ̇ ܕܩܢܝܬ ܚܲܝܠܵܐ 328 ܘܢܸܩܪܸܐ ܒܗܘܢܵܐ ܘܢܩܢܹܐ ܚܲܝܐܵܐ ܠܡܸܙܟܵܐ ܥܵܘ̣ܠܵܐ . 329 : ܚܝܹܠ ܥܘܕܪܢܗ̇ ܡܨܐ ܕܢܙܕܩ ܠܐܝܢܵܐ ܕܚܲܝܵܒܼ 330 ܘܪܒܘܼ ܥܘ̣ܠܵܐ ܐܝܟ ܠܐ ܡܸܕܸܡ ܚܫܝܼܒܼ ܠܦܝܣܵܗ̇ . 331 : ܦܘܠܘܿܣ ܣܗ̇ܕ ܘܡܩܠܸܣ ܠܹܗ ܠܚܹܝܠ ܥܘܕܪܢܵܗ̇ 332 ܕܗܘ̤ ܐܪܝܡܹܗ ܘܩܵܢ̣ܵܐ ܕܪܓܼܐ ܕܪܫܢܘܼܬܵܐ . 333 : ܒܡܝܟܘܼܬܹܗ ܚܪ ܨܒܼܝܵܢܵܐ ܕܓܼܥܐ ܠܹܗ ܟܠ 334 ܘܩܕܡ ܦܪܫܹܗ ܠܘܬ ܝܘܠܦܢܵܐ ܕܕܼܵܪܘܿܙܘܼܬܹܗ . 335 : ܩܠ̈ܐ ܢܝܼܚ̈ܐ ܐܟܼܪܸܙ ܩܵܠܹܗ ܒܐܕܢܲܝ̈ ܐ̄ܢܫ̈ܐ 336 ܘܥܝܼܪ ܐܢܘܿܢ ܠܡܫܡܲܥ ܩܠܵܐ ܕܡܠܲܬܼ ܚܲܝܹ̈ܐ ܀ 337 : ܒܒܣܝܡܘܼܬܼܵܐ ܦܲܠܵܚܵܗ̇ ܠܐܲܪܥܵܐ ܕܲܡܠܝܼܠܘܼܬܼܵܐ 338 ܘܝܗܒܲܬ̤ ܦܲܐܪ̈ܐ ܕܙܕܝܼܩܘܼܬܼܵܐ ܠܡܪܹܐ ܟܲܪܡ̇ܐ . 339 : ܡܟܝܟܘܼܬܼܵܐ ܐܠܸܦ ܘܐܲܪܬܝܼ ܘܟܼܵܘܸܢ ܘܩܢ̣ܵܐ 340 ܘܟܕܢ ܐ̄ܢܫܐ ܒܢܝܼܪܵܐ ܢܚܝܵܐ ܕܡܲܟܝܼܟܘܼܬܼܵܐ . 341 : ܒܝܲܕ ܢܝܼܚܘܼܬܹܗ ܕܪܒܵܐ ܕܓܼܒܵܝܗܝ ܡܬܕܡܹܐ ܗ̄ܘ̣ܵܐ 342 ܟܲܕ ܡܲܟܸܪܸܙ ܗ̄ܘ̣ܵܐ ܚܕܵܐ ܬܘܕܝܼܬܼܵܐ ܕܚܲܕ ܒܪܵܘܿܝܵܐ . 343 : ܒܡܟܝܟܘܼܬܵܐ ܥܩܲܪ ܚܢܦܘܼܬܵܐ ܘܒܢ̣ܵܐ ܩܘܼܫܬܐ 344 ܐܦ ܗܘ̤ ܩܘܼܫܬܐ ܩܪܵܝܗܝ ܚܟܝܡܵܐ ܕܫܲܦܝܼܪ ܒ̇ܢܹܐ . 345 : ܬܵܘ ܡܟܝܟܹ̈ܐ ܒܢ̣ܵܘ ܒܢܝܢܵܐ ܕܕܘܒܪ̈ܝܟܘܿܢ 346 ܥܲܠ ܫܬܐ ܣܬܼܵܐ ܕܡܟܝܟܘܼܬܼܵܐ ܕܒܿܢ̣ܐ ܦܘܠܘܿܣ . 347 : ܡܢܹܗ ܝܠܦܘ ܕܐܝܟܢ ܙ̇ܕܩ ܠܡܫܪܝܘܼ 348 ܘܐܝܠܹܝܢ ܥܡ̈ܐܐ ܢܣܝܼܡ ܥܲܠ ܟܐܦܐ ܕܗܲܝܡܢܘܼܬܼܵܐ . 349 : ܢܗܘܹܐ ܩܠܹܗ ܐܲܝܟ ܡܚܙܝܼܬܐ ܩܕܼܵܡ ܥܝܢܲܝ̈ܟܘܿܢ 350 ܕܩܥ̇ܐ ܘܡܟܼܪܸܙ ܕܢܚܙܹܐ ܟܠܢܵܫ ܐܝܟܵܢ ܒܢ̇ܐ . 351 : ܐܝܢܵܐ ܕܒ̇ܢܐ ܕܗܒ̣ܵܐ ܫܪܪܐ ܡܩܘܐ ܥܡܠܹܗ 352 ܘܐܝܢܵܐ ܕܒ̇ܫܐ ܥܡܝܪܐ ܘܚܒܬܐ ܝܩܕ ܥܲܡܠܹܗ . 353 : ܗܵܐ ܒܕܸܩ ܠܲܢ ܕܐܝܟܵܢ ܢܒܼܢܹܐ ܒܒܸܢܝܵܢ ܩܘܼܫܬܼܵܐ 354 ܘܢܒܼܚܘܪ ܕܝܢܵܐ ܕܒ̇ܚܪ ܥܡܵܐܐ ܕܬܪܝܢ ܓܲܒܼ̈ܐ . 355 : ܡܟܝܟܘܼܬܼܵܐ ܡܨܝܵܐ ܕܬܐܠܵܦ ܠܡܒܼܒܵܐ ܫܲܦܝܼܪ 356 ܘܒܵܗ̇ ܡܫܬܟܠܲܠ ܒܸܢܝܵܢ ܐ̄ܢܫܵܐ ܐܲܦܸܢ ܚܲܣܝܼܪ . 357 : ܠܲܝܬ ܚܣܝܼܪܐ ܕܠܵܐ ܡܫܬ ܡܠܹܐ ܒܓܡܝܼܪܘܼܬܵܗ̇ 358 ܘܠܲܝܬܿ ܗܕܝܘܛܵܐ ܕܠܐ ܡܬܚܟܲܡ ܒܲܥܪܝܡܘܬܵܗ̇ . 359 : ܠܡܐܢܵܐ ܗ̄ܝ̣ ܢܝܼܚܵܐ ܕܡܢܝܼܚ ܢܲܦܫܵܐ ܥܲܡ ܗܕܡܹ̈ܐ 360 ܘܕܠܵܐ ܩܢܛܵܐ ܢܛܪܵܐ ܥܡܠܹ̈ܐ ܕܙܕܝܼܩܘܼܬܼܵܐ . 361 : ܒܗ̇ ܡܬܕܟܹܐ ܗܝܟܠ ܦܓܼܪܵܬ ܘܨܒܼܝܵܢ ܢܦܲܫܵܐ 362 ܘܗ̇ܘܐ ܐ̄ܢܫܐ ܥܘܼܡܪܵܐ ܕܟܼܝܵܐ ܠܚܹܝܠ ܟܲܣܝܘܼܬܵܐ . 363 : ܒܡ̇ܢ ܠܲܡ ܐܚܘܿܪ ܘܐܓܼܒܐ ܥܘܼܡܪܵܐ ܠܨܒܝܵܢܝ ܟܲܣܝܵܐ 364 ܐܠܵܐ ܒܢܝܼܚܵܐ ܘܒܡܟܼܝܼܟܼܵܐ ܕܫܡܥ ܡܸܠܲܝ̈ . 365 : ܐܘܢ ܒܪܘܿܝܵܐ ܕܡܠܹܝܢ ܡܸܢܹܗ ܫܡܝܵܐ ܘܐܲܪܥܵܐ 366 ܐܲܝܟܵܢ ܣܦ̇ܩ ܐ̄ܢܫܐ ܫܝܼܛܵܐ ܠܥܘܼܡܪܵܐ ܕܚܘܸܒܵܟ . 367 : ܐܝܢ ܠܡ ܐܝܬܝ ܒܪܘܡܵܐ ܘܥܘܼܡܩܵܐ ܘܠܵܐ ܣܦܩܝܼܢ ܠܝܼ 368 ܘܸܒܡܟܝܟܼܵܐ ܡܢܚ ܐ̄ܢܐ ܕܐܥܒܼܕܼ ܥܘܼܡܪܵܐ ܠܨܒܼܝܵܢܝ . 369 : ܡܟܝܼܘܘܼܬܼܵܐ ܪܚ̇ܡ ܨܒܼܝܵܢܝ ܛܒܼ ܡ̣ܢ ܕܒܼܚܹ̈ܐ 370 ܘܟܲܕ ܠܵܬ ܣܢܝܼܩ ܐ̄ܢܵܐ ܪܓ̇ܬ ܕܐܸܚܙܹܐ ܕܒܼܚܹ̈ܐ ܕܚܘܼܒܵܗ̇ . 371 ܗ̤ܝ ܩܪܒܼ ܠܝܼ ܢܘܿܚ ܡܲܟܝܟܼܵܐ ܥܲܡ ܩܘܼܪ̈ܒܵܢܘܗܝ ܐܘܢܚ ܒܗ̇ ܨܒܝܼܵܢܝ pb. f.324v 372 ܘܩܒ̇ܠܬ ܡܢܗ ܕܒܼܚܹ̈ܐ ܓ̈ܠܝܵܐ . 373 : ܒܗ̇ ܐܬܚܟܸܿܡ ܡܘܸܫܹܐ ܦܐܩܵܐ ܘܩܢ̣ܵܐ ܗܘܢܵܐ 374 ܘܲܒܠܥܓܘܿܬܹܗ ܬܪܓܼܡ ܨܒܝܵܢܝ ܟܣܝ̈ܬܐ . 375 : ܒܵܗ̇ ܐܬܥܬܲܕ ܦܘܼܠܘܿܣ ܓܲܒܼܝܵܐ ܠܘܩܒܵܠ ܚܫ̈ܐ 376 ܘܕܚܙܬ̤ ܕܡܨܐ ܠܡܐ ܚܲܕ ܕܪܵܐ ܡܫܚܬܹܗ ܒܪܘܼܚܵܐ . 377 : ܗܵܐ ܚܘܝܼ ܠܲܢ ܪܡܙܵܐ ܟܲܣܝܵܐ ܕܟܼܡܢ ܨ̇ܒܐ 378 ܘܐܸܝܘܵܢ ܥܡ̇ܪ ܒܐܝܢܵܐ ܕܥܡ̇ܪ ܨܒܝܼܢܐܝܼܬ . 379 : ܒܡܟܝܟ ܪܘܼܚܵܐ ܓܒܼܵܐ ܠܹܗ ܥܘܡܪܵܐ ܡܬܩܸܢ ܟܠܵܐ 380 ܘܟܲܕ ܟܠ ܕܝܼܠܹܗ ܫܒܲܩ ܟܠܡܸܕܸܡ ܘܫ̣ܪܐ ܒܢܝܼܚܵܐ . 381 : ܠܛܘܼܒܹ̈ܐ ܫܘ̇ܐ ܡܟܝܟ ܢܦܫܵܐ ܡ̣ܢ ܟܠ ܕܗܘ̤ܵܘ 382 ܕܗܘ̤ ܒܠܚܘܼܕܵܘܗܝ ܫܘܐ ܕܢܕܝܪ ܟܣܝܵܐ ܒܢܦܫܹܗ . 383 : ܐܸܢܠܲܝܬ ܡܸܕܡ ܕܪܲܒ ܡ̣ܢ ܚܲܝܠܐ ܕܠܬܩܢ ܟܠܵܐ 384 ܠܲܝܬ ܬܘܼܒ ܡܵܕܹܝܢ ܕܪܲܒ ܡ̣ܢ ܥܘܡܪܵܐ ܕܣ̇ܦܩ ܠܫܡܹܗ . 385 : ܡ̇ܢ ܠܐ ܢܨܒܸܬ ܗܝܟܲܠ ܢܦܫܹܗ ܒܡܲܟܝܟܘܼܬܼܵܐ 386 ܕܲܢܗܘܹܐ ܥܘܼܡܪܵܐ ܘܢܕܝܲܪ ܒܹܗ ܨܒܼܝܵܢ ܒܲܣܝܵܐ . 387 : ܡ̇ܢ ܠܵܐ ܢܣܢܹܐ ܥܢܝܵܢ ܚܘܼܬܪܵܐ ܚܲܣܝܼܪ ܗܵܘܢܵܐ 388 ܕܐܡܝܢ ܦܵܪܥ ܚܘܼܒܼ̈ܠܹܐ ܒܝܼܫܹ̈ܐ ܠܡܝܩܪ̈ܢܵܘܗܝ . 389 : ܟܠ ܠܲܡ ܐܲܝܟܵܐ ܕܢܡܟ ܢܦܫܹܗ ܗܘ̤ ܢܬܪܡܪܵܡ 390 ܘܐܝܢܵܐ ܕܲܚܬܝܼܪ ܒܪܡܘܼܬ ܠܸܒܹܗ ܠܨܥܪܵܐ ܢܸܚܘܬ . 391 : ܢܕܝܼܕ ܗ̄ܘ̣ ܣܲܓܝܼ ܚܬܝܼܪ ܪܥܝܢܵܐ ܩܕܼܵܡ ܐܠܗܵܐ 392 ܘܡܣܠܝܼ ܘܲܣܢܹܐ ܕܘܼܒܵܪ ܚܝܵܘ̈ܗܝ ܠܚܙܐ ܒܟܸܣܝܵܐ . 393 : ܚܙܵܘ ܡܟܼܝܼܪܹ̈ܐ ܠܵܐ ܬܬܪܦܘܿܢ ܒܨܥܝܼܪ̈ܬܼܵܐ 394 ܕܕܠܡܵܐ ܬܸܗܘܘܢ ܣܢ̈ܐܹܐ ܠܟܣܝܵܐ ܣܢ̇ܐ ܠܚܘܼܬܪܐ . 395 : ܚܡܣܢܘ ܩܲܠܝܼܠ ܒܡܥܝܼܟܘܼܬܼܵܐ ܕܬܚܘܢ ܣܓܼܝ 396 ܕܠܦܘܼܬ ܥܡ̈ܐܐ ܢܛܝܼܪ ܦܘܼܪܥܢܵܐ ܠܕܡܟܝܼܟܝܼܢ . 397 : ܫܡ̣ܥܘ ܠܒܲܪܬ ܩܵܠܹܗ ܕܡܪܗ ܐܓܼܪܵܐ ܠܘܼܬ ܡܟܼܝܼ̈ܕܹܐ 398 ܕܡܩܫܐ ܢܓܼܕܐ ܥܲܠ ܡ̇ܢ ܕܡܥܝܼܩ ܠܢܝܼܝ̈ ܢܦܫܵܐ . 399 : ܟܠ ܠܲܡ ܐܝܢܵܐ ܕܡܟܫܠ ܘܡܥܝܼܩ ܠܐܝܢܵܐ ܕܙܥܘܿܪ 400 ܦܩܚ ܗ̄ܘ̣ܵܐ ܠܹܗ ܕܢܗܘܹܐ ܡܛܒܲܥ ܒܥܘܼܡܩܵܐ ܕܝܼܡܵܐ . 401 : ܠܡܥܝܟ ܢܦܫܵܐ ܕܡܙܥܲܪ ܢܦܫܹܗ ܟܢܝܼ ܙܥܘܪܵܐ 402 ܕܠܵܐ ܡܫܬܒܗܲܪ ܒܫܒܝܼܚܹ̈ܐ ܕܪܒܘܼܬ ܥܲܡܠܘܼ̈ܗܝ . 403 : ܠܹܗ ܠܙܥܘܼܪܵܐ ܩ̣ܪܵܐ ܠܥܥܙܲܪ ܒܡܠܬܵܐ ܕܐܟܬܸܒܼ 404 ܕܡܬܢܘܠ ܗ̄ܘ̣ܵܐ ܒܬܪܹܝܢ ܟܐܒܹ̈ܐ ܕܡܟܝܼܟܘܼܬܼܵܐ . 405 : ܒܝܲܕ ܟܘܪ̈ܗܢܹܐ ܘܡܣܟܼܢܘܼܬܼܵܐ ܡܫܬܢܲܩ ܗ̄ܘܑ̣ܵܐ 406 ܘܡܬܝܐܒ ܗ̄ܘ̣ܵܐ ܘܠܐ ܐ̄ܢܵܫ ܡܪܘܲܚ ܠܐܠܨܘܼܬܹܗ . 407 : ܘܕܗܘ̣ܐ ܨܪܝܟܼܐ ܠܐܪ̈ܥܢܝܵܬܐ ܒܡܐܹܐ ܙܒܢܵܐ 408 ܥܬܲܪ ܘܐܸܬܒܣܲܡ ܒܫܝܼܚ̈ܬܼܵܐ ܕܠܐ ܫܘܠܡܵܐ . 409 : ܒܲܠܡܹܐܝܢ ܚܲܝܹ̈ܐ ܕܥܘܒܗ ܕܐܒܼܪܡ ܢܚ ܠܥܙܪ 410 ܘܕܪܫ̣ ܐܘܼܪܚܵܐ ܠܕܡܲܟܝܼܟܝܼܢ ܠܡܣܲܩ ܨܐܕܵܘ̈ܗܝ . 411 : ܬܵܘ ܡܟܼܝܼ̈ܟܹܿܐ ܚܙܘܩܘ ܒܠܘܼܝܵܬܼܵܐ ܕܡܲܟܝܟ ܢܦܫܵܐ 412 ܘܢܘܚܘ ܒܲܠܡܹܐܢܵܐ ܕܥܘܒܹܗ ܕܠܒܼܪܡ ܥܲܡ ܠܥܙܲܪ . 413 : ܗܵܐ ܕܪܫ̣ ܐܘܼܪܚܵܐ ܡܬܠܹܗ ܕܡܵܪܲܢ ܐܝܟ ܗܕܝܼܚܵܐ 414 ܕܠܵܐ ܢܬܪܦܹܐ ܐܝܢܵܐ ܕܵܪܕܹܐ ܡܲܟܝܼܟܼܵܐܝܼܬܼ . 415 : ܒܕܡܘܼܬܼ ܕܘܩܵܐ ܩ̇ܥܐ ܡܬܠܵܐ ܒܐܕܢܲܝ̈ ܐ̄ܢܫ̈ܐ 416 ܕܩܘܡܘ ܐܬܠܒܲܒܼܘ ܘܚܙܘܩܘ ܒܐܘܼܪܚܵܐ ܕܡܲܟܝܼܟܘܼܬܼܵܐ . 417 : ܐܲܝܟ ܫܝܦܘܼܪܵܐ ܡܫܡܲܥ ܩܠܹܗ ܠܟܼܠ ܕܲܚܬܝܼܪܝܼܢ 418 ܕܚܙܵܘ ܐ̄ܢܫ̈ܐ ܠܵܐ ܬܬܓܐܘܢ ܐܝܟ ܥܬܝܼܪܐ . 419 : ܚܙܵܘ ܛܒ̈ܬܹܗ ܕܗܘ̇ ܚܲܪܡܵܢܵܐ ܕܦܵܫ ܥܲܠ ܐܲܪܥܵܐ 420 ܘܠܵܐ ܚܲܙܩ ܥܲܡܹܗ ܥܘܼܬܼܪܵܐ ܠܲܫܝܘܿܠ ܠܲܝܟ ܡܵܐ ܕܣܒܲܪ . pb. f.325r 421 : ܚܙ̣ܵܘ ܕܐܸܬܼܟܲܫܲܦ ܘܠܵܐ ܐܲܪܘܲܝܝ ܠܹܗ ܡ̣ܢ ܫܘܼܢܵܩܵܐ 422 : ܘܲܒܼܥܵܐ ܕܢܸܗܦܘܿܟ ܢܣܲܗܸܕ ܠܐܲܚܵܘ̈ܗܝ ܠܐ ܐܲܦܸܣ ܠܹܗ 423 : ܣܓܗ̇ ܪܸܡܙܵܐ ܠܐܘܼܪܚܵܐ ܒܲܐܦܵܘ̈ܗܝ ܡ̣ܢ ܟܠ ܓܒܝܼ̈ܢ 424 ܘܐܲܚܕܹܗ ܠܬܲܪܥܵܐ ܩܕܼܵܡ ܒܵܥܘܿܬܹܗ ܕܠܵܐ ܢܸܬܼܩܲܒܲܠ . 425 : ܗܵܐ ܒܕܸܩ ܠܲܢ ܒܝܲܕ ܠܵܥܵܙܲܪ ܘܲܒܼܥܲܬܝܼܪܵܐ 426 ܕܲܟܡܵܐ ܪܚܝܡܵܐ ܡܲܟܝܼܟܘܼܬܼܵܐ ܘܡܲܣܠܝܼ ܚܘܼܬܼܪܵܐ . 427 : ܗܵܐ ܐܲܠܸܦ ܠܲܢ ܥܲܠ ܦܘܼܪܥܵܢܵܐ ܕܗ̇ܘ ܥܲܬܼܝܼܪܵܐ 428 ܕܒܲܐ ܝܠܹܝܢ ܛܘܼܒܹ̈ܐ ܡܢܝܼܚ ܠܲܠܐܝ̈ܐ ܠܦܘܼܬܼ ܥܲܡܠܲܝ̈ܗܘܿܢ . 429 : ܥܘܼܒܹܗ ܕܐܲܒܼܪܵܐ ܕܐܲܒܼܪܵܐ ܢܸܗܘܹܐ ܢܝܼܫܵܐ ܠܨܒܼܝܵܢ ܢܲܦܫܲܢ 430 ܕܒܹܗ ܢܸܬܼܕܲܡܹܐ ܒܝܲܕ ܚܘܼܡܣܵܢܵܐ ܕܗܲܝܡܵܢܘܼܬܲܢ . 431 : ܢܸܩܪܝܼܘܗܝ ܐܲܒܼܵܐ ܒܝܲܕ ܣܘܼܥܪ̈ܵܢܹܐ ܘܠܵܘ ܒܲܫܡܵܗܹ̈ܐ 432 ܕܢܸܦܢܲܚ ܬܲܪܥܵܐ ܕܠܲܡܹܐܝܢ ܚܘܼܒܹܗ ܘܲܡܩܲܒܸܠ ܠܲܢ ܀ 1 : ܒܡܸܠܲܬ ܫܲܝܢܵܐ ܨܵܕܹܗ ܠܥܵܠܡܵܐ ܡܵܪܹܗ ܕܥܵܠܡܵܐ 2 ܘܟܒܸܫ ܟܲܕܢܹܗ ܒܢܝܼܪܵܐ ܢܚܝܼܵܐ ܕܒܲܣܝܼܡܘܼܬܹܗ . 3 : ܒܡܲܟܝܼܟܘܼܬܼܵܐ ܡܲܟܸܟ ܥܘܼܫܢܵܐ ܕܪܵܘܡܵܐ ܘܥܘܼܡܩܵܐ 4 ܘܐܲܠܸܦ ܐܸܢܘܿܢ ܕܢܸܪܕܘܿܢ ܒܐܘܼܪܚܵܐ ܕܡܲܟܝܼܟܘܼܬܼܵܐ . 5 : ܡܨܝܼܕܬܵܐ ܕܫܲܝܢܵܐ ܐܲܪܡܝܼܢ ܥܲܠ ܟܠ ܘܨܵܕܲܬ̤ ܟܠܵܐ 6 ܘܲܬܪܣܝܼ ܐܸܢܘܿܢ ܒܐܘܼܟܼܠܵܐ ܢܝܼܚܵܐ ܕܡܸܠܲܬܼ ܦܘܼܡܹܗ . 7 : ܢܘܼܪܵܐ ܕܚܘܼܒܹܗ ܐܲܪܡܝܼ ܒܐܲܪܥܵܐ ܡܲܠܝܲܬ̤ ܟܘܼܒܹ̈ܐ 8 ܘܛܠܸܩ ܝܲܪܵܐ ܕܡܵܝܘܿܬܼܘܵܬܼܵܐ ܘܐܵܘܥܝܼܘ ܚܲܝܹ̈ܐ ܀ 9 : ܒܢܘܼܗܪܵܐ ܕܲܫܡܹܗ ܪܵܕܦܹܗ ܠܚܸܫܟܵܐ ܕܠܵܐ ܝܼܕܲܥܵܬܐ 10 ܘܲܚܙܵܘ ܐ̄ܢܫܵܐ ܚܹܝܠ ܐܝܼܬܼܘܬܹܗ ܘܗܲܝܡܸܡܘ ܒܲܫܡܹܗ . 11 : ܒܩܵܠ ܦܘܼܩܵܕܵܟܵܘ̈ܗܝ ܡܲܕܟܹܗ ܠܥܵܠܡܵܐ ܚܲܣܝܼܪ ܗܵܘܢܵܐ 12 ܘܩܢܐ ܛܥܡܵܐ ܕܚܲܠܝܘܼܬܼ ܚܲܝܹ̈ܐ ܕܚܲܕ ܒܵܪ [...] ܐ . 13 : ܒܡܲܝܵ̈ܐ ܕܪ̈ܲܚܡܹܐ ܐܲܫܝܼܓܼ ܐ̄ܢܫ̈ܐ ܕܐܣܢܝܼ ܥܵܘ̣ܠܵܐ 14 ܘܐܲܩܢܝܼ ܐܸܢܘܿܢ ܫܘܼܦܪܵܐ ܥܲܐܝܵܐ ܕܙܲܕܝܼܩܘܼܬܼܵܐ . 15 ܒܢܘܼܪܵܐ ܕܪܘܼܚܵܐ ܢܲܣܟܹܗ ܠܨܲܠܡܹܗ ܡܲܬܩܸܢ ܟܠܵܐ : pb. f.321r 16 ܘܚܲܕܸܬ ܨܵܪܹܗ ܪܘܼܚܵܢܵܐܝܼܬ ܕܠܵܐ ܬܘܼܒܼ ܢܫܚܬ . 17 : ܩܲܪܡܹܗ ܕܲܗܒܼܵܐ ܪܘܼܚܵܢܵܝܵܐ ܕܫܸܡ ܐܝܼܬܘܼܬܹܗ 18 ܘܣܵܡܹܗ ܒܪܵܘܡܵܐ ܕܠܵܐ ܢܸܬܼܚܲܒܲܠ ܡ̣ܢ ܢܸܟܼܝܵܢܹ̈ܐ . 19 : ܒܚܘܼܕܲܬܼ ܨܠܲܡܹܗ ܓܠ̣ܐ ܠܲܥܒܼܵܕܵܘ̈ܗܝ ܚܹܝܠ ܚܸܟܼܡܵܬܹ̈ܗ 20 ܕܚܲܟܼܝܵܡܐܝܼܬ ܐܲܦܫܝܼ ܠܕܝܼܠܹܗ ܠܘܵܬܼ ܝܼܕܲܥܬܹܗ . 21 : ܒܚܸܟܼܡܵܐ ܥܲܒܼܕܵܗ̇ ܕܒܼܝܲܕ ܨܲܠܡܹܗ ܢܚܲܕܸܬ ܟܠܵܐ 22 ܘܢܹܐܣܘܿܪ ܐ̄ܢܵܫܵܐ ܥܲܡ ܪ̈ܘܼܚܵܢܹܐ ܒܫܲܝܢܵܐ ܕܲܫܡܹܗ . 23 : ܐܘܼܪܚܵܐ ܚܲܕܬܵܐ ܕܡܲܟܝܼܟܘܼܬܼܵܐ ܕܪܲܫ ܩܕܼܵܡ ܥܲܒܼܕܵܘ̈ܗܝ 24 ܕܗܘ̤ ܩܲܕܡܵܝܲܬ ܚܙܲܩ ܒܵܗ̇ ܘܐܸܬܼܵܐ ܠܘܵܬܼ ܬܘܼܩܵܢܵܘ̈ܗܝ . 25 : ܡܸܠܬܹܗ ܕܐܲܒܼܵܐ ܕܐܝܼܬܼܵܘܗܝ ܟܠܹܗ ܕܡܘܼܬܼܵܐ ܕܐܲܒܼܘܼܗܝ 26 ܒܡܲܟܝܼܟܘܼܬܼܵܐ ܨܒܼܵܐ ܕܲܢܫܲܝܸܢ ܠܥܵܠܡܵܐ ܦܠܝܼ̈ܓܹܐ . 27 : ܕܡܘܼܬܼܵܐ ܕܥܲܒܼܕܵܐ ܫܩܲܠ ܒܵܪܘܿܝܵܐ ܡ̣ܢ ܡܵܝܘܿܬܹ̈ܐ 28 ܘܲܡܟܼܝܵܟܼܐܝܼܬ ܬܚܵܘܝܼ ܢܦܲܫܹܗ ܟܣܝܐ ܒܓܸܠܝܵܐ . 29 : ܠܵܐ ܓܹܝܪ ܚܵܘܝܼ ܟܝܵܢ ܐܝܬܘܼܬܹܗ ܠܥܹܝܢ ܚܲܙܵܝܹ̈ܐ 30 ܕܕܲܠܡܵܐ ܢܸܪܢܘܿܢ ܕܚܘܼܬܼܪܵܐ ܚܲܛܦܹܗ ܒܕܓܠܐ ܝܵܬܹܗ . 31 : ܐܸܣܟܹܝܡ ܥܲܒܼܕܵܐ ܠܒܸܫ ܨܒܼܝܵܢܹܗ ܘܐܬܼܚܵܘܝܼ ܒܹܗ 32 ܘܩܵܘܝܼ ܟܝܵܢܹܗ ܒܗ̇ܝ ܕܐܝܼܬܼܵܘܗܝ ܗ̄ܘ̣ܵܐ ܕܠܵܐ ܫܘܼܚܠܵܦܵܐ . 33 ܟܲܣܝܼ ܝܵܬܹܗ ܕܠܵܐ ܡܸܬܕܲܪܟܐ ܡ̣ܢ ܬܘܼܩܵܢܵܘ̈ܗܝ . 34 ܘܲܓܼܠܵܐ ܫܘܼܒܼܚܹܗ ܘܚܵܘܝܼ ܚܲܝܠܹܗ ܒܝܲܕ ܡܲܟܝܼܟܵܐ . 35 : ܡܲܟܝܼܟܘܼܬܼܵܐ ܐܸܬܼܵܐ ܕܢܠܦ ܠܲܒܼܢܲܝ̈ ܒܲܝܬܹܗ 36 ܘܡܲܟܸܟ ܢܲܦܫܹܗ ܒܝܲܕ ܡܲܟܝܼܟܼܵܐ ܕܲܢܣܲܒܼ ܠܲܫܡܹܗ . 37 : ܒܕܝܼܠܲܢ ܚܵܘܝܼ ܡܲܟܼܝܼܟܘܼܬܹܗ ܘܚܹܝܠ ܚܸ̈ܟܼܡܵܬܹܗ 38 : ܘܠܵܘ ܒܲܟܼܝܵܢܹܗ ܘܠܵܐ ܡܸܬܼܡܲܟܲܟ ܘܠܵܐ ܡܸܬܼܝܲܬܲܪ 39 : ܕܡܘܼܬܼܵܐ ܕܥܲܒܼܕܵܐ ܡܲܟܸܟ ܢܦܲܫܹܗ ܠܦܘܼܬܼ ܗ̇ܝ ܕܝܼܪܸܒܼ 40 ܘܠܵܐ ܐܸܫܬܲܒܼܗܲܪ ܒܲܫܒܝܼܚܹ̈ܐ ܕܪܵܡܘܼܬܼ ܟܲܣܝܵܐ . 41 : ܒܢܲܦܫܹܗ ܩܲܒܼܥܵܗ̇ ܠܡܲܟܼܝܼܟܼܘܼܬܼܵܐ ܐܲܝܟ ܡܲܚܙܝܼܬܼܵܐ 42 ܕܢܸܚܙܘܿܢ ܐ̄ܢܵܫܵܐ ܠܲܩܢܘܿܡܲܝ̈ܗܘܿܢ ܘܢܸܣܢܘܿܢ ܚܘܼܬܼܪܵܐ . 43 : ܥܕܲܡܵܐ ܠܡܵܘܬܐ ܡܲܟܸܟ ܢܲܦܫܹܗ ܡܸܛܠ ܐ̄ܢܫ̈ܐ 44 ܘܨܲܠܒܼܵܗ̇ ܥܲܡܹܗ ܠܡܵܝܘܿܬܘܼܬܼܵܐ ܕܲܝܸܢܝܼ ܓܸܢܣܹܗ . 45 : ܡܝܼܬ ܡܛܠ ܟܠ ܘܐܲܝܼܚ ܠܟܼܠܵܐ ܒܚܝܠ ܢܵܣܘܿܒܹܗ 46 ܘܪܲܥܝܼ ܠܥܵܠܡܵܐ ܥܲܡ ܨܒܼܝܵܢܵܐ ܕܫܲܝܸܢ ܒܹܗ ܟܠ . 47 : ܡܛܠ ܗܵܕܹܐ ܡ̇ܟܸܟ ܢܦܲܫܹܗ ܘܢܲܚܸܬ ܠܲܫܝܘܿܠ 48 ܕܲܢܪܝܼܡ ܐܢܵܫܵܐ ܡ̣ܢ ܡܘܼܟܵܟܼܵܐ ܕܡܵܝܘܿܬܘܼܬܼܵܐ . 49 : ܘܡܛܠ ܕܲܫܕܵܐ ܢܲܦܫܹܗ ܠܡܵܘܬܼܵܐ ܘܐܲܝܼܚ ܠܟܼܠܵܐ 50 ܐܵܦ ܒܵܪܘܿܝܵܐ ܝܩܲܪܹܗ ܒܲܫܡܵܐ ܕܥܠܵܝ ܡ̣ܢ ܟܠ . 51 : ܒܡܲܟܝܼܟܘܼܬܼܵܐ ܢܨܲܚ ܘܐܸܬܼܪܲܡܪܲܡ ܠܥܠ ܡ̣ܢ ܡܵܘܘܬܵܐ 52 ܘܐܲܠܸܦ ܐܵܦ ܠܲܢ ܕܲܒܼܡܘܼܟܵܟܼܵܐ ܢܙܟܐ ܠܚܲܫܹ̈ܐ . 53 : ܘܐܸܢ ܡܲܟܼܝܼܟܼܵܐ ܕܠܲܒܼܫܹܗ ܪܵܡܵܐ ܡܲܟܟ ܢܲܦܫܹܗ 54 ܡ̇ܢ ܢܫܬܩܠ ܒܚܘܼܬܼܪܵܐ ܣܲܟܼܵܐܐ ܕܡܵܘܒܸܕ ܢܦܲܫܹܗ . 55 : ܐܸܢ ܥܬܝܼܪܵܐ ܡܣܟܢ ܥܘܼܬܼܪܵܐ ܕܲܫܒܝܼܚܵ̈ܬܹܗ 56 ܡ̇ܢ ܢܸܬܫܲܒܼܗܲܪ ܒܲܕܠܵܐ ܕܝܼܠܹܗ ܐܲܝܟ ܕܲܒܕܼܝܼܠܹܗ . 57 : ܐܸܢ ܒܲܪ ܚܹܐܪܹ̈ܐ ܡܲܟܸܿܟ ܢܦܲܫܹܗ ܘܦܘܿܩ ܥܒ̈ܕܹܐ 58 ܡ̇ܢ ܠܵܐ ܢܸܦܠܘܝܝ ܥܲܒܕܘܼܬ ܚܘܼܒܵܠ ܠܲܢܚܲܪܪܵܢܹܗ . 59 : ܐܸܢ ܙܲܕܝܼܩܵܐ ܡܢ̣ܵܐ ܠܲܩܢܘܿܡܹܗ ܥܲܡ ܚܲܛܵܝܹܐ 60 ܡ̇ܢ ܠܵܐ ܢܫܦܥ ܥܲܡ̈ܠܹܐ ܕܢܲܦܫܹܗ ܚܠܵܦ ܗܲܕܵܡܵܘ̈ܗܝ . 61 : ܗܘ̤ ܒܲܩܢܘܿܡܹܗ ܕܪܲܫ ܠܲܢ ܐܘܼܪܚܵܐ ܕܡܲܟܼܝܼܟܘܼܬܼܵܐ 62 ܬܵܘ ܢܸܬܼܡܲܟܲܟ ܕܠܵܐ ܢܸܬܼܢܲܟܼܪܹܐ ܠܡܘܼܠܟܵܢ ܚܲܝܹ̈ܐ . 63 : ܗܘ̤ ܚܵܘܝܼ ܠܲܢ ܕܲܒܼܡܘܼܟܵܟܼܵܐ ܫܩܲܠ ܙܵܟܼܵܘܼܬܼܵܐ 64 ܘܪܲܡܪܸܡ ܗܘ̤ ܠܹܗ ܘܠܲܟܼܢܵܘ̈ܬܹܗ ܡ̣ܢ ܡܘܼܟܵܟܼܵܐ . 65 ܗܘ̤ ܐܲܠܸܦ ܠܲܢ ܢܝܼܫܵܐ ܚܲܝܵܐ ܕܲܢܕܲܡܹܐ ܒܹܗ : pb. f.321v 66 ܢܸܚܢܹܐ ܒܙܵܥܹܐ ܘܲܒܼܗܲܕܵܡܹ̈ܐ ܠܘܵܬܼ ܡܘܼܟܵܟܼܵܐ . 67 : ܒܡܲܟܝܼܟܘܼܬܼܵܐ ܙܪܲܥ ܝܘܼܠܦܵܢܹܗ ܒܐܲܪܥܵܐ ܕܐ̄ܢܵܫܵܐ 68 ܘܐܵܘܥܝܼܘ ܐ̄ܢܵܫ̈ܐ ܦܸܐܪܹ̈ܐ ܚܠܲܝ̈ܐ ܕܡܲܟܝܼܟܘܼܬܼܵܐ . 69 : ܒܡܲܟܝܼܟܘܼܬܼܵܐ ܨܵܕܹܗ ܠܥܵܠܡܵܐ ܒܲܥܪܝܼܪܵܝܵܐ 70 ܘܐܲܥܸܠ ܚܵܒܼܫܹܗ ܠܓܼܘ ܡ̣ܢ ܚܸܣܢܹ̈ܐ ܕܡܲܟܝܼܟܘܼܬܼܵܐ . 71 : ܒܡܲܟܝܼܟܘܼܬܼܵܐ ܫܕܵܗ̇ ܠܲܡܨܝܼܕܬܹܗ ܒܝܲܡܵܐ ܕܐ̄ܢܵܫ̈ܐ 72 ܘܚܡܠܬ̤ ܨܲܝܼܕܵܐ ܕܡܲܟܿܝܟܘܼܬܼܵܐ ܕܨܵܕܘܼܗܝ ܪ̈ܚܡܹܐ . 73 : ܒܡܲܛܝܼܟܘܼܬܼܵܐ ܐܲܟܼܪܸܙ ܡܸܠܵܘ̈ܗܝ ܒܐܸܕܢܲܝ̈ ܟܠܢܵܫ 74 ܕܠܵܐ ܢܬܥܣܲܩ ܩܵܠ ܝܘܠܦܵܢܵܐ ܥܲܠ ܝܵܠܘܿܦܹ̈ܐ . 75 : ܢܝܼܪܵܐ ܢܝܼܚܵܐ ܩܪܵܗ̇ ܠܲܣܒܲܪܬܹܗ ܩܕܼܵܡ ܫܵܡܘܿܥ̈ܐ 76 ܕܠܵܐ ܢܬܪܦܹܐ ܕܲܥܝܵܢ ܐ̄ܢܵܫܵܐ ܡ̣ܢ ܦܘܼܠܚܵܢܵܗ̇ . 77 : ܢܝܼܪܝ ܠܲܡ ܒܲܣܝܼܡ ܠܐܲܝܢܵܐ ܕܦܠܚ ܡܲܟܼܝܼܟܼܵܐܝܼܬܼ 78 ܘܛܵܒܼ ܩܲܠܝܼܠܵܐ ܡܘܒܲܠ ܡܸܠܲܝ̈ ܠܕܛܥܢ ܠܵܗ̇ . 79 : ܘܐܸܢܗܘ̤ ܕܥܣܲܩܵܐ ܒܲܡܠܹܐ ܙܲܒܼܢܵܐ ܩܕܼܵܡ ܚܘܼ̈ܬܚܵܬܹܗ 80 ܗܵܐ ܠܘܼܒܵܒܼܵܐ ܕܦܘܼܪܥܵܢ ܐܲܓܼܪܵܐ ܛܵܒܼ ܡ̣ܢ ܥܲܡ̈ܠܹܐ . 81 : ܒܝܼ ܢܸܬܼܕܲܡܹܐ ܐܲܝܢܵܐ ܕܡܲܡܐܸܢ ܡ̣ܢ ܦܘܠܚܵܢܵܐ 82 ܕܦܸܠܚܲܬ ܒܲܩܢܘܿܡܝ ܐܲܪܥܵܐ ܕܐ̄ܢܫ̈ܐ ܘܲܕܪ̈ܘܼܚܢܐ . 83 : ܒܝܼ ܢܸܬܕܲܡܹܐ ܐܲܝܢܵܐ ܕܡܫܦܠ ܡ̣ܬ ܥܣܩ̈ܬܐ 84 ܕܕܵܫܸܬ ܥܘܼܩܣܵܐ ܕܡܵܘܬܼܵܐ ܝܲܥܢܵܐ ܒܗܲܢܝܼܐܘܼܬܼܵܐ . 85 : ܡ̣ܢ ܕܝܠܝܼ ܢܹܐܠܲܦ ܐܲܝܢܵܐ ܕܚܵܢܹܐ ܠܢܝܼܫܵܐ ܢܝܼܚܵܐ 86 ܘܗܵܐ ܡܸܬܼܥܲܐܹܐ ܠܘܵܬܼ ܪܘܼܡܪܵܡܵܐ ܕܠܵܐ ܡܸܬܼܡܪܲܟ . 87 : ܒܡܲܟܝܼܟܘܼܬܼܵܐ ܙܟܲܝ ܡܲܟܝܼܟܵܐ ܠܥܵܠܡܵܐ ܪܵܡܵܐ 88 ܬܵܘ̇ ܐܸܬܼܡܲܟܲܟܼܘ ܒܢܲܝ̈ ܕܲܝܼܚܵܐ ܘܣܲܒܼܘ ܪܘܼܡܪܵܡܵܐ . 89 : ܒܡܲܟܝܼܟܘܼܬܼܵܐ ܫܒܲܝܗܝ ܠܲܛܪܘܼܢܵܐ ܕܫܲܠܒܸܕ ܐ̄ܢܫ̈ܐ 90 ܬܵܘ ܢܸܓܼܕܘܿܠ ܠܹܗ ܟܠܝܼܠ ܙܵܟܼܘܬܼܵܐ ܒܡܲܟܝܼܟܘܼܬܼܵܐ . 91 : ܒܡܲܟܝܼܟܘܼܬܼܵܐ ܕܵܫܹܗ ܠܡܵܘܬܵܐ ܕܕܵܫ ܠܲܟܝܵܢܲܢ 92 ܢܕܘܿܫ ܚܘܼ̈ܬܚܵܬܹܗ ܒܡܲܟܼܝܼܟܘܼܬܼܵܐ ܒܕܘܼܡܝܵܐ ܕܝܼܠܹܗ . 93 : ܒܡܲܟܝܼܟܘܼܬܵܐ ܢܹܐܣܘܿܪ ܚܘܼܒܲܢ ܠܘܵܬܼ ܡܘܼܟܵܟܹܗ 94 ܕܠܵܐ ܢܬܪܦܹܐ ܡ̣ܢ ܡܘܼܠܟܵܢܹ̈ܐ ܕܥܬܝܼܪܵܬܼܵܐ . 95 : ܒܡܲܟܝܼܟܘܼܬܼܵܐ ܓܡܲܪܘ ܨܒܼܝܵܢܹܗ ܓܲܡܪ̈ܝ ܚܘܼܒܹܗ 96 : ܘܫܵܘܬܸܦ ܐܸܢܘܿܢ ܒܲܫܒܝܼܚ̈ܬܵܐ ܕܩܲܒܸܠ ܘܝܼܪܸܒ̣ 97 : ܒܡܟܝܼܟܘܼܬܼܵܐ ܩܪܒܼ ܗܵܒܹܝܠ ܐܸܡܪܵܐ ܕܡܲܟܝܼܟ 98 ܘܡܲܟܝܼܟ ܗ̄ܘ̣ܵܐ ܛܵܒܼ ܨܒܼܝܵܢ ܢܲܦܫܹܗ ܡ̣ܢ ܩܘܼܪܒܵܢܗ . 99 : ܡܲܟܝܼܟ ܢܲܦܫܵܐ ܕܒܝܼܝ ܨܸܒܼܝܵܢܹܗ ܥܲܡ ܩܘܼܪܒܵܢܹܗ 100 ܘܣܲܠܸܩ ܕܸܒܚܹܗ ܘܨܸܒܼܝܵܢ ܢܲܦܫܹܗ ܠܘܵܬ ܬܲܪܥܘܼܬܼܵܐ . 101 : ܡܟܝܟܘܼܬܵܐ ܥܒܲܕܼܬܹܗ ܠܲܚܫܘܿܟ ܠܥܸܠ ܡ̣ܢ ܡܵܘܵܬܼܵܐ 102 ܘܐܵܘܥܝܼ ܓ̈ܦܹܐ ܠܐ ܡܝܘܿܬܹ̈ܐ ܠܘܵܬܼ ܚܲܝܘܼܬܵܐ . 103 : ܐܘ ܡܝܘܬܿܐ ܕܟܼܠܹܗ ܐܘܼܟܠܐ ܗ̄ܘ̣ ܕܡܵܝܘܿܬܘܼܬܼܵܐ 104 ܕܦܠܛ ܢܦܫܹܗ ܡ̣ܢ ܦܘܼܡ ܡܵܘܬܼܵܐ ܐܲܪܝܵܐ ܝܲܥܢܵܐ . 105 : ܐܵܦ ܢܘܿܚ ܢܝܼܚܵܐ ܒܡܲܟܝܼܟܼܘܼܬܼܵܐ ܟܒܸܫ ܝܲܨܪܹܗ 106 ܘܲܒܼܚܘܼ ܡܣܵܢܹܗ ܙܟܼܵܐ ܠܲܩܪܵܒܼܵܐ ܕܡܲܝܵ̈ܐ ܟܬܝܼ̈ܫܹܐ . 107 : ܐܘ ܝܲܩܝܼܪܵܐ ܕܲܛܒܲܥ ܡܸܕܪܹܗ ܒܡܲܝܵܐ ܕܚܫܹ̈ܐ 108 ܕܛܲܥܢܘܼܗ̇ ܓܲܠܠܹ̈ܐ ܠܝܲܩܝܼܪܘܼܬܹܗ ܘܠܵܐ ܐܬܛܒܲܥ . 109 : ܒܗܵܕܹܐ ܐܘܼܪܚܵܐ ܕܡܲܟܝܟܼܘܼܬܼܵܐ ܪܕܵܐ ܐܵܦ ܐܲܒܼܪܵܡ 110 ܘܲܡܢܲܥ ܘܲܡܛܵܐ ܠܘܵܬܼ ܫܘܼܠܵܡܵܐ ܕܦܘܼܪܥܵܢ ܐܲܓܼܪܵܐ . 111 : ܠܡܲܟܝܼܟܘܼܬܼܵܐ ܐܲܫܠܸܡ ܢܲܦܫܹܗ ܐܲܝܟ ܕܲܠܪܵܒܵܐ 112 ܘܝܼܠܸܦ ܡܸܢܵܗ̇ ܠܡܸܬܗܲܓܵܝܘܼ ܠܫܸܡ ܒܵܪܘܿܝܵܐ ܀ 113 : ܐܘ ܬܠܡܲܝܼܕܵܐ ܕܝܼܠܸܦ ܘܐܲܠܸܦ ܠܹܗ ܘܲܠܕܝܼܠܹܗ 114 ܘܦܲܫܸܩ ܐ̄ܪ̈ܙܹܐ ܕܫܸܡ ܐܝܼܬܘܼܬܼܵܐ ܠܲܒܼܢܲܝ̈ ܓܸܢܣܹܗ . 115 ܐܘ ܥܲܬܝܼܪܵܐ ܕܲܩܢܵܐ ܥܘܼܬܼܪܵܐ ܘܡܲܟܝܼܟܘܼܬܼܵܐ : pb. f.322r 116 ܘܠܵܐ ܐܸܬܼܪܵܘܪܲܒܼ ܒܐܪ̈ܥܢܚܵܬܐ ܐܝܟ ܕܲܒܼܕܝܼܠܹܗ . 117 : ܥܲܦܪܵܐ ܫܝܼܛܵܐ ܩܪܵܐ ܠܲܩܢܘܿܡܹܗ ܩܕܼܵܡ ܒܵܪܘܿܝܹܗ 118 ܘܕܐܙܥܲܪ ܢܲܦܫܹܗ ܥܲܒܼܕܹܗ ܪܹܫܵܐ ܕܚܲܝܹ̈ܐ ܡܠܝܼ̈ܟܹܐ . 119 : ܐܲܒܼܪܵܡ ܢܸܗܘܹܐ ܐܲܝܟ ܡܲܚܙܝܼܬܼܵܐ ܠܩܲܢܝܲܝ̈ ܥܘܼܬܼܪܵܐ 120 ܘܠܵܐ ܢܸܬܬܪܝܼܡܘܿܢ ܒܥܸܠܲܬܼ ܥܘܼܬܼܪܵܐ ܥܲܠ ܡܲܟܼܝܼܟܹ̈ܐ . 121 : ܠܵܐ ܬܸܫܬܲܒܲܗܲܪ ܩܢܹܐ ܩܸܢܝܵܢܹ̈ܐ ܒܩܸܢܝܵܢ ܙܲܒܼܢܵܐ 122 ܕܗܵܐ ܗܘ̤ ܙܒܲܢܵܐ ܡܲܟܸܣ ܚܘܼܬܼܪܵܟ ܒܝܲܕ ܫܘܼܚܵܠܵܘ̈ܗܝ . 123 : ܘܥܒ̇ܪ ܙܲܒܼܢܵܐ ܘܥܵܒ̇ܪ ܥܘܼܬܼܪܵܐ ܥܲܡ ܩܸܢܝܵܢܵܘ̈ܗܝ 124 ܘܒܵܛܸܠ ܚܘܼܬܪܵܐ ܘܢܵܚܸܬ ܠܲܫܝܘܿܠ ܨܵܘܪܵܐ ܪܵܡܵܐ . 125 : ܠܡܵܢܵܐ ܚܬܝܼܪ ܐܲܢ̄ܬ ܒܲܕܠܵܐ ܕܝܠܵܟ ܒܲܪ ܡܵܝܘܿܬܹܗ 126 ܠܡ̇ܢ ܡܸܬܓܼܐܹܐ ܐܲܢ̄ܬܿ ܒܐܲܪ̈ܥܵܢܝܵܬܼܵܐ ܕܠܵܐ ܡܘ̈ܝܢ ܠܵܟ . 127 : ܐܢ̄ܬ ܥܲܦܪܵܐ ܐܲܢ̄ܬ ܘܲܠܕܲܝܚܝܼܵܐ ܗܵܦܸܟ ܡܸܕܪܵܟ 128 ܪܢܝܼ ܕܲܟܝܵܢܵܟ ܕܕܼܵܡ ܢܸܬܼܚܲܕܲܝܬ ܡ̣ܢ ܚܘܼܒܵܠܹܗ . 129 : ܕܲܥ ܠܲܟܼܝܵܢܵܟ ܘܡܲܟܸܟ ܢܲܦܫܹܟ ܩܕܼܵܡ ܚܵܙܹܐ ܟܠ 130 ܘܲܒܼܠܝܼ ܘܐܲܦܝܼܣ ܕܲܢܪܝܼܡ ܥܲܦܪܵܟ ܡ̣ܢ ܡܘܼܟܵܟܼܵܐ . 131 : ܠܒܸܫ ܡܘܼܟܵܟܼܵܐ ܒܲܕܼܡܘܼܬ ܢܲܚܬܼܵܐ ܥܲܠ ܗܲܕܲܡܲܝ̈ܟ 132 ܕܢܠܒܫ ܦܲܓܼܪܵܟ ܢܲܚܬܵܐ ܦܲܪܝܵܐ ܕܚܵܝܲܬܼ ܡܝܼ̈ܬܹܗ . 133 : ܩܢܝܼ ܡܘܼܟܵܟܼܵܐ ܥܘܼܬܼܪܵܐ ܪܲܒܵܐ ܕܠܵܐ ܡܸܬܡܲܣܟܿܢ 134 ܕܢܠܒܫ ܦܲܓܼܪܵܟ ܢܲܚܬܵܐ ܦܲܐܝܵܐ ܕܚܵܝܲܬܼ ܡܝܼ̈ܬܹܐ . 135 : ܩܢܝܼ ܡܘܼܟܵܟܼܵܐ ܥܘܼܬܼܪܵܐ ܪܲܒܵܐ ܕܠܵܐ ܡܸܬܡܲܣܟܲܢ 136 ܕܬܫܘܐ ܠܡܣܒܼ ܥܘܼܬܼܪܵܐ ܕܚܲܝܹ̈ܐ ܕܠܵܐ ܫܘܼܠܵܡܵܐ . 137 : ܚܘܪ ܒܲܐܒܲܪܵܗܵܡ ܕܩܢ̣ܵܐ ܥܘܼܬܼܪܵܐ ܘܡܲܟܝܼܟܘܼܬܼܵܐ 138 ܘܥܲܬܼܪ ܘܐܲܡܸܠܸܟ ܒܐܲܪ̈ܥܵܝܵܬܐ ܘܪ̈ܘܼܚܵܢܵܝܵܬܼܵܐ . 139 : ܕܲܡܵܐ ܒܝܲܥܩܘܿܒܼ ܕܡܲܟܸܟ ܢܲܦܫܹܗ ܒܲܐܪ̈ܥܵܢܝܵܬܵܐ 140 ܘܲܩܢ̣ܵܐ ܕܲܪܓܼܵܐ ܕܡܲܟܝܼܟܘܼܬܼܵܐ ܘܩܲܫܝܼܫܘܼܬܼܵܐ . 141 ܚܙܝܼ ܬܸܕܡܘܼܪܬܵܐ ܕܣܸܥܪܲܬ̤ ܒܐܝܼܕܹܗ 142 : ܡܲܟܝܼܟܘܼܬܼܵܐ 143 ܕܗܦܟܹܗ ܠܛܲܟܼܣܵܐ ܕܣܡ ܒܪܘܿܝܵܐ ܐ̄ܢܵܫܵܐ . 144 ܡܟܝܟܘܼܬܹܗ ܥܨܬ̣ ܠܟܝܢܐ . 145 : ܠܒܲܪ ܡ̣ܢ ܛܲܟܼܣܵܐ 146 ܘܝܸܗܒܲܬ̤ ܕܲܪܓܼܵܐ ܕܩܲܫܝܼܫܘܼܬܼܵܐ ܠܲܙܥܘܿܪܘܼܬܼܵܐ . 147 : ܡ̇ܢ ܠܵܐ ܢܸܪܚܲܡ ܡܲܟܝܼܟܘܼܬܼܵܐ ܩܢܝܼܬ̤ ܚܲܝܠܵܐ 148 ܕܚܣܢܐ ܒܚܲܝܠܵܗ̇ ܟܝܵܢܝ̈ܬܐ ܘܫܘܼܠܵܛܢܲܝ̈ܗܘܿܢ . 149 : ܡ̇ܢ ܠܵܐ ܢܸܥܪܘܿܩ ܡ̣ܢ ܪܵܡܘܼܬܼܵܐ ܡܚܝܠܲܬܼ ܚܲܝܠܵܐ 150 ܕܙܥܲܪ ܚܲܝܠܵܗ̇ ܒܐܝܼܕܲܝ̈ ܥܣܹܘܼ ܩܕܼܵܡ ܡܲܟܼܝܼܟܼܵܐ . 151 : ܚܘܼܬܼܪܹܗ ܕܥܸܣܘܼ ܡܲܟܸܟ ܢܲܦܫܹܗ ܘܚܵܒܼ ܘܐܸܬܼܡܲܣܟܲܢ 152 ܘܐܸܫܠܸܡ ܕܲܪܓܼܐ ܕܩܲܫܝܼܫܘܼܬܵܐ ܠܲܕܲܙܥܘܿܪ ܡܸܢܹܗ . 153 : ܢܸܥܪܘܿܩ ܟܠܢܵܫ ܡ̣ܢ ܣܵܡܘܼܬܼܵܐ ܙܲܝܢܵܐ ܢܟܼܝܼܠܵܐ 154 ܕܠܵܐ ܡܨܐ ܡܙܟܐ ܒܓܼܵܘ ܬܟܼܬܘܼܫܵܐ ܠܲܕܠܵܒܸܫ ܠܹܗ . 155 : ܢܸܠܒܲܫ ܟܠܢܵܫ ܡܲܟܝܼܟܘܼܬܵܐ ܙܲܝܼܢܵܐ ܛܵܒܼܵܐ 156 ܕܐܵܦ ܠܲܪ̈ܦܲܝܵܐ ܡܲܩܢܹܐ ܚܲܝܠܵܐ ܘܝܗܸܒܼ ܐܲܓܼܪܵܐ . 157 : ܒܗܵܢܵܐ ܙܲܝܢܵܐ ܕܡܲܟܝܼܟܘܼܬܼܵܐ ܢܨܝܲܝ ܐܵܦ ܝܵܘܣܸܦ 158 ܘܲܙܟܼܵܐ ܩܪܵܒܼܵܐ ܕܲܪ̈ܓܼܝܼܓܼܵܬܼܵܐ ܒܝܲܕ ܚܘܼܡܣܵܢܐ . 159 : ܡܲܟܝܼܟܘܼܬܼܵܐ ܠܒܸܫ ܐܵܦ ܡܘܼܫܹܐ ܒܲܕܼܡܘܼܬ ܙܲܝܼܢܵܐ 160 ܘܚܵܒܼܘ ܡ̣ܢ ܩܵܠܹܗ ܠܒܼܝܼܫܲܝ̈ ܙܲܝܢܵܐ ܕܚܲܪܵܫܘܼܬܼܵܐ . 161 : ܒܡܲܟܝܼܘܼܬܼܵܐ ܡܫܲܚ ܪܸܥܝܵܢܹܗ ܐܲܝܟ ܐܲܬܼܠܹܝܛܵܐ 162 ܘܐܒܼܗܸܬ ܐܸܢܘܿܢ ܠܵܐ ܓܼܘܿܢܸ̈ܣܛܹܐ ܕܡܸܫܚܲܬ̤ ܛܘܼܥܝܲܝ . 163 : ܒܡܲܟܝܼܟܘܼܬܼܵܐ ܕܟܲܝ ܦܲܓܼܪܹܗ ܘܩܲܕܸܫ ܢܲܦܫܹܗ 164 ܘܬܲܪܓܸܡ ܦܘܼܡܹܗ ܩܵܠ ܒܘܼܕܵܩܵܐ ܕܲܣܬܝܼܪ݁ܵܬܵܐ . 165 : ܡܲܟܝܼܟܘܼܬܵܐ ܪܚܸܡ ܦܵܪܘܿܫܵܐ ܡ̣ܢ ܟܠ ܡܸܕܹܡ 166 ܘܒܵܗ̇ ܐܸܬܼܥܲܠܝܼ ܠܕܲܪܓܼܵܐ ܪܵܡܵܐ ܠܥܸܠ ܡ̣ܬ ܟܠܢܵܫ . 167 : ܗܵܐ ܣܵܗܕܘܼܬܼܵܐ ܕܡܲܟܝܼܟܘܼܬܹܗ ܠܓܼܵܘ ܡ̣ܢ ܣܸܦܪ̈ܘܗܝ 168 ܕܡܲܟܝܼܟ ܗ̄ܘ̣ܵܐ ܠܲܡ ܓܲܒܼܪܵܐ ܡܘܼܫܹܐ ܛܵܒܼ ܡ̣ܢ ܟܠܢܵܫ . 169 : ܐܵܦ ܚܵܙܹܐ ܟܠ ܚܵܙܝܗܝ ܕܡܟܣܝ ܢܲܚܬܵܐ ܢܲܟܼܦܵܐ 170 ܘܙܲܚܝܹܗ ܒܫܘܼܒܼܚܵܐ ܘܗܘܐ ܐܲܠܵܗ ܒܹܝܬܼ ܡܵܝ̈ܘܬܹܐ . 171 : ܐܘ ܡܲܟܝܼܟܼܵܐ ܕܡܲܟܸܟ ܢܲܦܫܹܗ ܦܵܪܘܿܫܵܐܝܼܬ 172 ܘܲܢܣܲܒܼ݂ ܐܲܓܼܪܵܐ ܕܪܲܒ ܡ̣ܢ ܥܲܡܠܵܐ ܕܡܲܟܝܼܟܼܘܼܬܹܗ . pb. f.322v 173 : ܐܘ ܒܲܪ ܛܘܼܗܡܵܐ ܕܐܲܪ̈ܥܵܢܵܝܹܐ ܟܝܵܢܵܐ ܫܝܼܛܵܐ 174 ܕܲܠܒܸܫ ܫܘܼܒܼܚܵܐ ܕܢܘܼܟܪܵܝ ܠܲܡܫܵܐ ܕܡܵܝܘܿܬܘܼܬܵܐ . 175 : ܐܘ ܡܸܣܟܹܢܵܐ ܡܙܠܗܙ ܚܲܝܹ̈ܐ ܘܲܒܼܨܝܼܪ ܥܘܼܡܪܵܐ 176 ܕܩܵܢܐ ܥܘܼܬܼܪܵܐ ܪܘܼܚܵܢܝܵܐ ܘܫܸܡ ܐܲܠܵܗܵܐ . 177 : ܒܡܘܼܫܹܐ ܢܸܚܙܝܼܗ̇ ܠܡܲܟܼܝܼܟܘܼܬܼܵܐ ܟܡܵܐ ܬܸܢܢܪܝܼܡܲܬ̤ 178 ܕܢܸܬܸܠ ܐܝܼܕܵܐ ܠܙܵܟܼܘܼܬܼ ܚܲܝܠܹܗ ܕܚܹܝܠ ܟܠ ܡܸܫܟܲܚ . 179 : ܒܹܗ ܢܸܬܼܒܲܩܘܿܢ ܒܢܲܝ̈ ܦܲܠܚܘܼܬܼܵܐ ܕܡܲܟܼܝܼܟܼܘܼܬܼܵܐ 180 ܘܠܵܐ ܢܸܬܪܦܘܢ ܡ̣ܢ ܬܲܟܼܬܘܼܫܵܐ ܕܠܘܼܩܵܒܼܵܠ ܚܘܼܬܼܪܵܐ . 181 : ܠܘܩܒܼܵܐ ܚܘܼܠܪܵܐ ܢܙܲܝܢ ܢܲܦܫܹܗ ܡܲܟܝܼܟ ܢܲܦܫܵܐ 182 ܐܲܝܟ ܐܲܬܼܠܹܝܛܵܐ ܕܢܵܛܲܪ ܢܲܦܫܹܗ ܡ̣ܢ ܕܲܠܩܘܼܒܼܠܹܗ . 183 : ܣܵܢܐܵܐ ܗ̄ܘ̣ ܚܘܼܬܼܪܵܐ ܐܵܦ ܣܵܩܘܿܪܵܐ ܕܡܲܟܝܼܟܘܼܬܼܵܐ 184 ܘܠܵܐ ܙܵܕܸܩ ܠܹܗ ܠܡܲܟܝܼܟ ܢܦܲܫܵܐ ܠܡܬܪܦܝܘ . 185 : ܛܪܡܟܝܼܟܼܵܐ ܚܸܣܢܹ̈ܐ ܕܢܲܦܫܵܟ ܡ̣ܢ ܫܘܼܒܼܗܵܪܐ 186 ܕܕܲܠܡܵܐ ܢܸܣܥܹܐ ܘܢܸܒܘܿܙ ܓܲܙܵܐ ܕܡܲܟܝܼܟܘܼܬܵܟ . 187 : ܐܲܓܝܼܪ ܙܵܘ̈ܥܹܐ ܕܦܵܪܘܿܫܘܼܬܵܟ ܘܛܪ ܣܝܼ̈ܡܵܬܵܟ 188 ܘܲܪܕܘܿܦ ܫܸܢܬܼܵܐ ܕܡܲܐܝܼܢܘܼܬܼܵܐ ܡ̣ܢ ܚܘܼܫܵܒܲܝ̈ܟ . 189 : ܠܒܼܵܫ ܫܸܪܝܵܢܵܐ ܕܡܲܟܼܝܼܟܘܼܬܼܵܐ ܠܘܼܩܒܼܵܠ ܚܘܼܬܼܪܵܐ 190 ܘܐܲܚܘܿܕ ܣܲܝܦܵܐ ܕܡܸܠܲܬܼ ܫܲܝܢܵܐ ܒܪܸܫ ܣܸܦܘ̈ܬܵܟ . 191 : ܠܵܐ ܬܸܬܸܠ ܠܹܗ ܠܲܒܼܥܸܠܕܪܵܐ ܕܢܬܼܒܲܩܹܐ ܒܵܟ 192 ܕܠܵܐ ܢܸܬܼܠܒܲܒ ܥܲܠ ܬܲܟܼܬܘܼܫܵܐ ܘܢܸܣܥܹܐ ܠܩܸܛܠܵܐ . 193 : ܩܵܛܹܠ ܐ̄ܢܵܫܵܐ ܗ̄ܘ̣ ܚܘܼܬܼܪܵܐ ܣܲܟܼܠܵܐ ܕܠܵܐ ܒܘܼܝܵܢܵܐ 194 ܘܠܵܐ ܐ̄ܢܵܫ ܚܵܐܲܪ ܒܪܲܒܘܼܢ ܩܸܛܠܵܐ ܕܡܲܪܵܚܘܼܬܹܗ . 195 : ܛܪܘܢܵܐ ܗ̄ܘ̣ ܕܬܪܹܝܢ ܕܠܵܐ ܡܬܪܟܟ ܒܩܵܠ ܟܘܼܘܵܢܵܐ 196 ܘܒܕܡܘܼܬ ܐܲܪܝܵܐ ܢܵܗ̇ܡ ܟܠܫ̇ܥ ܠܡܬܒܲܪ ܐ̄ܢܵܫܵܐ . 197 : ܗܘ̤ܝܘ ܬܲܒܼܪܹܗ ܠܩܵܐܹܝܢ ܒܘܼܟܼܪܵܐ ܕܲܚܬܝܼܪܘܼܬܼܵܐ 198 ܘܐܲܪܥܸܠ ܦܲܓܼܪܹܗ ܘܐܲܦܗܝܼ ܠܢܲܦܫܹܗ ܡ̣ܢ ܬܲܩܢܘܼܬܼܵܐ . 199 ܗܘ̤ ܡܲܠܸܠ ܒܹܗ ܒܚܵܡ ܙܲܠܝܼܠܵܐ ܘܨܥܪ ܠܐܲܒܘܼܗܝ . 200 ܘܲܗܦܲܟ ܟܲܕܢܹܗ ܒܫܝܼܪܵܐ ܩܲܫܝܵܐ ܕܠܵܘܛܲܬ ܟܹܐܢܵܐ . 201 : ܡܸܠܟܹܗ ܥܒܼܕܹܗ ܠܥܸܣܘܼ ܪܲܦܝܵܐ ܕܢܵܘܒܸܕ ܕܲܪܓܹܗ 202 ܘܲܒܼܥܸܢܝܵܢܹܗ ܝܼܠܸܦ ܕܢܒܼܦܪ ܥܲܠ ܘܲܠܝܲܬܵܐ . 203 : ܒܹܗ ܐܸܙܕܲܝ̈ܢ ܦܸܪܥܘܿܢ ܡܲܠܟܵܐ ܠܘܼܩܒܼܵܠ ܡܘܼܫܸܐ 204 ܘܕܐܡܲܪܲܝܝ ܣܲܓܿܝܼ ܢܚܸܬܼ ܠܲܬܼܗܘܿܡܵܐ ܕܠܵܐ ܚܵܘܣܵܢܵܐ . 205 : ܥܲܡܹܗ ܐܦܠܲܚܘ ܐܵܦ ܡܲܪ̈ܵܚܹܐ ܕܪܲܓܼ ܟܵܗܢܘܼܬܼܵܐ 206 ܘܲܢܚܸܬܼ ܠܲܫܝܘܿܠ ܟܲܕ ܠܵܐ ܡܝܬܝܬ ܠܒܲܪ ܡ̣ܢ ܛܲܟܼܣܵܐ . 207 : ܒܚܹܝܠ ܫܘܼܒܼܗܵܪܹܗ ܓܙܲܗ ܣܲܢܚܝܼܪܸܒܼ ܥܲܠ ܚܙܲܩܝܵܐ 208 ܘܐܲܙܥܸܩ ܡ̣ܢ ܫܸܠܝ ܩܵܠ ܟܹܐܢܘܼܬܼܵܐ ܘܥܲܒܼܕܹܗ ܓܘܼܚܟܵܐ . 209 : ܚܘܼܬܼܪܵܐ ܬܲܪܓܸܡ ܒܩܵܠ ܓܘܼܕܵܦܵܐ ܒܦܘܿܡ ܪ̈ܲܒܫܵܩܹܐ 210 ܘܣܲܟܼܪܹܗ ܠܦܘܼܡܹܗ ܩܵܠ ܒܘܼܕܵܩܐ ܕܲܢܒܼܝܼܘܼܬܼܵܐ . 211 : ܚܘܼܬܪܵܐ ܣܲܟܼܐܵܐ ܫܒܲܝܗܝ ܠܲܪܚܸܒܼܥܲܡ ܡܲܠܟܵܐ ܣܲܟܼܠܵܐ 212 ܘܲܕܫ̇ܛ ܡܸܠܟܵܐ ܗܘ̤ܵܐ ܢܘܼܟܼܪܵܝܵܐ ܠܝܵܪܬܘܼܬܼ ܫܲܒ̈ܛܹܐ . 213 : ܐܵܦ ܒܲܒܼܠܵܝܵܐ ܒܙܲܝܼܢܵܐ ܕܚܘܬܼܪܐ ܟܒܫ ܥܲܡܡܹ̈ܐ 214 ܘܲܗܦܲܟ ܚܘܼܬܼܪܹܗ ܟܲܕܢܹܗ ܒܢܝܼܪܵܐ ܥܲܡ ܚܲܝܘܬܵܐ . 215 : ܥܲܠ ܟܠ ܥܲܡܡܝܼ̈ܢ ܐܲܪܝܼܡ ܫܲܒܼܛܹܗ ܘܲܪܕܵܐ ܠܟܼܠܢܵܫ 216 ܘܠܵܐ ܐܸܬܼܒܲܝܲܢ ܕܡ̇ܢ ܪܵܕܹܐ ܒܗ ܠܲܟܼܢܘܵܬܹ̈ܗ . 217 : ܘܲܕܠܵܐ ܙܵܕܸܩ ܚܹܝܠ ܙܵܟܼܘܬܵܐ ܠܲܡܙܲܟܼܝܵܢܹܗ 218 ܐܲܣܠܝܼ ܘܲܫܕܵܝܗܝ ܠܐܸܟܣܘܿܪܝܵܐ ܕܥܲܡ ܚܲܝ̈ܘܵܬܼܵܐ . 219 : ܗܵܐ ܦܘܼܪܥܵܢܵܐ ܕܦܵܪܲܥ ܚܘܼܬܼܪܵܐ ܠܲܕܵܪܵܚܹܡ ܠܹܗ 220 ܥܪܘܿܩܘ ܚܲܠܫܹ̈ܐ ܡ̣ܢ ܦܠܚܘܼܬܹܗ ܕܩܵܛܸܠ ܐ̄ܢܵܫܵܐ . 221 : ܗܵܐ ܐܸܬܼܦܲܪܣܝܼ ܢܸܟܼܠܹܗ ܟܲܣܝܵܐ ܒܣܵܗܕܘܼܬܼ ܪܘܼܚܵܐ 222 ܠܐ̄ܢܫ ܢܛܥܐ ܒܵܬܲܪ ܡܸܠܵܘ̈ܗܝ ܟܲܕ ܒ̈ܬܐ : pb. f.323r 223 : ܗܵܐ ܐܸܬܚܘܝܼ ܕܫܘܼܠܵܡ ܐܘܼܪܚܹܗ ܒܸܗܬܲܬ ܐܦܹ̈ܐ ܗ̄ܝ̣ 224 ܘܒܓܘܡܨܵܐ ܡܛܒܲܥ ܠܐܝܢܵܐ ܕܪܵܕܹܐ ܥܲܡܹܗ . 225 : ܠܵܐ ܟܹܝܬ ܬܪܕܹܐ ܒܐܘܼܪܚܵܐ ܕܚܘܼܬܪܵܐ ܐܘ ܒܲܪܢܵܫܵܐ 226 ܫܒܘܿܩ ܪܡܘܼܬܼܵܐ ܘܙܸܠ ܒܠܘܝܼܬܼܵܐ ܕܡܲܟܝܟܘܼܬܵܐ . 227 : ܠܵܐ ܬܫܬܒܗܲܪ ܒܩܸܢܝܵܢ ܙܒܼܢܵܐ ܕܠܵܐ ܡܬܩܕܹܐ 228 ܚܙܝܼ ܣܓܼܝ̈ܠܹܐ ܕܟܲܢܸܫܘ ܥܘܼܬܪܵܐ ܘܫܲܒܼܩܘܼܗܝ ܒܐ̄ܪܥܵܐ . 229 : ܠܵܐ ܬܬܪܘܿܪܲܒܼ ܒܫܸܡ ܫܘܠܛܢܵܐ ܕܡܥܒܪ ܥܒ̇ܪ 230 ܚܘܪ ܘܐܬܒܩܵܐ ܒܣܝܡܲܝ̈ ܬ̈ܓܹܐ ܕܣܝܼܡܝܼܢ ܒܫܲܝܘܿܠ . 231 : ܡ̇ܢ ܡ̣ܢ ܡܠܟ̈ܐ ܦܪܩܹܗ ܬܵܓܹܗ ܡ̣ܢ ܦܘܼܡ ܡܵܘܬܼܵܐ 232 ܘܡ̇ܢ ܝܗ̣ܒ ܥܘܼܬܼܪܵܐ ܘܙܒܼܢ ܚܝܐ ܕܠܵܐ ܫܘܼܠܵܡܵܐ . 233 : ܠܵܐ ܒܪܢܫܵܐ ܠܵܐ ܬܫܬܒܗܲܪ ܘܬܛܠܐ ܢܦܫܵܟ 234 ܕܠܲܝܬ ܡܵܘܬܵܐ ܕܠܵܘ ܠܲܟܼܝܢܵܐ ܕܥܦܪܹܗ ܗ̇ܦܟ . 235 : ܚܲܝܹ̈ܐ ܕܙܒܼܢܵܐ ܩܢܹܐ ܒܲܪܢܫܵܐ ܘܠܵܘ ܕܠܥܲܠܲܡ 236 ܘܗܵܐ ܬܲܚܘܝܼܬܼܵܐ ܕܟܪܝܘܼܬ ܚܲܝܵܘ̈ܗܝ ܒܲܬܪܥ ܡܵܘܬܼܵܐ . 237 : ܠܦܘܼܬ ܚܲܝܘܼܬܹܗ ܚܝܵܒܼ ܡܵܕܝܼܢ ܕܢܚܵܐ ܕܐ̄ܢܫܐ 238 ܘܒܐܝܕܐ ܕܦܐܝܐ ܢܕܪܲܫ ܚܝܵܘ̈ܗܝ ܠܘܵܬܼ ܫܘܼܠܵܡܵܐ . 239 : ܒܫܝܛܘܼܬ ܡܸܕܪܹܗ ܢܚܘܿܪ ܥܦܪܢܵܐ ܕܟܼܡܵܐ ܡܲܟܝܟ 240 ܘܢܲܡܟ ܢܦܫܹܗ ܕܠܵܐ ܢܬܚܣܕ ܐܵܦ ܡ̣ܢ ܡܸܕܪܹܗ . 241 : ܡܟܝܼܟܘܼܬܼܵܐ ܦܐܝܵܐ ܠܲܫܡܟ ܐܘܿ ܥܲܦܪܢܵܐ 242 ܠܡ̇ܢ ܡܬܓܐܹܐ ܐܲܢ̄ܬ ܒܕܠܵܐ ܦܐ̈ܝܵܢ ܠܫܸܡ ܕܚܝܼܚܵܐ . 243 : ܒܲܪ ܓܸܢܣܵܐ ܐܲܢ̄ܬ ܐܘܿ ܒܲܪܢܵܫܵܐ ܕܐ̄ܢܫ̈ܐ ܟܐܢܹ̈ܐ 244 ܪܕܝܼ ܒܫܒܝܼܐܵܐ ܕܡܟܝܟܘܼܬܼܵܐ ܕܕܲܪܲ ܫܘ̣ ܟܐܢܹ̈ܐ . 245 : ܚܙܘܩ ܒܠܘܼܝܼܬܼܵܐ ܡܠܝܼܬ ܘܫܲܝܢܵܐ ܥܲܡ ܩܲܕܡ̈ܝܼܵܐ 246 ܘܚܙܝܼ ܕܢܚܝܵܐ ܠܘܼܝܼܬܼܵܐ ܕܥܲܡ̈ܠܹܐ ܕܡܟܝܼܟܘܼܬܼܵܐ . 247 : ܕܲܡܵܐ ܒܕܘܝܼܕ ܕܟܼܡܵܐ ܡܟܟ ܨܒܼܝܵܢ ܢܲܦܫܹܗ 248 ܘܠܵܐ ܐܫܬܒܗܲܪ ܒܪܒܘܼܬ ܥܲܡܠܵܐ ܕܡܟܝܼܟܘܼܬܹܗ . 249 : ܚܙܝܼ ܕܓܼܒܬܗ ܡܠܬܼ ܫܲܝܢܵܐ ܠܕܪܓܼܐ ܪܡܵܐ 250 ܘܠܵܐ ܐܬܪܦܝܼ ܒܕܗܘ̤ܐ ܪܲܦܝܵܐ ܡ̣ܢ ܫܘܼܠܛܵܢܹܗ . 251 : ܡܫܝܼܚ ܡ̣ܢ ܪܘܼܚܵܐ ܕܢܗܘܹܐ ܡܠܟܵܠ ܘܡܒܲܕܩܢܵܐ 252 ܘܢܦܝܼܩ ܦܗ̇ܐ ܠܒܲܪ ܡ̣ܢ ܥܲܡ̇ܐ ܐܲܝܟ ܣܪܘܿܚܵܐ . 253 : ܥܒܼܝܼܕ ܨܒܝܼܢܹܗ ܗܝܟܲܠ ܩܘܼܕܫܵܐ ܠܪܘܼܚ ܓܸܠܝܢܵܐ 254 ܘܪܕܝܼܦ ܟܠܫܵܥ ܡ̣ܢ ܪܘܼܚ ܫܘܼܩܪܵܐ ܕܫܪܝܵܐ ܫܒܐܘܿܠ . 255 : ܢ̇ܩܫ ܟܠܫܵܥ ܪܸܡܙܵܐ ܟܲܣܝܵܐ ܒܟܸܢܵܪ ܢܦܫܹܗ 256 ܘܪܕܦ ܫܐܕܹ̈ܐ ܡ̣ܢ ܚܣܡܵܐ ܕܪܘܝܼܦ ܡܢܹܗ . 257 : ܡܵܐ ܕܐܫܬܚܝܢ ܘܦܩܪ ܫܐܘܿܠ ܒܐܫܕܵܐ ܦܲܩܪܵܐ 258 ܢܩܲܫ ܒܲܪ ܐܝܼܫܝ ܒܟܸܢܵܪ ܪܘܼܚܵܐ ܘܫܲܢܝܼ ܢܟܼܝܼܠܵܐ . 259 : ܡܵܐ ܕܐܬܒܥܪܲܪ ܩ̇ܛܠ ܐ̄ܢܫܐ ܒܓܼܵܘ ܚܣܡܵܐ 260 ܐܙܥܩ ܕܘܝܼܕ ܒܪܘܼܚ ܓܸܠܝܢܵܐ ܘܙܵܥ ܡܵܪܘܿܕܵܐ . 261 : ܘܡܵܐ ܬܘܼܒܼ ܕܐܗܓܼܝ ܫܸܓܝܼܪ ܒܚܣܡܵܐ ܡ̣ܢ ܫܘܢܩܹܗ 262 ܠܛܫ ܣܦܣܪܐ ܕܢܐܫܘܼܕ ܠܕܡܵܐ ܕܡܥܕܪܢܹܗ . 263 : ܟܪܝܼܗܵܐ ܣܟܼܠܐ ܕܪܡܹܐ ܒܟܹܐܒܵܐ ܕܫܐܕܼܵܐ ܘܥܵܘ̣ܠܵܐ 264 ܫܪܝܼ ܡܨܚܐ ܠܣܝܵܐ ܕܪܘܼܚܵܐ ܕܥܨܒܹܗ ܒܪ݁ܲܚܡܹܐ . 265 : ܒܬܪܹܝܢ ܟܐܒܝܼ̈ܢ ܕܠܵܐ ܒܘܼܝܵܢܵܐ ܪܡܹܐ ܗ̄ܘ̣ܵܐ ܫܵܐܘܿܠ 266 ܚܣܡܐ ܣܡܝܵܐ ܘܫܐܕܵܐ ܦܲܩܪܵܐ ܕܢ̇ܟܠ ܐ̄ܢܫܵܐ . 267 : ܣܡܵܐ ܕܪܘܼܚܵܐ ܣܡ ܠܹܗ ܕܵܘܝܼܕ ܠܦܘܼܬ ܡܘܼܪܗܵܢܹܗ 268 ܘܕܓ̣ܠܝܨ ܡܢܹܗ ܣܪܝܼ ܘܐܬܒܣܒܲܣ ܘܡܝܼܬ ܒܲܚܛܝܼܬܹܗ . 269 : ܠܫܐܘܿܠ ܢܚܸܙܘܿܢ ܚܬܪ݁ܲܝ ܠܸܒܵܐ ܕܪܵܡܹܝܢ ܘܵܣܡܹܝܢ 270 ܕܣܡܝܹܗ ܚܣܡܵܐ ܘܩܛܠܹܗ ܚܘܼܬܪܵܐ ܒܣܝܦܵܐ ܕܥܘܼܪ̈ܠܹܐ . 271 ܒܕܘܝܼܕ ܢܚܪܘܿܢ ܐܦ ܡܟܼܝܼ̈ܟܹܐ ܪ̈ܚܡܲܝ ܫܲܝܢܵܐ . 272 ܕܠܵܐ ܢܬܪܦܘܿܢ ܒܩܵܠ ܨܘܚ̈ܬܐ ܕܡ̣ܢ ܡܲܪ̈ܚܹܐ . pb. f.323v 273 : ܠܵܐ ܬܟܼܪܹܐ ܠܵܟ ܡܟܝܼܟ ܢܦܲܫܵܐ ܡܵܐ ܕܡܨܛܚܐ ܐܢܬ 274 ܚܙܝܼ ܒܲܪ ܐܝܼܫܲܝ ܕܦܸܪܥܹܗ ܫܐܘܿܠ ܚܣ̇ܕܐ ܘܨܲܥܼܪܵܐ . 275 : ܠܵܐ ܬܦܪܥܝܼܘܗܝ ܠܕܡܒܹܐܫ ܠܵܟ ܐܲܝܟ ܣܘܼܪܚܢܹܗ 276 ܕܠܵܐ ܬܬܚܣܕ ܡ̣ܢ ܗܘ̇ ܩܵܠܵܐ ܕܐܡ̇ܪ ܕܫܒܼܘܿܩ . 277 : ܐܲܣܘܿܪ ܚܘܼܒܵܟ ܒܢܝܼܪܵܐ ܢܝܼܚܵܐ ܕܡܲܟܝܼܘܬܼܵܐ 278 ܘܠܵܐ ܬܬܪܦܹܐ ܡ̣ܢ ܦܘܼܠܚܢܵܐ ܪܘܼܚܢܝܵܬܐ . 279 : ܚܙܘܿܩ ܒܠܘܼܝܵܬܐ ܕܡܠܲܝ̈ ܪܘܼܚܵܐ ܒܐܘܪܚܵܐ ܕܣܸܦܪܹ̈ܐ 280 ܘܕܪܝܼ ܒܗܡܵܐ ܒܝܼܢܬ ܚܘܩܹ̈ܐ ܕܡܟܝܼܟܘܼܬܼܵܐ . 281 : ܩܪܝܼ ܘܐܣܬܟܲܠ ܒܚܝܹܠ ܦܠܐܬ̈ܐ ܕܟܼܪܵܘܙܘܼܬܼܵܐ 282 ܘܝܲܠܦ ܡܬܠܹ̈ܐ ܘܦܘܼܫܵܩ ܐ̄ܪ̈ܙܐ ܕܲܣܬܝܪ̈ܬܵܐ . 283 : ܒܥܝܼ ܦܣܘܿܩܵܐ ܕܡܬܐܵܐ ܕܲܪܫܝܼܡ ܠܘܩܒܼܵܠ ܚܘܼܬܪܵܐ 284 ܘܚܙܝܼ ܬܡ̇ܢ ܬܪܹܝܢ ܕܲܡܨܲܠܝܼܢ ܩܕܼܵܡ ܚ̇ܙܹܐ ܟܠ . 285 : ܚܘܪ ܒܦܪܝܼܫܵܐ ܚܬܝܼܪܵܐ ܣܲܟܼܠܵܐ ܕܫܒܼܗܪ ܢܦܫܹܗ 286 : ܘܕܐܪܝܼܡ ܩܠܹܗ ܥܲܒܼܕܹܗ ܚܘܼܬܪܹܗ ܕܠܵܐ ܦܘܼܪܥܢܵܐ 287 : ܠܐ ܕܓܠ ܗ̄ܘ̣ܵܐ ܒܡܕܡ ܕܐܡ̣ܪ ܕܠܵܐ ܓܪ ܡܲܠܒ̣ 288 ܐܸܠܵܐ ܒܕܒ̣ܥܐ ܢܚܵܘܹܐ ܥܲܡܠܵܘ̈ܗܝ ܢܚܸܬ ܒܲܗܝܼܬ . 289 : ܗܵܐ ܦܘܼܪܥܢܹܗ ܕܚܘܼܬܪܵܐ ܣܟܼܠܵܐ ܠܕܠܒܸܫ ܠܹܗ 290 ܕܡܣܪܸܩ ܠܹܗ ܡ̣ܢ ܦܘܠܚܢܵܐ ܕܥܡ̈ܠܹܐ ܟܸܐܢܹ̈ܐ . 291 : ܟܐܝܢ ܗ̄ܘ̣ܵܐ ܦܪܫܵܐ ܒܐܝܼܠܹܝܢ ܕܬܢ̣ܐ ܕܨܡ ܘܐܸܙܕܕܲܩ 292 ܘܕܚܠܛ ܚܘܼܬܪܵܐ ܥܲܡ ܙܕܩ̈ܬܐ ܒܛܸܠ ܙܸܕܩܬܹ̈ܗ . 293 : ܡܟܣ [...] ܕܫܡܲܥ ܩܵܠ ܫܘܒܼܗܪܵܐ ܕܬܒ̇ܠ ܐܲܓܼܪܵܐ 294 : ܚܵܪ ܒܩܢܘܿܡܹܗ ܘܬܚܬܝܼ ܢܲܦܫܹܗ ܠܘܬ ܡܘܟܟܼܵܐ 295 : ܚ̣ܙܵܐ ܕܠܲܝܬܿ ܥܡ̈ܠܹܐ ܕܝܗܒܝܼܢ ܐ̄ܢܫܵܐ ܠܡܠܲܬ ܦܘܼܡܵܐ 296 ܘܐܪܟܢ ܥܝܢܵܘ̈ܗܝ ܕܠܵܐ ܢܬܒܩܹܐ ܒܐܦܲܝ̈ ܪܘܡܵܐ . 297 : ܐܪܟܸܢ ܪܫܹܗ ܘܟܲܣܝܼ ܐܵܦܘ̈ܗܝ ܡ̣ܢ ܚܙ̈ܝܹܐ 298 ܘܫܲܪܝܼ ܕܢܦܝܼܣ ܐܲܝܟ ܚܲܝܵܒܼܵܐ ܕܚܒܼ ܘܐܬܡܫܟܢ . 299 : ܦܟܪ ܗܕܡܵܘ̈ܗܝ ܥܲܡ ܪܥܝܢܹܗ ܩܕܼܵܡ ܚ̇ܙܐ ܟܠ 300 ܘܫܪܝܼ ܡܢܓܼܕ ܗܘ̤ ܠܲܩܢܘܿܡܹܗ ܒܬܘܬ ܬܦܫܵܐ . 301 : ܚܙܵܐ ܕܡܟܬܡ ܟܠܗ ܒܟܼܠܹܗ ܒܡܘܼܡܹ̈ܐ ܕܥܵܘ̣ܠܵܐ 302 ܘܐܫܦܲܥ ܕܡܸܠܹ̈ܐ ܘܐܫܝܼܓ ܦܲܓܼܪܹܗ ܘܙܘܥܲܝ̈ ܢܫܦܹܗܘ 303 : ܐܪܝܼܡ ܐܝܼܕܹܗ ܘܢܓܼܕ ܗܘ̤ ܠܹܗ ܒܫܝܼܛܵܐ ܕܚܲܫܵܐ 304 ܘܚܝܵܒܼ ܢܦܫܹܗ ܐܲܝܟ ܦܪܘܿܫܵܐ ܒܐܝܠܹܝܢ ܕܐܲܣܟܸܠ . 305 : ܒܩܠܵܐ ܚܢܝܓܼܐ ܡܬܟܫܲܦ ܗ̄ܘ̣ܵܐ ܩܕܼܵܡ ܕܝ̇ܫܵܐ 306 ܕܚܘܢܲܝܢܝ ܕܚ̇ܛܝܬ ܘܠܵܐ ܠܝܼ ܕܛܠܡܸ̇ܬ ܚܘܼܒ̇ܟ . 307 : ܒܩܵܠ ܚܸܢܓ̈ܬܹܗ ܬܗܲܪ ܝܼܝ̇ܢܵܐ ܘܛܟܣܝ̈ ܡܲܠܟܵܐ 308 ܘܫܲܕܲܪ ܪ̈ܚܡܹܐ ܕܫܠܘܢܵܝܗܝ ܡ̣ܢ ܩܵܠ ܒܟܼܝܵܐ . 309 : ܫܠܝܼ ܚܛܝܵܐ ܩܥ̣ܵܘ ܠܹܗ ܪ̈ܚܡܹܐ ܕܪܸܡܙܵܐ ܟܲܣܝܵܐ 310 ܗܵܐ ܦܩܲܕ ܡܲܠܟܵܐ ܕܢܲܬܠܚܘܼܢܵܝܗܝ ܠܫܛܪ ܚܘܒܲܝ̈ܟ . 311 : ܒܐܡܝܢ ܝܡܐ ܕܫܒܝܼܩ ܥܘ̣ܠܵܟ ܚܠܦ ܡܘܟܟܵܟ 312 ܙܸܠ ܟܲܕ ܚܕܐ ܐܢ̄ܬ ܒܫܘܼܒܼܩܵܢ ܥܘ̣ܠܵܐ ܕܝܲܗ̣ܒܘ ܠܵܟ ܪ̈ܲܚܡܹܐ . 313 : ܬܵܘ ܡܲܟܝ̈ܟܹܐ ܚܙܵܘ ܡܘܼܟܵܟܼܵܐ ܟܡܵܐ ܐܬܪܡܝܼܪܡ 314 ܘܩܒܸܠ ܕܪܓܼܐ ܕܪܫܢܘܼܬܵܐ ܕܛܒܝܼܠ ܒܐܡܝܢ . 315 : ܬܵܘ ܠܬܒܩܵܘ ܦܪܘܿܫܐܝܼܐ ܒܡܠܹܐ ܡܘܡܹ̈ܐ 316 ܕܕܢܝܼ ܡܘܡܵܘ̈ܗܝ ܒܡܲܥܡܘܿܕܼܝܼܵܬܐ ܕܡܘܼܟܵܟ ܢܦܫܹܗ . 317 : ܡܢܘܼ ܕܙܟܼܵܐ ܐܲܝܟ ܙܕܘܬܹܗ ܕܚܵܝܒܼ ܟܠܹܗ 318 ܕܚ̇ܙܐ ܒܓܠܝܵܐ ܣܡ ܠܹܗ ܟܠܝܼܠܵܐ ܕܓܼܕܝܼܠ ܒܵܐܡܹܝܢ . 319 : ܡ̇ܢ ܐܙܕܕܲܩ ܐܲܝܟ ܚܲܛܝܵܐ ܕܫܡܹܗ ܥܘ̣ܠܵܐ ܗ̄ܘ̣ 320 ܕܥܛܵܝܗܝ ܠܲܫܡܹܗ ܥܲܡ ܚܘܒ̈ܬܹܗ ܒܝܲܕ ܡܘܟܟܼܵܐ . 321 : ܡ̇ܢ ܠܵܐ ܢܚܢܹܐ ܠܢܝܼܫܵܐ ܢܝܼܚܵܐ ܕܡܟܼܝܟܘܼܬܼܵܐ 322 ܕܐܸܦܵܢ ܗܸܕܝܘܿܠ ܗܘ̤ ܡܠܸܦ ܠܹܗ ܙܢܲܝ̈ ܙܟܼܘܬܵܐ . pb. f.324r 323 : ܡ̇ܢ ܠܵܐ ܢܗܪܘܿܓܼ ܒܥܢܝܵܢ ܚܘܼܒܹܗ̇ ܕܡܠܝܬ ܫܝܵܢܵܐ 324 ܕܡܚܦܛܵܐ ܠܹܗ ܠܐܝܢܵܐ ܕܚܲܛܵܝ ܠܡܫܐܲܠ ܪ̈ܚܡܹܐ . 325 : ܗ̤ܝ ܐܠܦܬܹܗ ܙܢܝ̈ ܒܵܥܘܬܵܐ ܠܡܟܣܵܐ ܫܒܪܐ 326 ܘܗ̤ܝ ܨܪܬ̤ ܠܹܗ ܬܘܬܼ ܪܸܥܝܵܐ ܚܠܸܦ ܐܬܘ̈ܬܐ . 327 : ܬܵܙ ܢܬܗܓܹܐ ܒܣܦܪ̈ܲܝ ܡܸܠܝܹܗ̇ ܕܩܢܝܬ ܚܲܝܠܵܐ 328 ܘܢܸܩܪܸܐ ܒܗܘܢܵܐ ܘܢܩܢܹܐ ܚܲܝܐܵܐ ܠܡܸܙܟܵܐ ܥܵܘ̣ܠܵܐ . 329 : ܚܝܹܠ ܥܘܕܪܢܗ̇ ܡܨܐ ܕܢܙܕܩ ܠܐܝܢܵܐ ܕܚܲܝܵܒܼ 330 ܘܪܒܘܼ ܥܘ̣ܠܵܐ ܐܝܟ ܠܐ ܡܸܕܸܡ ܚܫܝܼܒܼ ܠܦܝܣܵܗ̇ . 331 : ܦܘܠܘܿܣ ܣܗ̇ܕ ܘܡܩܠܸܣ ܠܹܗ ܠܚܹܝܠ ܥܘܕܪܢܵܗ̇ 332 ܕܗܘ̤ ܐܪܝܡܹܗ ܘܩܵܢ̣ܵܐ ܕܪܓܼܐ ܕܪܫܢܘܼܬܵܐ . 333 : ܒܡܝܟܘܼܬܹܗ ܚܪ ܨܒܼܝܵܢܵܐ ܕܓܼܥܐ ܠܹܗ ܟܠ 334 ܘܩܕܡ ܦܪܫܹܗ ܠܘܬ ܝܘܠܦܢܵܐ ܕܕܼܵܪܘܿܙܘܼܬܹܗ . 335 : ܩܠ̈ܐ ܢܝܼܚ̈ܐ ܐܟܼܪܸܙ ܩܵܠܹܗ ܒܐܕܢܲܝ̈ ܐ̄ܢܫ̈ܐ 336 ܘܥܝܼܪ ܐܢܘܿܢ ܠܡܫܡܲܥ ܩܠܵܐ ܕܡܠܲܬܼ ܚܲܝܹ̈ܐ ܀ 337 : ܒܒܣܝܡܘܼܬܼܵܐ ܦܲܠܵܚܵܗ̇ ܠܐܲܪܥܵܐ ܕܲܡܠܝܼܠܘܼܬܼܵܐ 338 ܘܝܗܒܲܬ̤ ܦܲܐܪ̈ܐ ܕܙܕܝܼܩܘܼܬܼܵܐ ܠܡܪܹܐ ܟܲܪܡ̇ܐ . 339 : ܡܟܝܟܘܼܬܼܵܐ ܐܠܸܦ ܘܐܲܪܬܝܼ ܘܟܼܵܘܸܢ ܘܩܢ̣ܵܐ 340 ܘܟܕܢ ܐ̄ܢܫܐ ܒܢܝܼܪܵܐ ܢܚܝܵܐ ܕܡܲܟܝܼܟܘܼܬܼܵܐ . 341 : ܒܝܲܕ ܢܝܼܚܘܼܬܹܗ ܕܪܒܵܐ ܕܓܼܒܵܝܗܝ ܡܬܕܡܹܐ ܗ̄ܘ̣ܵܐ 342 ܟܲܕ ܡܲܟܸܪܸܙ ܗ̄ܘ̣ܵܐ ܚܕܵܐ ܬܘܕܝܼܬܼܵܐ ܕܚܲܕ ܒܪܵܘܿܝܵܐ . 343 : ܒܡܟܝܟܘܼܬܵܐ ܥܩܲܪ ܚܢܦܘܼܬܵܐ ܘܒܢ̣ܵܐ ܩܘܼܫܬܐ 344 ܐܦ ܗܘ̤ ܩܘܼܫܬܐ ܩܪܵܝܗܝ ܚܟܝܡܵܐ ܕܫܲܦܝܼܪ ܒ̇ܢܹܐ . 345 : ܬܵܘ ܡܟܝܟܹ̈ܐ ܒܢ̣ܵܘ ܒܢܝܢܵܐ ܕܕܘܒܪ̈ܝܟܘܿܢ 346 ܥܲܠ ܫܬܐ ܣܬܼܵܐ ܕܡܟܝܟܘܼܬܼܵܐ ܕܒܿܢ̣ܐ ܦܘܠܘܿܣ . 347 : ܡܢܹܗ ܝܠܦܘ ܕܐܝܟܢ ܙ̇ܕܩ ܠܡܫܪܝܘܼ 348 ܘܐܝܠܹܝܢ ܥܡ̈ܐܐ ܢܣܝܼܡ ܥܲܠ ܟܐܦܐ ܕܗܲܝܡܢܘܼܬܼܵܐ . 349 : ܢܗܘܹܐ ܩܠܹܗ ܐܲܝܟ ܡܚܙܝܼܬܐ ܩܕܼܵܡ ܥܝܢܲܝ̈ܟܘܿܢ 350 ܕܩܥ̇ܐ ܘܡܟܼܪܸܙ ܕܢܚܙܹܐ ܟܠܢܵܫ ܐܝܟܵܢ ܒܢ̇ܐ . 351 : ܐܝܢܵܐ ܕܒ̇ܢܐ ܕܗܒ̣ܵܐ ܫܪܪܐ ܡܩܘܐ ܥܡܠܹܗ 352 ܘܐܝܢܵܐ ܕܒ̇ܫܐ ܥܡܝܪܐ ܘܚܒܬܐ ܝܩܕ ܥܲܡܠܹܗ . 353 : ܗܵܐ ܒܕܸܩ ܠܲܢ ܕܐܝܟܵܢ ܢܒܼܢܹܐ ܒܒܸܢܝܵܢ ܩܘܼܫܬܼܵܐ 354 ܘܢܒܼܚܘܪ ܕܝܢܵܐ ܕܒ̇ܚܪ ܥܡܵܐܐ ܕܬܪܝܢ ܓܲܒܼ̈ܐ . 355 : ܡܟܝܟܘܼܬܼܵܐ ܡܨܝܵܐ ܕܬܐܠܵܦ ܠܡܒܼܒܵܐ ܫܲܦܝܼܪ 356 ܘܒܵܗ̇ ܡܫܬܟܠܲܠ ܒܸܢܝܵܢ ܐ̄ܢܫܵܐ ܐܲܦܸܢ ܚܲܣܝܼܪ . 357 : ܠܲܝܬ ܚܣܝܼܪܐ ܕܠܵܐ ܡܫܬ ܡܠܹܐ ܒܓܡܝܼܪܘܼܬܵܗ̇ 358 ܘܠܲܝܬܿ ܗܕܝܘܛܵܐ ܕܠܐ ܡܬܚܟܲܡ ܒܲܥܪܝܡܘܬܵܗ̇ . 359 : ܠܡܐܢܵܐ ܗ̄ܝ̣ ܢܝܼܚܵܐ ܕܡܢܝܼܚ ܢܲܦܫܵܐ ܥܲܡ ܗܕܡܹ̈ܐ 360 ܘܕܠܵܐ ܩܢܛܵܐ ܢܛܪܵܐ ܥܡܠܹ̈ܐ ܕܙܕܝܼܩܘܼܬܼܵܐ . 361 : ܒܗ̇ ܡܬܕܟܹܐ ܗܝܟܠ ܦܓܼܪܵܬ ܘܨܒܼܝܵܢ ܢܦܲܫܵܐ 362 ܘܗ̇ܘܐ ܐ̄ܢܫܐ ܥܘܼܡܪܵܐ ܕܟܼܝܵܐ ܠܚܹܝܠ ܟܲܣܝܘܼܬܵܐ . 363 : ܒܡ̇ܢ ܠܲܡ ܐܚܘܿܪ ܘܐܓܼܒܐ ܥܘܼܡܪܵܐ ܠܨܒܝܵܢܝ ܟܲܣܝܵܐ 364 ܐܠܵܐ ܒܢܝܼܚܵܐ ܘܒܡܟܼܝܼܟܼܵܐ ܕܫܡܥ ܡܸܠܲܝ̈ . 365 : ܐܘܢ ܒܪܘܿܝܵܐ ܕܡܠܹܝܢ ܡܸܢܹܗ ܫܡܝܵܐ ܘܐܲܪܥܵܐ 366 ܐܲܝܟܵܢ ܣܦ̇ܩ ܐ̄ܢܫܐ ܫܝܼܛܵܐ ܠܥܘܼܡܪܵܐ ܕܚܘܸܒܵܟ . 367 : ܐܝܢ ܠܡ ܐܝܬܝ ܒܪܘܡܵܐ ܘܥܘܼܡܩܵܐ ܘܠܵܐ ܣܦܩܝܼܢ ܠܝܼ 368 ܘܸܒܡܟܝܟܼܵܐ ܡܢܚ ܐ̄ܢܐ ܕܐܥܒܼܕܼ ܥܘܼܡܪܵܐ ܠܨܒܼܝܵܢܝ . 369 : ܡܟܝܼܘܘܼܬܼܵܐ ܪܚ̇ܡ ܨܒܼܝܵܢܝ ܛܒܼ ܡ̣ܢ ܕܒܼܚܹ̈ܐ 370 ܘܟܲܕ ܠܵܬ ܣܢܝܼܩ ܐ̄ܢܵܐ ܪܓ̇ܬ ܕܐܸܚܙܹܐ ܕܒܼܚܹ̈ܐ ܕܚܘܼܒܵܗ̇ . 371 ܗ̤ܝ ܩܪܒܼ ܠܝܼ ܢܘܿܚ ܡܲܟܝܟܼܵܐ ܥܲܡ ܩܘܼܪ̈ܒܵܢܘܗܝ ܐܘܢܚ ܒܗ̇ ܨܒܝܼܵܢܝ pb. f.324v 372 ܘܩܒ̇ܠܬ ܡܢܗ ܕܒܼܚܹ̈ܐ ܓ̈ܠܝܵܐ . 373 : ܒܗ̇ ܐܬܚܟܸܿܡ ܡܘܸܫܹܐ ܦܐܩܵܐ ܘܩܢ̣ܵܐ ܗܘܢܵܐ 374 ܘܲܒܠܥܓܘܿܬܹܗ ܬܪܓܼܡ ܨܒܝܵܢܝ ܟܣܝ̈ܬܐ . 375 : ܒܵܗ̇ ܐܬܥܬܲܕ ܦܘܼܠܘܿܣ ܓܲܒܼܝܵܐ ܠܘܩܒܵܠ ܚܫ̈ܐ 376 ܘܕܚܙܬ̤ ܕܡܨܐ ܠܡܐ ܚܲܕ ܕܪܵܐ ܡܫܚܬܹܗ ܒܪܘܼܚܵܐ . 377 : ܗܵܐ ܚܘܝܼ ܠܲܢ ܪܡܙܵܐ ܟܲܣܝܵܐ ܕܟܼܡܢ ܨ̇ܒܐ 378 ܘܐܸܝܘܵܢ ܥܡ̇ܪ ܒܐܝܢܵܐ ܕܥܡ̇ܪ ܨܒܝܼܢܐܝܼܬ . 379 : ܒܡܟܝܟ ܪܘܼܚܵܐ ܓܒܼܵܐ ܠܹܗ ܥܘܡܪܵܐ ܡܬܩܸܢ ܟܠܵܐ 380 ܘܟܲܕ ܟܠ ܕܝܼܠܹܗ ܫܒܲܩ ܟܠܡܸܕܸܡ ܘܫ̣ܪܐ ܒܢܝܼܚܵܐ . 381 : ܠܛܘܼܒܹ̈ܐ ܫܘ̇ܐ ܡܟܝܟ ܢܦܫܵܐ ܡ̣ܢ ܟܠ ܕܗܘ̤ܵܘ 382 ܕܗܘ̤ ܒܠܚܘܼܕܵܘܗܝ ܫܘܐ ܕܢܕܝܪ ܟܣܝܵܐ ܒܢܦܫܹܗ . 383 : ܐܸܢܠܲܝܬ ܡܸܕܡ ܕܪܲܒ ܡ̣ܢ ܚܲܝܠܐ ܕܠܬܩܢ ܟܠܵܐ 384 ܠܲܝܬ ܬܘܼܒ ܡܵܕܹܝܢ ܕܪܲܒ ܡ̣ܢ ܥܘܡܪܵܐ ܕܣ̇ܦܩ ܠܫܡܹܗ . 385 : ܡ̇ܢ ܠܐ ܢܨܒܸܬ ܗܝܟܲܠ ܢܦܫܹܗ ܒܡܲܟܝܟܘܼܬܼܵܐ 386 ܕܲܢܗܘܹܐ ܥܘܼܡܪܵܐ ܘܢܕܝܲܪ ܒܹܗ ܨܒܼܝܵܢ ܒܲܣܝܵܐ . 387 : ܡ̇ܢ ܠܵܐ ܢܣܢܹܐ ܥܢܝܵܢ ܚܘܼܬܪܵܐ ܚܲܣܝܼܪ ܗܵܘܢܵܐ 388 ܕܐܡܝܢ ܦܵܪܥ ܚܘܼܒܼ̈ܠܹܐ ܒܝܼܫܹ̈ܐ ܠܡܝܩܪ̈ܢܵܘܗܝ . 389 : ܟܠ ܠܲܡ ܐܲܝܟܵܐ ܕܢܡܟ ܢܦܫܹܗ ܗܘ̤ ܢܬܪܡܪܵܡ 390 ܘܐܝܢܵܐ ܕܲܚܬܝܼܪ ܒܪܡܘܼܬ ܠܸܒܹܗ ܠܨܥܪܵܐ ܢܸܚܘܬ . 391 : ܢܕܝܼܕ ܗ̄ܘ̣ ܣܲܓܝܼ ܚܬܝܼܪ ܪܥܝܢܵܐ ܩܕܼܵܡ ܐܠܗܵܐ 392 ܘܡܣܠܝܼ ܘܲܣܢܹܐ ܕܘܼܒܵܪ ܚܝܵܘ̈ܗܝ ܠܚܙܐ ܒܟܸܣܝܵܐ . 393 : ܚܙܵܘ ܡܟܼܝܼܪܹ̈ܐ ܠܵܐ ܬܬܪܦܘܿܢ ܒܨܥܝܼܪ̈ܬܼܵܐ 394 ܕܕܠܡܵܐ ܬܸܗܘܘܢ ܣܢ̈ܐܹܐ ܠܟܣܝܵܐ ܣܢ̇ܐ ܠܚܘܼܬܪܐ . 395 : ܚܡܣܢܘ ܩܲܠܝܼܠ ܒܡܥܝܼܟܘܼܬܼܵܐ ܕܬܚܘܢ ܣܓܼܝ 396 ܕܠܦܘܼܬ ܥܡ̈ܐܐ ܢܛܝܼܪ ܦܘܼܪܥܢܵܐ ܠܕܡܟܝܼܟܝܼܢ . 397 : ܫܡ̣ܥܘ ܠܒܲܪܬ ܩܵܠܹܗ ܕܡܪܗ ܐܓܼܪܵܐ ܠܘܼܬ ܡܟܼܝܼ̈ܕܹܐ 398 ܕܡܩܫܐ ܢܓܼܕܐ ܥܲܠ ܡ̇ܢ ܕܡܥܝܼܩ ܠܢܝܼܝ̈ ܢܦܫܵܐ . 399 : ܟܠ ܠܲܡ ܐܝܢܵܐ ܕܡܟܫܠ ܘܡܥܝܼܩ ܠܐܝܢܵܐ ܕܙܥܘܿܪ 400 ܦܩܚ ܗ̄ܘ̣ܵܐ ܠܹܗ ܕܢܗܘܹܐ ܡܛܒܲܥ ܒܥܘܼܡܩܵܐ ܕܝܼܡܵܐ . 401 : ܠܡܥܝܟ ܢܦܫܵܐ ܕܡܙܥܲܪ ܢܦܫܹܗ ܟܢܝܼ ܙܥܘܪܵܐ 402 ܕܠܵܐ ܡܫܬܒܗܲܪ ܒܫܒܝܼܚܹ̈ܐ ܕܪܒܘܼܬ ܥܲܡܠܘܼ̈ܗܝ . 403 : ܠܹܗ ܠܙܥܘܼܪܵܐ ܩ̣ܪܵܐ ܠܥܥܙܲܪ ܒܡܠܬܵܐ ܕܐܟܬܸܒܼ 404 ܕܡܬܢܘܠ ܗ̄ܘ̣ܵܐ ܒܬܪܹܝܢ ܟܐܒܹ̈ܐ ܕܡܟܝܼܟܘܼܬܼܵܐ . 405 : ܒܝܲܕ ܟܘܪ̈ܗܢܹܐ ܘܡܣܟܼܢܘܼܬܼܵܐ ܡܫܬܢܲܩ ܗ̄ܘܑ̣ܵܐ 406 ܘܡܬܝܐܒ ܗ̄ܘ̣ܵܐ ܘܠܐ ܐ̄ܢܵܫ ܡܪܘܲܚ ܠܐܠܨܘܼܬܹܗ . 407 : ܘܕܗܘ̣ܐ ܨܪܝܟܼܐ ܠܐܪ̈ܥܢܝܵܬܐ ܒܡܐܹܐ ܙܒܢܵܐ 408 ܥܬܲܪ ܘܐܸܬܒܣܲܡ ܒܫܝܼܚ̈ܬܼܵܐ ܕܠܐ ܫܘܠܡܵܐ . 409 : ܒܲܠܡܹܐܝܢ ܚܲܝܹ̈ܐ ܕܥܘܒܗ ܕܐܒܼܪܡ ܢܚ ܠܥܙܪ 410 ܘܕܪܫ̣ ܐܘܼܪܚܵܐ ܠܕܡܲܟܝܼܟܝܼܢ ܠܡܣܲܩ ܨܐܕܵܘ̈ܗܝ . 411 : ܬܵܘ ܡܟܼܝܼ̈ܟܹܿܐ ܚܙܘܩܘ ܒܠܘܼܝܵܬܼܵܐ ܕܡܲܟܝܟ ܢܦܫܵܐ 412 ܘܢܘܚܘ ܒܲܠܡܹܐܢܵܐ ܕܥܘܒܹܗ ܕܠܒܼܪܡ ܥܲܡ ܠܥܙܲܪ . 413 : ܗܵܐ ܕܪܫ̣ ܐܘܼܪܚܵܐ ܡܬܠܹܗ ܕܡܵܪܲܢ ܐܝܟ ܗܕܝܼܚܵܐ 414 ܕܠܵܐ ܢܬܪܦܹܐ ܐܝܢܵܐ ܕܵܪܕܹܐ ܡܲܟܝܼܟܼܵܐܝܼܬܼ . 415 : ܒܕܡܘܼܬܼ ܕܘܩܵܐ ܩ̇ܥܐ ܡܬܠܵܐ ܒܐܕܢܲܝ̈ ܐ̄ܢܫ̈ܐ 416 ܕܩܘܡܘ ܐܬܠܒܲܒܼܘ ܘܚܙܘܩܘ ܒܐܘܼܪܚܵܐ ܕܡܲܟܝܼܟܘܼܬܼܵܐ . 417 : ܐܲܝܟ ܫܝܦܘܼܪܵܐ ܡܫܡܲܥ ܩܠܹܗ ܠܟܼܠ ܕܲܚܬܝܼܪܝܼܢ 418 ܕܚܙܵܘ ܐ̄ܢܫ̈ܐ ܠܵܐ ܬܬܓܐܘܢ ܐܝܟ ܥܬܝܼܪܐ . 419 : ܚܙܵܘ ܛܒ̈ܬܹܗ ܕܗܘ̇ ܚܲܪܡܵܢܵܐ ܕܦܵܫ ܥܲܠ ܐܲܪܥܵܐ 420 ܘܠܵܐ ܚܲܙܩ ܥܲܡܹܗ ܥܘܼܬܼܪܵܐ ܠܲܫܝܘܿܠ ܠܲܝܟ ܡܵܐ ܕܣܒܲܪ . pb. f.325r 421 : ܚܙ̣ܵܘ ܕܐܸܬܼܟܲܫܲܦ ܘܠܵܐ ܐܲܪܘܲܝܝ ܠܹܗ ܡ̣ܢ ܫܘܼܢܵܩܵܐ 422 : ܘܲܒܼܥܵܐ ܕܢܸܗܦܘܿܟ ܢܣܲܗܸܕ ܠܐܲܚܵܘ̈ܗܝ ܠܐ ܐܲܦܸܣ ܠܹܗ 423 : ܣܓܗ̇ ܪܸܡܙܵܐ ܠܐܘܼܪܚܵܐ ܒܲܐܦܵܘ̈ܗܝ ܡ̣ܢ ܟܠ ܓܒܝܼ̈ܢ 424 ܘܐܲܚܕܹܗ ܠܬܲܪܥܵܐ ܩܕܼܵܡ ܒܵܥܘܿܬܹܗ ܕܠܵܐ ܢܸܬܼܩܲܒܲܠ . 425 : ܗܵܐ ܒܕܸܩ ܠܲܢ ܒܝܲܕ ܠܵܥܵܙܲܪ ܘܲܒܼܥܲܬܝܼܪܵܐ 426 ܕܲܟܡܵܐ ܪܚܝܡܵܐ ܡܲܟܝܼܟܘܼܬܼܵܐ ܘܡܲܣܠܝܼ ܚܘܼܬܼܪܵܐ . 427 : ܗܵܐ ܐܲܠܸܦ ܠܲܢ ܥܲܠ ܦܘܼܪܥܵܢܵܐ ܕܗ̇ܘ ܥܲܬܼܝܼܪܵܐ 428 ܕܒܲܐ ܝܠܹܝܢ ܛܘܼܒܹ̈ܐ ܡܢܝܼܚ ܠܲܠܐܝ̈ܐ ܠܦܘܼܬܼ ܥܲܡܠܲܝ̈ܗܘܿܢ . 429 : ܥܘܼܒܹܗ ܕܐܲܒܼܪܵܐ ܕܐܲܒܼܪܵܐ ܢܸܗܘܹܐ ܢܝܼܫܵܐ ܠܨܒܼܝܵܢ ܢܲܦܫܲܢ 430 ܕܒܹܗ ܢܸܬܼܕܲܡܹܐ ܒܝܲܕ ܚܘܼܡܣܵܢܵܐ ܕܗܲܝܡܵܢܘܼܬܲܢ . 431 : ܢܸܩܪܝܼܘܗܝ ܐܲܒܼܵܐ ܒܝܲܕ ܣܘܼܥܪ̈ܵܢܹܐ ܘܠܵܘ ܒܲܫܡܵܗܹ̈ܐ 432 ܕܢܸܦܢܲܚ ܬܲܪܥܵܐ ܕܠܲܡܹܐܝܢ ܚܘܼܒܹܗ ܘܲܡܩܲܒܸܠ ܠܲܢ ܀ ܥܲܠ ܡܲܟܼܝܼܟܘܼܬܼܵܐ ܥܲܠ ܡܲܟܼܝܼܟܘܼܬܼܵܐ