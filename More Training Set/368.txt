ܥܲܠ ܬܝܵܒܼܘܼܬܼܵܐ ܘܡܲܪܬܿܝܵܢܘܼܬܼܵܐ ܕܐܲܡܝܼܪ ܠܛܘܼܒܼܵܢܵܐ ܡܵܪܝ ܝܲܥܩܘܿܒܼ ܡܲܠܦܵܢܵܐ 1 :. ܕܝܼܐܹܗ ܕܩܲܕܝܼܫܵܐ ܡܵܪܝ ܝܵܥܩܘܿܒܼ ܡܐܡܪܐ . ܟܛ . ܕܥܲܠ ܬܝܵܒܼܘܼܬܼܵܐ ܘܡܲܪܬܿܝܵܢܘܼܬܼܵܐ . ܕܐܲܡܝܼܪ ܠܛܘܼܒܼܵܢܵܐ ܡܵܪܝ ܝܲܥܩܘܿܒܼ ܡܲܠܦܵܢܵܐ 1 :. ܕܝܼܐܹܗ ܕܩܲܕܝܼܫܵܐ ܡܵܪܝ ܝܵܥܩܘܿܒܼ ܡܐܡܪܐ . ܟܛ . ܕܥܲܠ ܬܝܵܒܼܘܼܬܼܵܐ ܘܡܲܪܬܿܝܵܢܘܼܬܼܵܐ . ܣܲܓܝܼ ܦܫܝܼܩܵܐ ܐܘܼܪܚܵܐ ܪܲܒܿܬܼܵܐ ܕܲܬܼܝܵܒܼܘܼܬܼܵܐ : ܘܲܣܕܼܝܼܪܝܼܢ ܒܵܗ̇ ܡܝܼ̈ܠܹܐ ܕܫܲܝܢܵܐ ܠܲܕܼܪܵܕܹܝܢ ܒܵܗ̇ ܀ ܡܲܢ ܠܵܐ ܙܲܕܝܼܩ ܐܲܝܟܼ ܙܵܢܝܼܬܼܵܐ ܕܲܢܗܲܠܸܟܼ ܒܵܗ̇ : ܕܪܸܗܛܲܬ݀ ܥܸܠܲܬ݀ ܨܹܝܕܼ ܫܵܒܼܘܿܩܵܐ ܘܠܵܐ ܐܸܬܼܟܲܠܝܲܬ݀ ܀ ܡܲܢ̣ܘܼ ܕܲܚܛܲܦ̣ ܘܐܲܥܘܸܠ̣ ܘܐܲܥ̣ܘܝܼ ܐܲܝܟܼ ܓܲܝܵܣܵܐ : ܘܟܲܕܼ ܣܵܡ̣ ܐܲܦܵܘ̈ܗܝ ܪܲܗܛܵܐ ܠܒܲܟܼ ܗ̄ܘ̣ܵܐ ܟܲܫܝܼܪܵܐܝܼܬܼ ܀ ܦܟܼܝܼܪ ܒܲܙܩܝܼܦܵܐ ܘܫܲܪܝܵܐ ܐܘܼܪܚܹܗ ܠܒܹܝܬܼ ܡܲܠܟܿܘܼܬܼܵܐ : ܕܠܲܬܼܝܵܒܼܘܼܬܼܵܐ ܟܠ ܥܲܣ̈ܩܵܬܼܵܐ ܦܫܝܼ̈ܩܵܢ ܐܸܢܹܝܢ ܀ ܒܨܸܨܸ̈ܐ ܥܪܸܐ ܗ̄ܘ̣ܵܐ ܘܐܘܼܪܚܵܐ ܕܐܲܪܡ̣ܝܼ ܠܵܐ ܒܸܛܠܲܬ݀ ܗ̄ܘ̣ܵܬܼ : pb. 667 ܕܲܬܼܝܵܒܼܘܼܬܼܵܐ ܠܵܐ ܡܸܬܼܚܲܓܪܵܐ ܘܠܵܐ ܒܵܦܟܼܵܪܹ̈ܐ ܀ ܐܲܝܟܼ ܡܲܚܙܝܼܬܼܵܐ ܣܝܼ̈ܡܵܢ ܗܵܠܹܝܢ ܠܐܲܝܢܵܐ ܕܢܵܦܹ̇ܠ : ܕܟܲܕܼ ܚܵܙܹ̇ܐ ܠܗܹܝܢ ܢܸܬܿܬܿܥܝܼܪ ܢܩܘܼܡ ܡ̣ܢ ܡܲܦܘܼܠܬܵܐ ܀ ܢܠܲܒܸܿܒܼ ܢܲܦ̮ܫܹܗ ܕܐܸܢ ܚܝܵܬ݀ ܒܲܡܫܝܼܚܵܐ : ( ܠܡ̇ܢ ܚܲܛܵܝܵܐ ܠܵܐ ܦܵܬܲܚ̇ 2 : ܠܹܗ ܐܸܢ ܡܸܬܼܟܲܫܲܦ ܀ ܡܵܟܼܣܵܐ ܩܲܪܝܼܒܼ ܡܲܢ̣ܘܼ ܪܲܚܝܼܩ ܡ̣ܢ ܐܲܠܵܗܵܐ : ܐܸܠܵܐ ܐܲܝܢܵܐ ܕܒܲܦܣܵܩ ܣܲܒܼܪܵܐ ܒܛܸܠ̣ ܡ̣ܢ ܐܘܼܪܚܹܗ ܀ ܕܪܲܫ̣ ܢܵܡܘܿܣܵܐ ܐܘܼܪܚܵܐ ܠܟܹܐܢܹ̈ܐ ܘܣܲܓܿܝܼ ܩܲܫܝܵܐ : ܕܲܡܗܲܠܟܼܝܼܢ ܒܵܗ̇ ܘܠܵܐ ܡܸܙܕܲܕܩܝܼܢ ܡ̣ܢ ܢܵܡܘܿܣܵܐ ܀ ܗܘ݀ܵܐ ܕܹܝܢ ܡܵܪܲܢ ܐܘܼܪܚܵܐ ܠܥܵܠܡܵܐ ܡ̣ܢ ܛܲܝܒܿܘܼܬܼܵܐ : ܕܐܵܦ ܚܲܛܵܝܹ̈ܐ ܡܸܙܕܲܕܩܝܼܢ ܒܹܗ ܕܠܵܐ ܢܵܡܘܿܣܵܐ ܀ ܦܫܲܛ̣ ܗ̄ܘ̣ܵܐ ܢܲܦ̮ܫܹܗ ܠܡܵܟܼܣܹ̈ܐ ܕܢܹܐܬܼܘܿܢ ܠܲܬܼܝܵܒܼܘܼܬܼܵܐ : ܘܲܠܙܵܢ̈ܝܵܬܼܵܐ ܕܢܸܬܼܩܲܪ̈ܒܪܵܢ ܠܹܗ ܘܠܵܐ ܢܸܬܼܟܲܠ̈ܝܵܢ ܀ ܠܗܵܠܹܝܢ ܕܲܗܘ݀ܵܘ ܒܝܼܫ ܒܝܼܫ ܛܲܦ̣ܝܼ ܚܢܵܢܵܐ ܡܵܪܲܢ : ܕܐܵܦ 3 : ܚܘܼܠܡܵܢܵܐ ܠܗܘܿܢ ܚܵܫܲܚ ܗ̄ܘ̣ܵܐ ܕܲܡܚܝܼ̈ܠܹܐ ܗ̄ܘ̣ܵܬܼ ܀ ܥܵܘ̣ܠܵܐ ܢܦܲܩ̣ ܗ̄ܘ̣ܵܐ ܐܲܝܟܼ ܟܘܼܪܗܵܢܵܐ ܒܥܵܠܡܵܐ ܟ̱ܠܹܗ : ܘܐܲܝܟܼ ܣܵܥܘܿܪܵܐ ܢܚܸܬܼ ܗ̄ܘ̣ܵܐ ܡܵܪܲܢ ܕܢܲܚܠܸܡ ܐܸܢܘܿܢ ܀ ܕܠܵܐ ܡܸܫܟܲܚ ܗ̄ܘ̣ܵܐ ܥܵܠܡܵܐ ܕܢܹܐܬܸܐ ܨܹܝܕܼ ܐܲܠܵܗܵܐ : ܒܲܪ ܐܲܠܵܗܵܐ ܛܲܥ̣ܢܹܗ ܕܢܸܩܪܘܿܒܼ ܨܹܝܕܼ ܝܵܠܘܿܕܹܗ ܀ ܗܘ݀ܵܐ ܐܘܼܪܚܵܐ ܠܐܲܝܠܹܝܢ ܕܲܠܐܹܝܢ ܘܲܫܩܲܠ ܐܸܢܘܿܢ : ܘܒܹܗ ܐܵܬܹ̇ܝܢ ܗ̄ܘ̣ܵܘ ܕܲܡܚܝܼܠܝܼܢ ܗ̄ܘ̣ܵܘ ܠܲܡܗܲܠܵܟܼܘܼ ܀ pb. 668 ܗܵܕܲܐ ܗ̄ܝܼ ܐܘܼܪܚܵܐ ܕܲܡܗܲܠܟܼܵܐ ܗ̄ܘ̣ܵܬܼ ܗܝ݀ ܡ̣ܢ ܢܲܦ̮ܫܹܗ : ܘܣܵܒܼ̇ܠܵܐ ܡܝܼ̈ܬܹܐ ܕܠܲܐܬܼܪܵܐ ܕܚܲܝܹ̈ܐ ܬܲܥܒܲܪ ܐܸܢܘܿܢ ܀ ܠܲܕܼܠܵܐ ܪܸ̈ܓܼܠܹܐ ܫܸܩܠܲܬ݀ ܐܘܼܪܚܵܐ ܕܬܲܪܗܸܛ ܐܸܢܘܿܢ : ܕܠܵܐ ܪܵܕܹܝܢ ܗ̄ܘ̣ܵܘ ܐܸܠܘܼ ܠܵܐ ܗܝ݀ ܕܩܲܪܒܲܬ݀ ܐܸܢܘܿܢ ܀ ܐܸܠܘܼ ܠܵܐ ܓܹܝܪ ܗܘ݀ ܗܘ݀ܵܐ ܐܘܼܪܚܵܐ ܕܡܲܠܝܵܐ ܬܲܗܪܵܐ : ܠܵܘ ܙܵܢ̈ܝܵܬܼܵܐ ܪܵܗܛܵܢ ܗ̄ܘܲܝ̈ ܒܵܗ̇ ܨܹܝܕܼ ܩܲܕܝܼܫܵܐ ܀ ܐܸܠܘܼ ܡܵܪܲܢ ܠܵܐ ܗܲܠܸܟܼ ܗ̄ܘ̣ܵܐ ܡܵܟܼܣܵܐ ܕܢܹܐܬܸܐ : ܚܓܼܝܼܪ ܗ̄ܘ̣ܵܐ ܠܥܵܘ̣ܠܵܐ ܘܨܹܝܕܼ ܟܹܐܢܘܼܬܼܵܐ ܠܵܐ ܩܵܪܹܒܼ ܗ̄ܘ̣ܵܐ ܀ ܠܵܐ ܟܹܝܬܼ ܢܲܡܐܸܢ ܢܸܪܕܸܐ ܒܐܘܼܪܚܵܐ ܕܲܬܼܝܵܒܼܘܼܬܼܵܐ : ܕܗ݀ܘܝܘܼ ܡܵܪܲܢ ܛܵܥܹ̇ܢ ܠܐܲܝܢܵܐ ܕܐܵܬܹ̇ܐ ܨܹܐܕܼܵܘܗܝ ܀ ܡܲܢ ܠܵܐ ܢܹܐܬܸܐ ܠܗܵܢܵܐ ܫܒܼܝܼܠܵܐ ܡܠܸܐ ܛܵܒܼ̈ܵܬܼܵܐ : ܕܗ݀ܘ ܡܩܲܪܸܒܼ ܠܵܟܼ ܕܬܸܣܥܘܿܪ ܐܘܼܪܚܵܟܼ ܟܲܕܼ ܠܵܐ ܠܵܐܹ̇ܝܬܿ ܀ ܒܸܛܠܵܬ݀ ܗ̄ܘ̣ܵܬܼ ܠܵܗ̇ ܐܘܼܪܚܹܗ ܕܥܵܠܡܵܐ ܡ̣ܢ ܡܲܪܕܝܼܬܼܵܐ : ܘܨܹܝܕܼ ܐܲܠܵܗܵܐ ܠܡܲܚܣܸܢ ܟܹܐܢܹ̈ܐ ܒܵܗ̇ ܪܵܕܹܝܢ ܗ̄ܘ̣ܵܘ ܀ ܚܲܛܵܝܹ̈ܐ ܕܹܝܢ ܐܵܦܠܵܐ ܒܥܲܠܡܵܐ ܒܵܗ̇ ܐܵܬܹ̇ܝܢ ܗ̄ܘ̣ܵܘ : ܕܲܒܼܢܵܡܘܿܣܵܐ ܠܡܲܚܣܸܢ ܚܵܝܹ̇ܐ ܐܵܦ ܙܲܕܝܼܩܵܐ ܀ ܐ̄ܬ݀ܵܐ ܕܹܝܢ ܡܵܪܲܢ ܘܲܦܫܲܛ̣ ܢܲܦ̮ܫܹܗ ܩܕܼܵܡ ܚܲܛܵܝܹ̈ܐ : ܘܲܗܘ݀ܵܐ ܐܘܼܪܚܵܐ ܕܲܢܗܲܠܟܼܘܼܢ ܒܵܗ̇ 4 : ܕܠܵܐ ܢܵܡܘܿܣܵܐ ܀ ܘܡܸܟܹܝܠ ܟܠܝܘܿܡ ܗܵܕܹܐ ܐܘܼܪܚܵܐ ܠܵܐ ܡܸܬܼܟܲܠܝܵܐ : ܡܲܢ ܓܹܝܪ ܦܵܣܹ̇ܩ ܠܐܘܼܪܚܵܐ ܕܪܵܕܼܝܵܐ ܥܲܡ ܗܲܠܵܟܹ̈ܐ ܀ ܒܗܵܕܹܐ ܡܵܕܹܝܢ ܬܵܘ ܚܲܛܵܝܹ̈ܐ ܠܲܡܗܲܠܵܟܼܘܼ : pb. 669 ܠܵܘ ܓܹܝܪ ܡܘܼܫܹܐ ܕܲܪܫ̣ܵܗ̇ ܐܸܠܵܐ ܒܪܵܐ ܕܐܲܠܵܗܵܐ ܀ ܠܐܝܼܬܿ ܒܲܚܛܵܗܹ̈ܐ ܪܕܼܝܼ ܥܲܡ ܡܵܟܼܣܵܐ ܕܲܡܗܲܠܸܟܼ ܒܵܗ̇ : ܒܥܵܘ̣ܠܵܐ ܫܚܝܼܩ ܐܲܢ̄ܬܿ ܗܵܐ ܙܵܢܝܼܬܼܵܐ ܢܲܩܝܼܦܵܐ ܠܵܟܼ ܀ ܪܘܼܫܥܵܐ ܦܲܟܼܪܵܟܼ ܫܲܪܝܵܐ 5 : ܐܘܼܪܚܼܵ ܥܲܡ ܓܲܝܵܣܵܐ : ܫܩܝܼܠܵܐ ܗ̄ܝܼ ܥܸܠܬܼܵܐ ܠܵܐ ܬܸܬܲܗܸܐ ܡ̣ܢ ܡܲܪܕܝܼܬܼܵܐ ܀ ܠܵܘ ܥܲܡ ܛܵܒܹ̈ܐ ܥܵܨܹ̇ܐ ܠܵܟܼ ܐ̄ܢܵܫ ܕܪܲܗܛܵܐ 6 : ܬܸܠܒܿܘܿܟܼ : ܒܒܼܝܼ̈ܫܹܐ ܡܲܪܵܐ ܕܲܡܗܲܠܟܼܝܼܢ ܒܵܗ̇ ܘܠܵܐ ܡܸܬܿܬܲܟܣܝܼܢ ܀ ܠܵܐ ܬܸܒܼܛܲܠ ܠܵܟܼ ܐܲܢ̄ܬܿ ܟܠ ܟ̱ܠܹܗ ܡ̣ܢ ܛܵܒܼ̈ܵܬܼܵܐ : ܕܠܵܐ ܬܸܗܘܸܐ ܒܝܼܫ ܐܵܦ ܡ̣ܢ ܒܝܼ̈ܫܹܐ ܕܲܣܥܲܪ ܐܸܢܘܿܢ ܀ ܒܙܵܢܝܼܬܼܵܐ ܚܘܼܪ ܘܲܒܼܟܼܝܼ ܥܲܡܵܗ̇ ܥܲܠ ܣܘܼܪ̈ܚܵܢܲܝܟ : ܐܸܢ ܕܹܝܢ ܬܲܕܹܫ ܒܡܘܿܢ 7 : ܐܹܨܘܼܪܵܟܼ ܠܵܐ ܝܵܕܲܥ̇ ܐ̄ܢܵܐ ܀ ܐܲܝܟܼ ܓܲܝܵܣܵܐ ܫܐܲܠ ܡܲܠܟܿܘܼܬܼܵܐ ܘܡܸܬܼܝܲܗܒܵܐ ܠܵܟܼ : ܘܐܸܢܗܘ݀ ܕܬܲܗܡܸܐ ܠܵܘ ܓܲܝܵܣܵܐ ܐܢ̄ܬܿ ܐܸܠܵܐ ܕܹܐܒܪܵܐ ܀ ܒܡܵܟܼܣܵܐ ܕܲܡܵܐ ܘܒܲܕܲܪ ܩܠܝܼܠ ܡ̣ܢ ܩܵܢܝܵܢܵܟܼ : ܘܐܸܢ ܥܲܡ ܗܵܠܹܝܢ ܠܵܐ ܬܵܐܹ̇ܒܼ ܐܲܢ̄ܬܿ ܡ̇ܢ ܕܵܡܹ̇ܐ ܠܼܵ ܀ ܣܪܝܼܚ ܐܲܢ̄ܬܿ ܗ̄ܘ̣ ܟܲܝ ܡ̣ܢ ܙܵܢܝܼܬܼܵܐ ܕܐܸܬܿܬܵܘܝܲܬ݀ ܗ̄ܘ̣ܵܬܼ : ܐܵܘ ܚܵܛܘܿܦ ܐܲܢ̄ܬܿ ܛܵܒܼ ܡ̣ܢ ܡܵܟܼܣܵܐ ܕܐܸܙܕܲܕܲܩ ܗ̄ܘ̣ܵܐ ܀ ܕܲܡ ܒܝܼܫ ܐܲܢ̄ܬܿ ܗ̄ܘ̣ ܡ̣ܢ ܓܲܝܵܣܵܐ ܒܲܥ̇ܒܼܵܕܼ ܐܝܼܕܲܝ̈ܟ : ܘܠܲܐܝܟܵܐ ܡܵܛ̇ܝܵܐ ܡܫܘܼܚܬܼܵܟܼ ܡܵܕܹܝܢ ܐܸܢ ܗܵܟܲܢ ܐܲܢ̄ܬܿ ܀ ܐܸܢ ܡ̣ܢ ܡܵܟܼܣܵܐ ܘܡ̣ܢ ܙܵܢܝܼܬܼܵܐ ܘܡ̣ܢ ܓܲܝܵܣܵܐ : ܒܝܼܫ ܐܲܢ̄ܬܿ ܓܲܒܼܪܵܐ ܟܦܘܼܪܝܵܐ ܗ̄ܘ̣ ܟܵܠܹ̇ܐ ܕܢܸܫܬܲܡܲܫ ܒܵܟܼ ܀ pb. 670 ܪܵܡܵܐ ܡܫܘܼܚܬܵܐ ܕܥܲܠܝܼܢܵܟܼ ܠܵܗ̇ ܐܸܢ ܟܵܦܘܿܪܵܐ ܐܢ̄ܬܿ : ܠܫܸܡܥܘܿܢ ܕܵܡܹ̇ܝܬܿ ܬܘܼܒܼ ܐܲܟܼܘܵܬܹܗ ܘܡܸܬܼܩܲܒܲܠ ܐܲܢ̄ܬܿ ܀ ܟܦܘܼܪܝܹܗ ܕܫܸܡܥܘܿܢ ܡܲܚܙܝܼܬܼܵܐ ܗ̄ܝܼ ܠܵܟܼ ܐܸܢ ܨܵܒܹ̇ܐ ܐܲܢ̄ܬܿ : ܕܥܲܠ ܗܵܝ̇ ܟܹܐܦܵܐ ܬܸܒܼܢܸܐ ܢܲܦ̮ܫܵܟܼ ܒܲܬܼܝܵܒܼܘܼܬܼܵܐ ܀ ܥܲܠ ܫܲܬܼܐ̱ܣܬܼܵܐ ܣܝܼܡ ܒܸܢܝܵܢܵܟܼ ܐܸܢ ܦܵܪܘܿܫܵܐ ܐܢ̄ܬܿ : ܡ̇ܢ ܓܹܝܪ ܛܵܥܹ̇ܢ ܝܘܼܩܪܹܗ ܕܒܲܝܬܵܐ ܐܸܠܵܐ ܫܸܡܥܘܿܢ ܀ ܥܲܠ ܗܵܝ̇ ܟܹܐܦܵܐ ܐܸܠܵܐ ܣܵܕܼܪܲܬܿ ܕܘܼ̈ܡܣܹܐ ܕܡܲܛܠܠܵܟܼ 8 : ܠܒܲܪ ܡ̣ܢ ܒܲܝܬܵܐ ܐܢ̄ܬܿ ܘܐܲܝܟܵܐ ܢܸܒܼܥܹܝܟܼ ܡܵܪܹܐ ܒܲܝܬܵܐ ܀ ܐܵܦ ܥܲܠ ܗܵܕܹܐ ܒܟܼܵܐ ܗ̄ܘ̣ܵܐ ܫܸܡܥܘܿܢ ܡܲܪܝܼܪܵܐܝܼܬܼ : ܕܐܲܝܢܵܐ ܕܚܵܛܹ̇ܐ ܠܹܗ ܢܸܬܿܕܲܡܸܐ ܒܲܬܼܝܵܒܼܘܼܬܼܵܐ ܀ ܕܠܵܐ ܬܝܵܒܼܘܼܬܼܵܐ ܥܹܕܬܵܐ ܠܵܝܬܹܝܗ̇ ܨܹܝܕܼ ܐܲܠܵܗܵܐ : ܥܠܹܝܗ̇ ܓܹܝܪ ܒܲܢܝܵܐ ܘܒܼܵܗ̇ ܗ̄ܘ̣ 9 : ܩܵܡܲܬ݀ ܡ̣ܢ ܫܘܼܪܵܝܵܐ ܀ ܒܲܬܼܝܵܒܼܘܼܬܼܵܐ ܚܬܼܝܼܪܵܐ ܥܹܕܬܵܐ ܕܗܝ݀ ܗ̄ܝܼ ܣܲܒܼܪܵܗ̇ : ܒܵܗ̇ ܓܹܝܪ ܨܵܝ̇ܕܵܐ ܠܲܒܼܢܲܝ̈ܢܵܫܵܐ ܨܹܝܕܼ ܐܲܠܵܗܵܐ ܀ ܡܨܝܼܕܬܵܐ ܪܲܒ݁ܬܼܵܐ ܕܐܲܪܡ̣ܝܼ ܒܥܵܠܡܵܐ ܒܪܵܐ ܕܐܲܠܵܗܵܐ : ܕܐܵܦܸܢ ܡܝܼ̈ܬܹܐ ܚܵܒܼ̇ܫܵܐ ܒܓܸܠܝܵܐ 10 : ܚܲܝܹ̈ܐ ܗܵܘܹ̇ܝܢ ܀ ܗܵܢܵܐ ܬܲܗܪܵܐ ܚܙܸܐ ܒܲܣܒܲܪܬܼܵܐ 11 : ܒܲܬܼܝܵܒܼܘܼܬܼܵܐ : ܕܐܵܦ ܙܵܢܝܼܬܼܵܐ ܡܡܲܠܝܵܐ ܕܘܼܟܿܬܼܵܐ ܕܲܒܼܬܼܘܼ̈ܠܵܬܼܵܐ ܀ ܫܸܡܥܘܿܢ ܕܣܝܼܡ ܒܵܗ̇ ܐܲܝܟܼ ܫܵܬܼܐ̱ܣܬܼܵܐ ܘܟܼܵܦܘܿܪܵܐ ܗ̄ܘ̣ܵܐ : ܕܐܲܝܢܵܐ ܕܒܼܵܥܹ̇ܐ ܕܢܸܒܼܢܸܐ ܢܲܦ̮ܫܹܗ ܥܠܵܘܗܝ ܠܵܐ ܢܸܕܼܚܲܠ ܀ ܗܵܐ ܝܑܼܕܲܥܬ ܀ ܗ ܕܒܲܪ ܐܲܠܵܗܵܐ ܡܵܢܵܐ ܥܸܒܼܕܲܬ݀ : pb. 671 ܕܡܲܢ ܡܸܨܥܵܝܵܐ ܒܹܝܬܼ ܠܹܗ ܠܥܹܕܬܵܐ ܣܵܡ̣ ܩܲܕܼܡܵܝܑܼܬܼ ܀ ܗܵܘ̇ ܕܐܸܬܿܬܲܚܬܝܼ ܠܟܼܵܦܘܿܪܘܼܬܼܵܐ ܨܹܝܕܼ ܚܲܛܵܝܹ̈ܐ : ܩܵܡ̣ ܐܲܝܟܼ ܚܵܒܼܪܵܐ ܕܢܸܕܼܒܲܪ ܐܸܢܘܿܢ ܨܹܝܕܼ ܫܲܪܝܼܪܵܐ ܀ ܢܚܸܬܼ ܒܲܟܼܦܘܼܪܝܵܐ ܘܩܵܡ̣ ܠܹܗ ܒܓܲܒܵܐ ܕܒܹܬܼ ܣܸܡܵܠܵܐ : ܘܒܲܚ̣ܫܹܗ ܠܟܼܠܹܗ ܕܢܹܐܬܸܐ ܢܸܥܒܲܪ ܨܹܝܕܼ ܝܲܡܝܼܢܵܐ ܀ ܒܗܵܝ̇ ܕܲܟܼܦܲܪ ܗ̄ܘ̣ܵܐ ܥܲܡ ܚܲܛܵܝܹ̈ܐ ܚܠܝܼܛ ܡܸܢܝܵܢܹܗ : ܕ : ܢܚܵܘܸܐ ܠܗܘܿܢ ܕܐܲܝܟܲܢ ܦܵܢܹ̇ܝܢ ܨܹܝܕܼ ܐܲܠܵܗܵܐ ܀ ܘܟܲܕܼ ܐܸܫܬܲܪܪܲܬ݀ ܟܵܦܘܿܪܘܼܬܼܵܐ ܘܗܵܐ ܢܹܐܒܲܕܼ ܠܹܗ : ܒܟܼܵܐ ܚܲܟܿܝܼܡܵܐ ܘܐܲܪܥܹܗ ܠܣܸܕܼܪܵܐ ܕܒܹܝܬܼ ܣܸܡܵܠܵܐ ܀ ܟܦܲܪ ܘܐܸܫܬܲܪܲܪ ܐܲܟܼܡܵܐ ܕܡܸܢܹܗ ܕܓܲܒܵܐ ܐܝܼܬܼܵܘܗܝ : ܘܟܲܕܼ ܕܲܒܼܪܘܼܗܝ ܗ̄ܘ̣ܵܘ ܐܲܗ̣ܦܸܟܼ ܐܝܼܕܹܗ ܘܲܕܼܒܲܪ ܐܸܢܘܿܢ ܀ ܚܲܒܼܪܵܐ ܠܒܼܝܼ̈ܫܹܐ ܗܘ݀ܵܐ ܟܲܕܼ ܟܵܦܲܪ ܘܐܲܠܸܦ̣ ܐܸܢܘܿܢ : ܕܲܡܨܹܝܢ ܐܸܢܘܿܢ ܛܵܒܹ̈ܐ ܠܡܸܗܘܵܐ ܒܲܬܼܝܵܒܼܘܼܬܼܵܐ ܀ ܡܲܥܡܘܿܕܼܝܼܬܪܵܐ ܚ̣ܦܲܪ ܗ̄ܘ̣ܵܐ ܬܲܡܵܢ ܨܹܝܕܼ ܪ̈ܲܫܝܼܥܹܐ : ܘܲܡ̣ܠܵܗ̇ ܕܸܡ̈ܥܹܐ ܕܲܢܚܘܼܪܘܼܢ ܒܹܗ ܟܲܕܼ ܡܸܬܼܚܲܣܸܐ ܀ ܗ݀ܘ ܒܲܩܢܘܿܡܹܗ ܚܵܘܝܼ ܥ̇ܒܪܵܕܼܵܗ̇ ܕܲܬܼܝܵܒܼܘܼܬܼܵܐ : ܕܲܒܼܟܼܠ ܦܘܼܪ̈ܣܝܼܢ ܐܲܝܢܵܐ ܕܚܵܛܹ̇ܐ 12 : ܠܹܗ ܢܸܬܿܕܲܡܸܐ ܀ ܡܸܒܼܟܵܐ ܒܟܼܵܐ ܗ̄ܘ̣ܵܐ ܡܲܪܝܼܪܵܐܝܼܬܼ ܥܲܠ ܣܘܼܪܚܵܢܹܗ 13 : ܘܲܣܦܲܩ̣ ܒܸܟܼܝܹܗ ܢܩܝܼܡܹܗ ܒܕܲܪܓܼܵܐ ܕܲܫܠܝܼܚܘܼܬܼܵܐ ܀ ܚܛܵܗܵܐ ܪܡܸܐ ܗ̄ܘܟܵܐ ܥܠܵܘܗܝ ܐܲܝܟܼ ܐܲܪܝܵܐ ܘܲܡܢܲܟܸܬܼ ܠܹܗ : ܘܛܘܼ̈ܦܹܐ ܕܕܸܡ̈ܥܹܐ ܫ̣ܕܼܵܐ ܒܹܗ ܘܛܲܪܕܹܗ ܕܠܵܐ ܢܸܣܪܘܿܚ ܒܹܗ ܀ pb. 672 ܚܛܝܼܬܼܵܐ ܩܸܕܼܚܲܬ݀ ܫܲܠܗܹܒܼܝܼܬܼܵܐ ܘܲܫܓܲܪܬܼܵܗ̇ ܒܹܗ : ܘܫܲܡܲܪ ܡܲܝ̈ܵܐ ܥܵܠ ܓܵܘܙܲܠܬܵܐ ܘܕܼܵܫ̣ܵܗ̇ ܘܲܥ̣ܒܲܪ ܀ ܫܘܼܚܢܵܐ ܥ̣ܒܲܪ ܠܹܗ ܘܝܼܬܸܒܼ ܥܲܨܒܹܗ ܩܕܼܵܡ ܚܲܛܵܝܹ̈ܐ : ܕܲܢܚܘܼܪܘܼܢ ܒܹܗ ܘܲܗܘ݀ܵܐ ܥܵܨ̇ܒ̇ܝܼܢ ܣܘܼܪ̈ܚܵܢܲܝܗܘܿܢ ܀ ܒܠܲܥ̣ ܗ̄ܘ̣ܵܐ ܠܒܼܝܼܒܼܵܐ ܒܓܹܐܪܵܐ ܕܪܘܼܫܥܵܐ ܘܥܵܦ̣ ܡ̣ܢ ܚܲܫܵܐ : ܘܟܲܕܼ ܡܲܝܠܸܠ ܗ̄ܘܟܵܐ ܫܡܲܛ̣ ܠܘܿܠܝܼܬܼܵܐ ܡ̣ܢ ܫܸܪܝܵܢܸܵܗ̇ ܀ ܩܪܲܒܼܬܼܵܢܵܐ ܗ̄ܘ̣ܵܐ ܕܲܗܘ݀ܵܐ ܕܡܘܼܬܼܵܐ ܠܲܡ̈ܡܲܚܲܝܵܐ : ܕܐܲܝܢܵܐ ܕܒܵܠܲܥ̇ ܒܲܝܢܵܬܼ ܣܵܕܼܪܹ̈ܐ ܡܵܢܵܐ ܢܸܥܒܸܿܕܼ ܀ ܒܒܸܟܼܝܵܐ 14 : ܫܲܡ̣ܛܹܗ ܠܓܹܐܪܵܐ ܕܲܡܚ̣ܵܝܘܗܝ ܟܲܕܼ ܡܸܬܼܟܲܬܲܫ : ܘܠܵܗ̇ ܠܲܡܚܘܿܬܼܵܐ ܒܕܸܡ̈ܥܹܐ 15 : ܥܲܨ̣ܒܵܗ̇ ܘܫܲܢܝܼ ܟܹܐܒܼܵܗ̇ 16 : ܀ ܗܘ݀ܵܐ ܡܲܚܙܝܼܬܼܵܐ ܕܲܢܚܘܼܪܘܼܢ ܒܹܗ ܟܠ ܚܲܛܵܝܹ̈ܐ ܘܲܢܨܲܒܿܬܼܘܼܢ ܒܹܗ ܠܲܩܢܘܿܡܲܝ̈ܗܘܿܢ ܫܲܦܝܼܪܵܐܝܼܬܼ ܀ ܗܵܐ ܥܲܠ ܗܵܢܵܐ ܒܲܢܝܵܐ ܚܲܟܿܝܼܡܵܐܝܼܬܼ : ܕܒܲܬܼܝܵܒܼܘܼܬܼܵܐ ܬܸܫܦܲܪ ܟܠܝܘܿܡ ܐܸܢ ܡܸܨܛܲܠܝܵܐ ܀ ܕܲܪ̈ܓܹܐ ܕܚܘܼܒܵܐ ܣܵܡ̣ ܐܲܠܵܗܵܐ ܚܲܕܼ ܥܲܠ ܚܲܒܼܪܹܗ : ܕܲܒܼܗܘܿܢ ܢܸܣܲܩ ܥܵܠܡܵܐ ܨܹܐܕܼܵܘܗܝ ܢܸܬܼܡܲܛܸܐ ܠܹܗ ܀ ܗ݀ܘ ܒܪܵܘܡܵܐ ܗ̄ܘ̣ܵܐ ܘܥܲܦܪܲܢ ܕܝܼܠܲܢ ܥܲܠ ܕܲܚܝܼܚܹܗ : ܘܲܒܼܥܸܠ̈ܠܵܬܼܵܐ ܕܪܲܟܸܒܼ ܐܲܣܩܲܢ ܕܢܸܗܘܸܐ ܥܲܡܹܗ ܀ ܒܝܲܠܕܹܗ ܕܲܒܼܪܵܐ ܟܲܒܼܫ̣ܵܗ̇ ܠܐܲܪܥܵܐ ܟܲܕܼ ܢܵܚܹ̇ܬܼ ܗ̄ܘ̣ܵܐ : ܕܬܸܗܘܸܐ ܦܫܝܼܩܵܐ ܟܲܕܼ ܣܵܠܩ̇ܝܼܢ ܒܵܗ̇ ܠܘܵܬܼ ܫܵܠܘܿܚܹܗ ܀ ܒܲܝܢܵܬܼ ܥܵܠܡܵܐ ܠܐܲܒܼܵܐ ܩܵܡ̣ ܗ̄ܘ̣ܵܐ ܒܪܵܐ ܡܸܨܥܵܝܵܐ : pb. 673 ܘܣ̣ܵܡܹܗ ܠܫܸܡܥܘܿܢ ܒܹܝܬܼ ܠܹܗ ܠܥܹܕܬܵܐ ܬܘܼܒܼ ܡܸܨܥܵܝܵܐ ܀ ܟܒܲܫ̣ ܡܲܣܩܵܢܵܐ ܕܠܵܐ ܢܸܬܿܬܿܩܸܠ ܐ̄ܢܵܫ ܡܵܐ ܕܪܵܕܹܐ ܒܹܗ : ܒܕܲܪ̈ܓܼܝܼܢ ܕܲܣܕܲܪ ܘܲܢܚܸܬܼ ܨܹܝܕܼ ܐ̄ܢܵܫܘܼܬܼܵܐ ܀ ܒܪܹܫܵܗ̇ ܕܐܘܼܪܚܵܐ ܩܵܡ̣ ܟܵܦܘܿܪܵܐ ܘܗܵܐ ܩܵܪܹܐ ܠܵܟܼ : ܕܬܼܵܐ ܠܵܟܼ ܢܸܪܕܸܐ ܒܲܬܼܝܵܒܼܘܼܬܼܵܐ ܨܹܝܕܼ ܐܲܠܵܗܵܐ ܀ ܘܡܵܐ ܕܲܢܩܸܦܬܵܝܗܝ ܡܸܫܟܲܚ ܐܲܢ̄ܬܿ ܠܹܗ ܕܒܼܵܟܹܿܐ ܤܲܒܲܬܼ : ܘܟܲܕܼ ܩܵܪܹܒܼ ܐܲܢ̄ܬܿ ܡܸܫܟܲܚ ܐܲܢ̄ܬܿ ܠܹܗ ܫܠܝܼܚܵܐ ܪܲܒܵܐ ܀ ܒܵܗ̇ ܒܡܲܪܕܝܼܬܼܵܐ ܡܩܲܪܸܒܼ ܠܵܟܼ ܬܘܼܒܼ ܕܬܸܚܙܸܐ ܠܲܒܼܪܵܐ : ܘܡܸܬܼܚܵܘܸܐ ܠܵܟܼ ܐܲܝܟܼ ܒܲܪܢܵܫܵܐ ܕܲܡܠܸܐ ܚܲܫܹ̈ܐ ܀ ܘܡܵܐ ܕܲܢܩܸܦܬܵܝܗܝ ܐܲܝܟܼ ܕܲܠܚܲܒܼܪܵܐ ܕܬܸܪܕܸܐ ܥܲܡܹܗ : ܡܸܫܟܲܚ ܐܲܢ̄ܬܿ ܠܹܗ ܕܐܵܦ ܐܲܠܵܗܵܐ ܗ̄ܘ̣ ܐܲܝܟܼ ܝܵܠܘܿܕܹܗ ܀ ܒܩܲܠܝܼܠ ܩܲܠܝܼܠ ܣܸܠܩܲܬ݀ ܐܘܿ ܚܲܛܵܝܵܐ : ܡ̣ܢ ܓܵܘ ܥܘܼܡܩܵܐ ܕܥܲܡ ܐܲܠܵܗܵܐ ܒܪܵܘܡܵܐ ܬܸܗܘܸܐ ܀ ܒܕܲܟܼܦܲܪ ܫܸܡܥܘܿܢ ܐܲܦܹ̈ܐ ܐܝܼܬܼ ܠܹܗ ܨܹܝܕܼ ܚܲܛܵܝܹ̈ܐ : ܢܠܲܒܸܒܼ ܐܸܢܘܿܢ ܥܲܠ ܫܘܼܒܼܩܵܢܵܐ ܕܡ̣ܢ ܐܲܠܵܗܵܐ ܀ ܐܵܦ ܡܵܪܲܢ ܬܘܼܒܼ ܒܗܵܝ̇ ܕܐܸܬܼܢܲܣܝܼ ܟܬܼܝܼܒܼ ܕܲܡܥܲܕܲܪ : ܠܡܸܬܼܢܲܣ̈ܝܵܢܹܐ ܡܵܐ ܕܩܵܪܹܝܢ ܠܹܗ ܒܐܘܼܠܨܵܢܲܝ̈ܗܘܿܢ ܀ ܠܒܼܝܼܒܼ ܚܲܛܵܝܵܐ ܡܵܐ ܕܲܡܗܲܠܸܟܼ ܥܲܡ ܟܵܦܘܿܪܵܐ : ܘܝܵܠܹ̇ܦ ܡܸܢܹܗ ܥܲܠ ܣܘܥܪܵܢܵܐ 17 : ܕܲܬܼܝܵܒܼܘܼܬܼܵܐ ܀ ܡܸܬܼܚܲܝܲܠ ܬܘܼܒܼ ܡܵܐ ܕܠܲܡܫܝܼܚܵܐ ܚܵܙܹ̇ܐ ܕܲܙܩܝܼܦ : ܘܲܛܥܝܼܢ ܥܵܘ̣ܠܵܐ ܘܣܵܒܹ̇ܠ ܚܲܫܹ̈ܐ ܚܠܵܦ ܪ̈ܲܫܝܼܥܹܐ ܀ pb. 674 ܠܐ̄ܢܵܫܵܐ ܡܚܝܼ̈ܠܹܐ ܕܲܪ̈ܓܹܐ ܦܫܝܼ̈ܛܹܐ ܣ̣ܕܲܪ ܚܲܢܵܢܵܐ : ܕܠܵܐ ܢܸܬܿܬܲܩܠܘܼܢ ܡܵܐ ܕܡܸܬܼܥܲܠܹܝܢ ܠܲܬܼܝܵܒܼܘܼܬܼܵܐ ܀ ܠܚܲܕܼ ܪܵܕܼܘܿܦܵܐ ܫܠܝܼܚܵܐ ܥܲܒܼܕܹܗ ܨܹܝܕܼ ܚܲܛܵܝܹ̈ܐ : ܕܗܘ݀ ܒܲܩܢܘܿܡܹܗ ܢܚܵܘܸܐ ܥ̇ܒܼܵܕܼܵܗ̇ ܕܲܬܼܝܵܒܼܘܼܬܼܵܐ ܀ ܠܗܵܘ̇ ܬܘܼܒܼ ܕܲܟܼܦܲܪ ܐܲܝܟܼ ܫܲܬܼܐ̱ܣܬܼܵܐ ܕܒܲܝܬܵܐ ܣܵܡܹܗ : ܕܲܥܠܵܘܗܝ ܢܸܒܼܢܘܿܢ ܟܠ ܬܲܝܵܒܹ̈ܐ ܒܸܢܝܵܢܲܝ̈ܗܘܿܢ ܀ ܫܸܡܥܘܿܢ ܟܵܦܲܪ ܫܵܐܘܿܠ ܪܵܕܹܦ ܡܵܪܲܢ ܘܲܙܩܝܼܦ 18 : ( ܗܵܠܹܝܢ ܟܠܗܹܝܢ ܕܢܹܐܬܼܘܿܢ ܒܝܼ̈ܫܹܐ ܠܲܬܼܝܵܒܼܘܼܬܼܵܐ 19 :܀ ܗܵܐ ܡܣܲܒܿܪ̈ܵܢܹܐ ܚܲܕܼ ܟܵܦܘܿܪܵܐ ܘܚܲܕܼ ܪܵܕܼܘܿܦܵܐ : ܘܡܲܢ ܥܲܡ ܗܵܠܹܝܢ ܕܵܚܹ̇ܠ ܢܸܪܕܸܐ ܨܹܝܕܼ ܐܲܠܵܗܵܐ ܀ ܒܪܵܐ ܡܸܨܥܵܝܵܐ ܣܒܲܠ̣ ܬܘܼܒܼ ܚܲܫܹ̈ܐ ܡܸܛܠܵܬܼܵܟܼ : ܘܥܵܘ̣ܠܵܟܼ ܪܲܒܵܐ ܫܩܲܠ̣ ܒܲܩܢܘܿܡܹܗ ܕܐܲܢ̄ܬܿ ܬܸܬܼܚܲܣܸܐ ܀ ܚܲܟܿܝܼܡܵܐܝܼܬܼ ܨܵܕܸܗ ܠܥܵܠܡܵܐ ܡܲܠܸܦ ܚܲܝܹ̈ܐ : ܘܦܘܼܪ̈ܣܹܐ ܕܚܵܫ̇ܚܝܼܢ ܠܲܬܼܒܵܝܼܘܼܬܼܵܐ ܣܵܡ̣ ܒܲܣܒܲܪܬܪܵܐ ܀ ܒܬܸܓ̣ܡܵܐ ܕܒܼܝܼ̈ܫܹܐ ܚܠܲܛ̣ ܟܵܦܘܿܪܵܐ ܕܢܸܕܼܒܲܪ ܐܸܢܘܿܢ : ܐܲܝܟܼ ܕܲܠܚܲܒܼܪܹ̈ܐ 20 : ܘܢܹܐܬܸܐ ܢܸܒܼܟܸܐ ܩܕܼܵܡ ܪܲܒܿܘܼܬܼܵܐ ܀ ܒܸܟܼܝܹܗ ܕܫܸܡܥܘܿܢ ܡܠܘܿܐܵܐ ܗ̄ܘ̣ ܪܲܒܵܐ ܒܹܝܬܼ ܬܲܝܵܒܹ̈ܐ : ܕܩܵܠ ܚܸܢ̈ܓܼܵܬܹܗ ܢܥܝܼܪ ܐܸܢܘܿܢ ܠܲܬܼܝܵܒܼܘܼܬܼܵܐ ܀ ܘܐܲܟܼܡܵܐ ܕܗܵܠܹܝܢ ܐܵܡܲܪ ܫܸܡܥܘܿܢ ܨܹܝܕܼ ܚܲܛܵܝܹ̈ܐ : ܕܐܝܼܬܼ ܗ̄ܘ̣ ܣܲܒܼܪܵܐ ܠܒܼܝܼܫܵܐ 21 : ܕܗܵܦܹ̇ܟܼ ܡ̣ܢ ܣܲܢ̈ܝܵܬܹܗ ܀ pb. 675 ܐܵܦ ܠܝܼ ܒܲܙܒܲܢ ܢܲܟܼܬܲܢܝ ܥܵܘ̣ܠܵܐ ܘܐܲܪܡܝܼ ܬܲܒܼܪܲܢܝ : ܘܕܸܡ̈ܥܹܐ ܗ̄ܘ̣ ܝܸܗ̇ܒܹܬܼ ܐܲܓܼܪܵܐ ܠܐܵܣܝܵܐ ( ܘܐܸܬ݀ܵܐ ܥܲܨܒܲܢ̣ܝܼ 22 :܀ ܗܘܚܹܝܬܼ ܟܵܦܘܿܪܵܐ ܘܫܵܛܹ̇ܬܼ ܠܲܒܼܪܵܐ ܩܕܼܵܡ ܨܵܠܘܿܒܼܵܘ̈ܗܝ : ܘܐܲܝܢܵܐ ܚܛܵܗܵܐ ܕܪܲܒ ܡ̣ܢ ܗܵܢܵܐ ܒܥܵܠܡܵܐ ܟ̱ܠܹܗ ܀ ܟܢܵܬܼܟܼܘܿܢ ܐܝܼܬܲܝ ܬܵܘ ܐܸܬܼܟܲܫܲܦܘ ܥܲܠ ܫܘܼܒܼܩܵܢܵܐ : ܐܸܬܿܕܲܡܵܘ ܒܝܼ ܕܚܲܢܘܼܢܝ ܪ̈ܲܚܡܹܐ ܒܚܲܫܵܐ ܕܲܩܢܘܿܡܝ ܀ ܒܟܼܵܘ ܐܲܝܟܼ ܕܲܒܼܟܹ̇ܝܬܼ ܘܡܸܬܼܚܲܣܹܝܢ ܐܢ̄ܬܿܘܿܢ ܐܲܝܟܼ ܕܐܸܬܼܚܲܣ̇ܝܼܬܼ : ܓܥܵܘ ܒܲܚܢܲܓܼܬܼܵܐ ܘܒܲܥܓܲܠ ܡܵܘ̇ܦܹܝܢ ܣܘܼܪ̈ܚܵܢܲܝܟܿܘܿܢ ܀ ܐܵܦ ܠܝܼ ܐܲܚܕܲܢܝ ܦܲܚܵܐ ܕܪܘܼܫܥܵܐ ܒܚܲܕܼ ܡ̣ܢ ܙܲܒܼ̈ܢܝܼܢ : ܘܒܲܬܼܝܵܒܼܘܼܬܼܵܐ ܬܲܒܼܪܹܗ ܚܢܵܢܵܐ ܘܐܸܢܵܐ ܦܸܠܛܹ̇ܬܼ ܀ ܦܓܲܥ ܗ̄ܘ̣ 23 : ܠܹܗ ܒܝܼ ܚܛܵܗܵܐ ܘܥܲܩ̣ܪܲܢܝ ܡ̣ܢ ܫܲܬܼܐ̣ܣܲܝ̈ : ܘܐܲܪܡ̇ܝܼܬܼ ܕܸܡ̈ܥܹܐ ܘܲܒܼܟܹܿܝܬܼ ܠܲܩܢܘܿܡܝ ܕܐܸܬܼܦܲܠܦܲܠ 24 : ܗ̄ܘ̣ܵܐ ܀ ܐܵܦ ܠܝܼ ܗܘ݀ܵܐ ܠܝܼ ܗܵܢܵܐ ܟܹܐܒܪܵܐ ܕܲܠܟܼܘܿܢ ܡܲܚܸܫ : ܘܡܸܚܕܼܵܐ ܕܲܒܼܟܹܝ̇ܬܼ ܐܸܬܼܪܵܘܚܹܬܼ ܠܝܼ 25 : ܡ̣ܢ ܐܘܼܠܨܵܢܵܐ ܀ ܢܦܝܼܠ ܗ̄ܘ̣ ܠܝܼ ܒܹܗ ܒܗܵܢ ܟܘܼܪܗܵܢܵܐ ܕܚܲܫܹ̈ܐ ܒܝܼ̈ܫܹܐ : ܘܐܸܠܘܼ ܒܸܟܼܝܵܐ ܠܵܐ ܣܲܥ̣ܪܲܢܝ ܗ̄ܘ̣ܵܐ ܠܵܐ ܩܵܐܹ̇ܡ ܗ̄ܘܹ̇ܝܬܼ ܀ ܫܘܼܡܥܘܼܢܝ ܚܲܒܼܪ̈ܲܝ ܐܹܚܵܘܸܐ ܠܟܼܘܿܢ ܡܵܢܵܐ ܥܵܒܼ̇ܕܹܬܼ : ܘܡܸܒܼܟܵܐ ܒܟܹܿܝܬܼ ܗ̄ܘܹ̇ܝܬܼ ܘܐܸܬܼܚܲܠܡܹܬܼ ܗ̄ܘܹ̇ܝܬܼ ܩܲܠܝܼܠܵܐܝܼܬܼ ܀ ܥܲܡܹܗ ܕܒܸܟܼܝܵܐ ܥܪܲܩ̣ ܗ̄ܘ̣ܵܐ ܚܛܵܗܵܐ 26 : ܕܩܵܛܹ̇ܠ ܗ̄ܘ̣ܵܐ ܠܝܼ : ܝܸܗ̇ܒܹܿܬܼ ܕܸܡ̈ܥܹܐ ܘܫܸܩ̇ܠܹܬܼ ܪ̈ܲܚܡܹܐ ܡ̣ܢ ܚܲܢܵܢܵܐ ܀ pb. 676 ܥܒܸܕܼܘ ܗܵܟܲܢܵܐ ܘܡܸܬܼܚܲܠܡܝܼܢ ܐܢ̄ܬܿܘܿܢ ܐܲܝܟܼ ܕܐܸܬܼܚܲܠܡܹܬܼ : ܒܲܩܢܘܿܡܝ ܢܲܣ̇ܝܼܬܼ ܠܵܐ ܬܸܬܼܦܲܠܓܼܘܼܢ ܥܲܠ ܚܘܼܣܵܝܵܐ ܀ ܗܵܠܹܝܢ ܐܵܡܲܪ ܒܸܟܼܝܹܗ ܕܫܸܡܥܘܿܢ ܨܹܝܕܼ ܚܲܛܵܝܹ̈ܐ : ܕܲܒܼܓܼܘܼܪܵܓܼܵܐ ܢܲܪܬܲܚ ܐܸܢܘܿܢ ܠܲܡܕܲܡܵܥܘܼ ܀ ܕܲܒܼܗܝܼܠܝܼܢ ܗ̄ܘ̣ܵܘ ܒܝܼ̈ܫܹܐ ܘܲܥܢܹܝܢ ܒܲܚܛܵܗܲܝ̈ܗܘܿܢ : ܐܲܝܠܸܠ̣ ܟܹܐܦܵܐ ܘܚܲܦܸܛ̣ ܐܸܢܘܿܢ ܒܲܬܼܝܵܒܼܘܼܬܼܵܐ ܀ ܒܲܦܣܵܩ ܣܲܒܼܪܵܐ ܐܵܝܟܼ ܕܲܒܼܫܸܢܬܼܵܐ ܛܲܒܿܝܼܥܝܼܢ ܗ̄ܘ̣ܵܘ : ܘܩܵܠܵܐ ܕܒܸܟܼܝܵܐ ܫ̣ܕܼܵܐ ܗ̄ܘ̣ܵܐ ܥܠܲܝܗܘܿܢ ܕܲܢܥܝܼܪ ܐܸܢܘܿܢ ܀ ܐܲܪܡܝܼ ܩܢܝܼܬܵܐ ܕܢܸܥܢܘܿܢ ܒܵܬܼܪܹܗ ܟܠ ܚܲܛܵܝܹ̈ܐ : ܕܲܒܼܫܘܼܠܵܡܵܐ 27 : ܣܲܒܼܪܵܐ ܗ̄ܘ̣ ܪܲܒܵܐ ܠܲܕܼܙܵܡܲܪ ܒܵܗ̇ 28 :܀ ܣܸܦܪܵܐ ܚܲܕܼܬܼܵܐ ܟܬܲܒܼ ܗ̄ܘ̣ܵܐ ܒܕܸܡܥܵܘ̈ܗܝ ܪܹܫ ܬܲܠܡܝܼ̈ܕܹܐ : ܘܲܠܚܲܛܵܝܹ̈ܐ ܒܚܘܼܒܵܐ ܝܵܗ̣ܒܹܿܗ ܕܢܸܬܼܗܲܓܘܿܢ ܒܹܗ ܀ ܩܪܵܘ ܠܲܡ ܗܵܪܟܵܐ ܥܕܲܡܵܐ ܕܬܹܐܠܦܘܼܢ ܙܲܕܝܼܩܘܼܬܼܵܐ : ܒܪܲܡܫܵܐ ܘܨܲܦܪܵܐ ܒܕܸܡ̈ܥܹܐ 29 : ܦܲܪܓܸܠܘ ܒܲܬܼܝܵܒܼܘܼܬܼܵܐ ܀ ܡܵܐ ܕܕܼܵܒܹ̇ܨ ܠܵܗ̇ ܚܛܵܗܵܐ ܠܢܲܦ̮ܫܵܐ ܒܒܸܟܼܝܵܐ ܫܘܼܡܛܘܼܗܝ 30 : ܠܵܐ ܓܹܝܪ ܢܵܦܹ̇ܩ ܐܸܠܵܐ ܒܕܼܡ̈ܥܹܐ ܚܲܪ̈ܝܼܦܵܬܼܵܐ ܀ ܗܵܐ ܫܲܬܼܐ̱ܣܬܼܵܐ ܕܲܠܬܲܝܵܒܹ̈ܐ ܣܵܡ̣ ܫܲܪܝܼܪܵܐ : ܘܐܲܠܸܦ ܐܸܢܘܿܢ ܕܐܲܝܟܲܢ ܢܸܒܼܢܘܿܢ ܠܲܩܢܘܿܡܲܝ̈ܗܘܿܢ ܀ ܥܒܼܵܕܼܵܐ ܪܲܒܵܐ ܥ̣ܒܲܕܼ ܒܵܗ̇ ܒܥܹܕܬܵܐ ܒܸܟܼܝܹܗ ܕܫܸܡܥܘܿܢ : ܕܗܵܐ ܡ̣ܢ ܥܵܠܲܡ ܠܵܐ ܗܘ݀ܵܐ ܐ̄ܚܪܹܢܵܐ ܕܪܲܒܿ ܐܲܟܼܘܵܬܹܗ ܀ pb. 677 ܒܗܵܠܹܝܢ ܕܸܡ̈ܥܹܐ ܕܐܸܫܲܕܼ ܟܹܐܦܵܐ ܒܲܬܼܝܵܒܼܘܼܬܹܗ : ܚܵܘܪܵܐ ܪܲܒܵܐ ܫܒܲܩ̣ ܗ̄ܘ̣ܵܐ ܠܥܹܕܬܵܐ ܕܬܸܬܿܕܲܡܸܐ ܒܹܗ ܀ ܡܲܢ ܝܵܕܲܥ̇ ܗ̄ܘ̣ܵܐ ܕܡܵܐ ܕܚܵܛܹ̇ܐ ܗ̄ܘܟܵܐ ܡܵܢܵܐ ܢܸܥܒܸܿܕܼ : ܘܡܲܢ ܡܲܫܲܪ ܗ̄ܘ̣ܵܐ ܕܡܵܐ ܕܒܼܵܟܹܿܐ ܗ̄ܘ̣ܵܐ ܡܸܬܼܥܲܕܲܪ ܗ̄ܘ̣ܵܐ ܀ ܡܲܢܘܼ ܨܵܐܲܪ ܨܲܠܡܵܐ ܕܡܲܠܟܵܐ ܕܠܵܐ ܕܸܡ̈ܘܵܬܼܵܐ : ܐܵܘ ܪܲܒܿܘܼܬܼܵܗ̇ ܕܢܲܦ̮ܫܵܐ ܟܣܝܼܬܼܵܐ ܕܠܵܐ ܬܲܚܘܝܼܬܼܵܐ ܀ ܣܲܪܚܵܗ̇ ܚܛܵܗܵܐ ܘܡܲܢ ܝܵܕܲܥ̇ ܗ̄ܘ̣ܵܐ ܒܡܘܿܢ 31 : ܡܸܬܼܒܲܕܼܩܵܐ : ܘܐܸܠܘܼ ܠܵܐ ܒܟܼܵܐ ܫܸܡܥܘܿܢ ܘܐܲܠܸܦ̣ ܥܲܠ ܬܘܼܩܵܢܵܗ̇ ܀ ܠܵܐ ܫܚܝܼܡ ܓܲܒܼܪܵܐ ܠܵܐ ܐ̄ܢܵܫ ܢܲܒܼܣܸܐ ܥܲܠ ܝܘܼܠܦܵܢܹܗ : ܒܹܗ ܡܲܠܸܦ ܠܵܟܼ ܠܵܘ ܒܲܐ̄ܚܪܹܢܵܐ ܡܵܢܵܐ ܬܸܥܒܸܿܕܼ ܀ ܡܵܐ ܕܐܸܬܼܡܲܪܩܲܬ݀ ܢܲܦ̮ܫܵܐ ܒܡܲܝ̈ܵܐ ܕܡܲܥܡܘܿܕܼܝܼܬܼܵܐ : ܕܸܒܼܚܵܐ ܐ̄ܚܪܹܢܵܐ ܢܚܲܣܹܝܗ̇ ܠܵܐ ܐܝܼܬܼ ܐܸܠܵܐ ܕܸܡ̈ܥܹܐ ܀ ܚܕܼܵܐ ܙܒܲܢ ܒܲܠܚܘܿܕܼ ܡܝܬܼ ܠܲܚܛܝܼܬܼܵܐ ܒܲܪ ܐܲܠܵܗܵܐ : ܘܬܼܘܼܒܼ ܠܵܐ ܡܵܐܹ̇ܬܼ ܕܒܼܘܿܚ ܐܲܢ̄ܬܿ ܡܸܕܸܡ ܐܸܢ ܚܵܛܹ̇ܐ ܐܲܢ̄ܬܿ ܀ ܕܸܒܼܚܬܼܵܐ ܐ̄ܚܪܹܬܼܵܐ ܠܵܐ ܡܸܬܼܝܲܗܒܼܵܐ ܚܠܵܦ ܦܘܼܪܩܵܢܵܟܼ : ܡ̣ܢ ܕܝܼܠܵܟܼ ܗܲܒܼ ܡܸܕܸܡ ܕܲܡܨܸܐ ܢܚܲܣܸܐ ܥܵܘ̣ܠܵܟܼ ܀ ܗܘ݀ܝܼ ܠܲܩܢܘܿܡܵܟܼ ܟܵܗܢܵܐ ܠܒܼܝܼܒܼܵܐ ܐܲܝܟܼ ܐܲܒܼܪܵܗܵܡ : ܘܲܕܼܒܼܘܿܚ ܩܵܠܵܟܼ 32 : ܐܲܝܟܼ ܝܑܼܚܝܼܕܹܗ 33 : ܒܹܝܬܼ ܚܘܼܣܵܝܵܐ ܀ ܦܲܠܦܸܠ ܢܲܦ̮ܫܵܟܼ ܒܲܕܼܡܵܐ 34 : ܓܲܐܝܵܐ ܣܲܓܝܼܵܐܝܼܬܼ ܀ ܒܕܸܡ̈ܥܹܐ ܕܗܸܢܹܝܢ ܗܵܘ̈ܝܵܢ ܕܸܒܼܚܵܐ ܕܠܵܐ ܙܲܗܡܘܼܬܼܵܐ ܀ pb. 678 ܐܲܢ̄ܬܿ ܠܼܵ ܚܲܣܵܐ ܒܚܲܫܵܐ 35 : ܕܢܲܦ̮ܫܵܟܼ ܟܲܕܼ ܒܵܟܹ̇ܐ ܐܲܢ̄ܬܿ : ܠܵܐ ܬܘܼܒܼ ܬܸܩܪܸܐ ܠܨܲܥܪܵܐ ܡܵܪܵܟܼ ܘܲܠܩܘܼܦܵܚܵܐ ܀ ܝܵܘܡܵܢ ܢܸܒܼܟܸܐ ܥܲܠ ܒܝܼ̈ܫܵܬܲܢ ܡܲܪܝܼܪܵܐܝܼܬܼ : ܟܲܕܘܼ ܕܚܲܩ̣ܢܵܗ̇ ܠܛܵܒܼܬܼܵܐ ܡܸܢܲܢ ܒܲܛܪ̈ܵܝܵܬܼܵܐ 36 :܀ ܠܲܬܼܝܵܒܼܘܼܬܼܵܐ ܝܵܘܡܵܢ ܢܲܚܸܒܼ ܕܐܝܼܬܼ ܠܵܗ̇ ܐܲܓܼܪܵܐ : ܟܲܕܘܼ ܦܠܲܚܢܲܢ ܥܵܘ̣ܠܵܐ ܒܬܸܢܘܲܝ ܢܲܓܝܼܪܵܐܝܼܬܼ ܀ ܙܲܕܝܼܩܘܼܬܼܵܐ ܢܛܲܪܢܵܗ̇ ܠܲܡܚܵܪ ܒܲܕܼܠܵܐ ܩܲܪܝܼܒܼ : ܘܝܵܘܡܵܢ ܟ̱ܠܹܗ ܠܥܵܘ̣ܠܵܐ ܝܲܗ̄ܒܼܢܵܝܗܝ ܢܸܫܬܲܡܲܫ ܒܹܗ ܀ ܚܛܝܼܬܼܵܐ ܒܩܘܼܪܒܵܐ ܘܙܲܕܝܼܩܘܼܬܼܵܐ ܠܒܲܪ ܡ̣ܢ ܬܲܪܥܵܐ : ܗܵܪܟܵܐ ܐܸܚܛܸܐ ܘܗܵܪ ܬܲܡܵܢ ܠܲܡ ܡܸܙܕܲܕܲܩ ܐ̄ܢܵܐ ܀ ܗܵܐ ܟܡܵܐ ܠܲܡܚܵܪ ܘܲܒܼܫܘܼܘܕܵܝܲܢ ܠܵܐ ܟܲܬܲܪܢܲܢ : ܟܠܝܘܿܡ ܬܸܘܢܲܝ ܠܲܬܼܝܵܒܼܘܼܬܼܵܐ ܘܬܘܼܒܼ ܪܲܚܝܼܩܵ ܗ̄ܝܼ ܀ ܟܠ ܢܸܫܬܵܘܕܸܐ ܦܫܝܼܩ ܠܲܢ ܒܲܠܚܘܿܕܼ ܥܲܠ ܛܵܒܼ̈ܵܬܼܵܐ : ܡܸܣܬܲܥܪܵܐ ܕܹܝܢ ܒܝܼܫܬܵܐ ܟܠܝܘܿܡ ܓܲܢ̄ܒܵܪܵܐܝܼܬܼ ܀ ܕܝܵܘܡܵܐ ܒܝܵܘܡܹܗ ܣܵܡ̣ܢܲܢ ܬܸܢܘܵܝ ܠܲܬܼܝܵܒܼܘܼܬܼܵܐ : ܘܠܲܝܬܵܘܗܝ ܕܐܵܬܹ̇ܐ ܠܲܡܚܵܪ ܕܝܼܠܲܢ ܢܸܬܼܝܲܬܲܪ ܒܹܗ ܀ ܛܪܲܝܢܲܢ ܡܸܢܲܢ ܫܲܦܝܼܪ̈ܵܬܼܵܐ ܥܲܡ ܝܵܘ̈ܡܵܬܼܵܐ : ܕܟܼܠܹܗ ܙܲܒܼܢܵܐ ܕܚܲܝܹ̈ܐ ܢܵܘܦܸܐ ܕܠܵܐ ܬܝܵܒܼܘܼܬܼܵܐ ܀ ܐܲܝܟܵܘ ܝܵܘܡܵܢ ܗܵܘ̇ ܫܘܼܘܕܵܝܵܐ ܕܲܗܘ݀ܵܐ ܐܸܬܼܡܵܠܝ : ܕܐܵܘܚܲܪ ܠܲܡܚܵܪ ܕܲܡܫܲܢܸܐ ܐ̄ܢܵܐ ܡ̣ܢ ܒܝܼܫܵܬܼܵܐ ܀ ܩܘܼܡ ܠܲܥ̇ܒܼܵܕܵܟܼ ܟܲܕܘܼ ܬܸܢܘܲܝ ܕܲܓܵܠܵܐܝܼܬܼ : pb. 679 ܚܛܵܗܵܐ ܠܩܘܼܒܼܠܵܟܼ ܩܘܼܡ ܐܸܬܼܟܲܬܲܫ ܥܲܡ ܩܵܛܘܿܠܵܟܼ ܀ ܠܵܐ ܢܸܬܼܝܲܗܒܿܘܼܢ ܟܠܗܘܿܢ ܝܵܘܡܹ̈ܐ ܠܥܵܘ̣ܠܵܐ ܡܸܢܵܟܼ : ܣܲܒܼ ܠܵܟܼ ܙܲܒܼܢܵܐ ܠܙܲܕܝܼܩܘܼܬܼܵܐ ܥܲܕܼ ܫܲܠܝܼܛ ܐܲܢ̄ܬܿ ܀ ܚܛܲܝܢܲܢ ܐܸܬܼܡܵܠܝ ܢܸܒܼܟܸܐ ܝܵܘܡܵܢ ܥܲܠ ܣܘܼܪ̈ܚܵܢܲܝܢ : ܠܵܐ ܢܸܠܒܿܘܿܟܼ ܠܹܗ ܚܛܵܗܵܐ ܢܘܿܡܝܼ ܘܲܢܦܲܫܲܚ ܠܲܢ ܀ ܒܥܵܘ̣ܠܵܐ ܣܐܸܒܼܢܲܢ ܢܸܗܘܸܐ ܛܠܵܝܹ̈ܐ ܒܲܬܼܝܵܒܼܘܼܬܼܵܐ : ܕܲܒܼܡܲܠܟܿܘܼܬܼܵܐ ܡܲܢ ܕܐܲܝܟܼ ܛܲܠܝܵܐ ܗ̄ܘ̣ ܘܟܸܢ 37 : ܥܵܐܹ̇ܠ ܠܵܗ̇ ܀ ܫܩܲܠ̣ ܥܲܠ ܐܝܼܕܼܵܘ̈ܗܝ ܛܲܠܝܵܐ ܡܵܪܲܢ ܕܲܢܚܵܘܸܐ ܗ̄ܘ̣ܵܐ : ܟܡܵܐ ܫܲܦܝܼܪܵܐ ܒܪܝܼܬܼܵܐ ܒܛܲܟܼܣܵܗ̇ ܠܲܕܼܢܵܛܲܪ ܠܵܗ̇ ܀ ܚܘܼܪ ܒܲܫܠܝܼܚܹ̈ܐ ܕܲܠܗܘܿܢ ܚܵܘܝܹܗ ܟܲܕܼ ܐܵܡܲܪ ܗ̄ܘ̣ܵܐ : ܗܘ݀ܵܐ ܐܲܝܟܼ ܗܵܢܵܐ ( ܕܗ݀ܘܝܘܼ ܣܵܟܼܵܐ 38 : ܕܲܓܼܡܝܼܪܘܼܬܼܵܐ ܀ ܡܵܪܝ ܐܲܝܟܲܢܵܐ ܡܸܫܟܲܚ ܣܵܒܼܵܐ ܕܢܸܗܘܸܐ ܛܲܠܝܵܐ : ܕܣܘܿܓ̣ܐܵܐ ܕܝܵܘܡܵܘ̈ܗܝ ܐܲܦܸܩ̣ ܐܸܢܘܿܢ ܒܲܣܪܝܼܩܘܼܬܼܵܐ ܀ ܬܵܘܣܲܦܬܵܐ ܠܲܡ ܐܝܼܬܼ ܒܲܒܼܪܝܼܬܹܗ 39 : ܕܐܲܝܢܵܐ ܕܲܚܛ̣ܵܐ 40 : ܘܗ݀ܘ ܡ̣ܢ ܕܝܼܠܹܗ ܐܵܘܣܸܦ ܡܸܕܸܡ ܥܲܠ ܬܘܼܩܵܢܹܗ ܀ ܟܡܵܐ ܕܲܟܼܝܵܢܵܐ ܢܛܝܼܪ ܒܲܒܼܪܝܼܬܹܗ ܛܲܠܝܵܐ ܗ̄ܘ̣ ܟܠܝܘܿܡ : ܐܸܢܕܹܝܢ ܚܵܛܹ̇ܐ ܣܐܸܒܼ ܠܹܗ ܒܥܵܘ̣ܠܵܐ ܠܡܸܬܼܚܲܒܵܠܘܼ ܀ ܗܵܠܹܝܢ ܕܘܼܡ̈ܣܹܐ ܕܲܒܼܢܵܬ݀ ܢܲܦ̮ܫܵܐ ܟܲܕܼ ܐܸܨܛܲܠܝܲܬ݀ : ܬܸܗܦܘܿܟܼ ܬܸܣܬܿܘܿܪ ܡ̣ܢ ܬܘܼܩܵܢܵܗ̇ ܒܲܬܼܝܵܒܼܘܼܬܼܵܐ ܀ ܣܒܼܘܿܠ ܐܲܢ̄ܬܿ 41 : ܘܐܲܦܸܩ ܝܲܬܿܝܼܪ̈ܵܬܼܵܐ ܕܥܲܠ̣ ܠܲܩܢܘܿܡܵܟܼ : pb. 680 ܘܗܲܒܼ ܠܝܼ ܟܝܵܢܵܐ ܫܲܦܝܵܐ ܒܲܠܚܘܿܕܼ ܐܲܝܟܼ ܕܲܒܼ̇ܪܹܝܬܼܵܟܼ ܀ ܠܵܐ ܬܸܙܕܲܕܲܩ ܐܲܢ̄ܬܿ ܡ̣ܢ ܕܝܼܠܵܟܼ ܐܵܦܠܵܐ ܩܲܠܝܼܠ : ܟܝܵܢܵܐ ܛܲܪ 42 : ܠܝܼ ܕܠܵܐ ܟܘܼ̈ܬܼܡܵܬܼܵܐ ܘܣܲܓܝܼ ܫܲܦܝܼܪ ܀ ܐܸܢ ܕܹܝܢ ܡܸܕܸܡ ܥܲܠ̣ ܝܲܬܿܝܼܪܵܐ ܥܲܠ ܬܘܼܩܵܢܵܐ : ܠܵܐ ܚܵܫܲܚ̇ ܠܝܼ ܢܸܬܿܛܲܠܲܩ ܠܹܗ ܒܲܬܼܝܵܒܼܘܼܬܼܵܐ ܀ ܗܦܘܿܟܼ ܠܲܡ ܢܲܦ̮ܫܵܟܼ ܘܲܗ݀ܘܝܼ ܛܲܠܝܵܐ ܐܲܝܟܼ ܕܲܒܼ̇ܪܹܝܬܼܵܟܼ : ܕܲܒܼܡܲܠܟܿܘܼܬܼܵܐ ܬܸܗܘܸܐ ܝܵܪܬܵܐ ܐܲܝܟܼ ܕܲܩ̇ܪܹܝܬܼܵܟܼ ܀ ܡܘܿܢ ܡ̣ܢ ܕܝܼܠܼܵ ܐܝܼܬܼ ܒܵܟܼ ܒܲܨܵܐ 43 : ܘܲܫܕܝܼ ܡܸܢܵܟܼ : ܘܗܵܘ̇ ܕܝܼܠܝ ܐܲܪܦܵܐ ܕܠܵܐ ܫܘܼܚܠܵܦܵܐ ܘܒܲܪ ܡܲܠܟܿܘܼܬܼܝ ܐܲܢ̄ܬܿ ܀ ܗܵܘ̇ ܡܵܐ ܕܲܒܼܢ̣ܵܐ ܚܛܵܗܵܐ ܒܢܲܦ̮ܫܵܟܼ ܥܩܘܿܪ ܡ̣ܢ ܬܲܡܵܢ : ܒܪܝܼܬܼܝ ܫܲܦܝܼܪܵܐ ܗ̄ܝܼ ܠܵܐ ܬܒܲܠܒܸܠܹܝܗ̇ 44 : ܒܲܪ̈ܓܼܝܼܓܼܵܬܼܵܐ ܀ ܡܸܛܠܗܵܢܵܐ ܗܦܘܿܟܼ ܠܲܡ ܢܲܦ̮ܫܵܟܼ ܘܲܗܘ݀ܝܼ ܛܲܠܝܵܐ : ܕܗ݀ܘܝܘܼ ܣܵܟܼܵܗ̇ ܕܲܓܼܡܝܼܪܘܼܬܼܵܐ ܘܙܲܕܝܼܩܘܼܬܼܵܐ ܀ ܗܵܐ ܬܲܝܵܒܼܵܐ ܡܵܢܵܐ ܥܵܒܹ̇ܕܼ ܐܸܢ ܡܸܬܼܟܲܫܲܪ : ܕܐܵܦܸܢ ܣܵܒܼܵܐ ܗ̄ܘ̣ ܡܸܫܟܲܚ ܢܸܒܼܪܸܐ ܢܲܦ̮ܫܹܗ ܛܲܠܝܵܐ ܀ ܥܲܠ̣ ܗ̄ܘ̣ܵܐ ܟܦܘܼܪܝܵܐ ܘܥܲܒܼܕܹܗ ܣܵܒܼܵܐ ܠܪܹܫ ܬܲܠܡܝܼ̈ܕܹܐ : ܕܒܲܬܼܝܵܒܼܘܼܬܼܵܐ ܗܦܲܟܼ ܗ̄ܘ̣ܵܐ ܢܲܦ̮ܫܹܗ ܕܢܸܗܘܸܐ ܛܲܠܝܵܐ ܀ ܚ̣ܙܵܐ ܠܲܚܛܝܼܬܼܵܐ ܕܝܸܩܪܲܬ݀ ܥܠܵܘܗܝ ܐܲܝܟܼ ܣܲܝܒܿܘܼܬܼܵܐ : ܘܟܲܕܼ ܡܲܝܠܸܠ ܗ̄ܘ̣ܵܐ ܢܲܦܨܵܗ̇ ܡܸܢܹܗ ܕܠܵܐ ܒܸܣܡܲܬ݀ ܠܹܗ ܀ ܡܗܝܼܪܵܐ ܗ̄ܝܼ ܢܲܦ̮ܫܵܐ ܘܪܵܡ ܣܘܼܟܵܠܵܗ̇ ܡ̣ܢ ܒܸܪ̈ܝܵܬܼܵܐ : ܘܐܝܼܬܼ ܒܵܗ̇ ܚܲܝܠܵܐ ܕܐܲܝܟܵܐ ܕܨܵܠ̇ܝܵܐ ܥܒܼܵܕܼܵܐ ܬܸܥܒܸܿܕܼ ܀ pb. 681 ܘܡܵܐ ܕܡܸܬܼܦܲܢܝܵܐ ܥܲܠ ܒܸܢܝܵܢܵܐ ܕܫܲܦܝܼܪ̈ܵܬܼܵܐ : ܕܘܼܡ̈ܣܹܐ ܕܥܵܘ̣ܠܵܐ ܥܵܩ̇ܪܵܐ ܕܬܲܦܸܩ ܡ̣ܢ ܡܸܕܼܝܵܪܹ̈ܝܗ̇ ܀ ܐܲܝܟܼ ܕܲܠܒܲܝܬܵܐ ܪܲܒܵܐ ܥܵܐܠܵܐ ܗܝ݀ ܠܲܩܢܘܿܡܵܗ̇ : ܘܚܵܙ̇ܝܵܐ ܕܲܒܼܠܝܼܠ 45 : ܘܲܡܠܸܐ ܢܦܵܬܼܵܐ ܕܲܪ̈ܓܼܝܼܓܼܵܬܼܵܐ ܀ ܣܝܼܡ ܒܹܗ ܥܵܘ̣ܠܵܐ ܒܓܼܘܼܫܡܵܐ ܪܲܒܵܐ ܕܥܲܠ̣ ܡ̣ܢ ܒܝܼܫܵܐ : ܘܲܣܕܼܝܼܪܝܼܢ ܒܹܗ ܚܛܵܗܹ̈ܐ ܐ̄ܚܪ̈ܵܢܹܐ ܐܲܝܟܼ ܬܘܼܩ̈ܠܵܬܼܵܐ ܀ ܡܠܸܐ ܒܝܼ̈ܫܵܬܼܵܐ ܘܲܣܟܼܝܼܪ ܬܲܪܥܹܗ ܡ̣ܢ ܣܲܢ̈ܝܵܬܼܵܐ : ܘܠܵܐ ܝܼܬܼ ܐܲܬܼܪܵܐ ܕܬܸܥܘܿܠ ܛܵܒܼܬܼܵܐ ܒܚܲܕܼ ܡ̣ܢ ܓܲܒܿܝܼ̈ܢ ܀ ܒܲܬܼܝܵܒܼܘܼܬܼܵܐ ܢܵܗ̇ܪܵܐ ܢܲܦ̮ܫܵܐ ܕܬܸܚܙܸܐ ܗܵܠܹܝܢ : ܘܢܵܦ̇ܠܵܐ ܒܥܲܡܠܵܐ ܕܬܸܣܒܿܘܿܠ ܬܲܩܸܦ ܟܠ ܒܝܼ̈ܫܵܬܼܵܐ ܀ ܡܵܐ ܕܹܝܢ ܕܲܚܙܵܬ݀ ܕܲܩܫܸܐ ܗ̄ܘ̣ ܡܸܢܵܗ̇ ܥ̇ܒܼܵܕܼܵܐ ܗܵܢܵܐ : ܠܪ̈ܲܚܡܹ ܩܵܪܝܵܐ ܕܲܢܥܲܕܪܘܼܢܵܗ̇ ܒܲܥܒܼܝܼ̈ܕܼܵܬܼܵܗ̇ ܀ ܡܫܲܪܝܵܐ ܕܬܸܓܘܿܪ ܥܵܘ̣ܠܵܐ ܢܸܦܘܿܩ ܡ̣ܢ ܓܵܘ ܒܲܝܬܵܗ̇ : ܘܐܵܓܼ̇ܪܵܐ ܒܕܸܡ̈ܥܹܐ ܚܢܵܢܵܐ ܕܢܸܗܘܸ ܦܵܥܠܵܐ ܥܲܡܵܗ̇ ܀ ܫܵܩ̇ܠܵܐ ܕܬܸܟܼܢܘܿܫ ܚܵܘ̈ܒܹܐ ܕܥܲܠ̣ܘ ܠܵܗ̇ ܡ̣ܢ ܛܲܠܝܘܼܬܼܵܗ̇ : ܘܙܵܠ̇ܚܵܐ ܩܢܘܿܡܵܗ̇ ܒܡܲܝ̈ܵܐ ܕܥܲܝܢܗܹܝܗ̇ ܦܵܪܘܿܫܵܐܝܼܬܼ ܀ ܟܵܢ̇ܫܵܐ ܚܛܵܗܹ̈ܐ ܐܲܝܟܼ ܕܲܠܟܼܘܼ̈ܒܹܐ ܡ̣ܢ ܩܲܝܛܘܿܢܵܗ̇ : ܘܪܵܬܼܚܵܐ ܒܒܸܟܼܝܵܐ ܕܬܼܵܘܩܸܕܼ ܐܸܢܘܿܢ ܚܲܡܝܼܡܵܐܝܼܬܼ ܀ ܢܘܼܪܵܐ ܕܡܲܝ̈ܵܐ ܫܵܕܼܝܵܐ ܥܠܲܝܗܘܿܢ ܚܲܟܿܝܼܡܵܐܝܼܬܼ : ܕܲܒܼܝܲܩܕܵܢܵܐ ܕܠܵܐ ܬܸܢܵܢܵܐ ܬܲܕܼܠܸܩ 46 : ܐܸܢܘܿܢ ܀ ܫܸܡܥܘܿܢ ܒܵܟܹ̇ܐ ܡܲܢ ܠܵܐ ܢܲܝܠܸܠ ܐܸܢ ܚܲܛܵܝܵܐ ܗ̄ܘ̣ : pb. 682 ܥܲܠ̣ ܓܲܝܵܣܵܐ ܘܡܲܢ ܠܵܐ ܢܸܬܿܬܿܟܸܠ ܐܸܢ ܬܲܝܵܒܼܵܐ ܗ̄ܘ̣ ܀ ܐܵܦ ܓܲܝܵܣܵܐ ܛܲܠܝܵܐ ܗܘ݀ܵܐ ܒܵܗ̇ 47 : ܒܗܵܝ̇ ܬܵܘܕܝܼܬܼܵܐ : ܘܟܸܢ ܐܸܬܼܡܲܛܝܼ 48 : ܕܢܸܗܘܸܐ ܝܵܪܬܵܐ ܒܗܵܝ̇ ܡܲܠܟܿܘܼܬܼܵܐ ܀ ܒܲܚܕܼܵܐ ܡܸܠܬܼܵܐ ܟܠܗܘܿܢ ܛܘܼܪܹ̈ܐ ܕܥܵܘ̣ܠܵܐ ܕܲܒܼܢ̣ܵܐ : ܫܲܢܝܼ ܐܸܢܘܿܢ ܕܗܲܝܡܵܢܘܼܬܹܗ ܚܲܣܝܼܢܵܐ ܗ̄ܘ̣ܵܬܼ ܀ ܪ̈ܲܚܡܹܐ ܥܲܕܪܘܼܗܝ ܕܢܹܐܬܸܐ ܠܗܵܢܵܐ ܥ̇ܒܼܵܕܼܵܐ ܪܲܒܵܐ : ܘܠܵܟܼ ܐܸܢ ܬܸܒܼܥܸܐ ܐܵܬܹ̇ܝܢ ܐܸܢܘܿܢ ܠܲܡܥܲܕܵܪܘܼ ܀ ܒܲܠܚܘܿܕܼ ܫܲܪܵܐ ܘܡܸܚܕܼܵܐ ܚܢܵܢܵܐ ܪܵܕܹܐ ܥܲܡܵܟܼ : ܥܸܠܬܼܵܐ ܐܲܥܝܼܪ ܘܲܡܥܲܕܪܵܢܵܟܼ ܠܵܐ ܡܸܫܬܵܘܚܲܪ ܀ ܐܲܢ̄ܬܿ ܗ̄ܘ̣ ܟܵܠܹ̇ܐ ܕܬܸܩܪܸܐ 49 : ܒܬܲܪܥܵܗ̇ ܕܲܬܼܝܵܒܼܘܼܬܼܵܐ : ܫܘܼܒܼܚܵܐ ܠܪ̈ܲܚܡܹܐ ܕܲܟܼܡܵܐ ܦܨܝܼܚܝܼܢ ܨܝܼܕܼ ܬܲܝܵܒܹ̈ܐ ܀ ܣܲܓܝܼ ܦܫܝܼܩܵܐ ܐܘܼܪܚܵܐ ܪܲܒܿܬܼܵܐ ܕܲܬܼܝܵܒܼܘܼܬܼܵܐ : ܘܲܣܕܼܝܼܪܝܼܢ ܒܵܗ̇ ܡܝܼ̈ܠܹܐ ܕܫܲܝܢܵܐ ܠܲܕܼܪܵܕܹܝܢ ܒܵܗ̇ ܀ ܡܲܢ ܠܵܐ ܙܲܕܝܼܩ ܐܲܝܟܼ ܙܵܢܝܼܬܼܵܐ ܕܲܢܗܲܠܸܟܼ ܒܵܗ̇ : ܕܪܸܗܛܲܬ݀ ܥܸܠܲܬ݀ ܨܹܝܕܼ ܫܵܒܼܘܿܩܵܐ ܘܠܵܐ ܐܸܬܼܟܲܠܝܲܬ݀ ܀ ܡܲܢ̣ܘܼ ܕܲܚܛܲܦ̣ ܘܐܲܥܘܸܠ̣ ܘܐܲܥ̣ܘܝܼ ܐܲܝܟܼ ܓܲܝܵܣܵܐ : ܘܟܲܕܼ ܣܵܡ̣ ܐܲܦܵܘ̈ܗܝ ܪܲܗܛܵܐ ܠܒܲܟܼ ܗ̄ܘ̣ܵܐ ܟܲܫܝܼܪܵܐܝܼܬܼ ܀ ܦܟܼܝܼܪ ܒܲܙܩܝܼܦܵܐ ܘܫܲܪܝܵܐ ܐܘܼܪܚܹܗ ܠܒܹܝܬܼ ܡܲܠܟܿܘܼܬܼܵܐ : ܕܠܲܬܼܝܵܒܼܘܼܬܼܵܐ ܟܠ ܥܲܣ̈ܩܵܬܼܵܐ ܦܫܝܼ̈ܩܵܢ ܐܸܢܹܝܢ ܀ ܒܨܸܨܸ̈ܐ ܥܪܸܐ ܗ̄ܘ̣ܵܐ ܘܐܘܼܪܚܵܐ ܕܐܲܪܡ̣ܝܼ ܠܵܐ ܒܸܛܠܲܬ݀ ܗ̄ܘ̣ܵܬܼ : pb. 667 ܕܲܬܼܝܵܒܼܘܼܬܼܵܐ ܠܵܐ ܡܸܬܼܚܲܓܪܵܐ ܘܠܵܐ ܒܵܦܟܼܵܪܹ̈ܐ ܀ ܐܲܝܟܼ ܡܲܚܙܝܼܬܼܵܐ ܣܝܼ̈ܡܵܢ ܗܵܠܹܝܢ ܠܐܲܝܢܵܐ ܕܢܵܦܹ̇ܠ : ܕܟܲܕܼ ܚܵܙܹ̇ܐ ܠܗܹܝܢ ܢܸܬܿܬܿܥܝܼܪ ܢܩܘܼܡ ܡ̣ܢ ܡܲܦܘܼܠܬܵܐ ܀ ܢܠܲܒܸܿܒܼ ܢܲܦ̮ܫܹܗ ܕܐܸܢ ܚܝܵܬ݀ ܒܲܡܫܝܼܚܵܐ : ( ܠܡ̇ܢ ܚܲܛܵܝܵܐ ܠܵܐ ܦܵܬܲܚ̇ 2 : ܠܹܗ ܐܸܢ ܡܸܬܼܟܲܫܲܦ ܀ ܡܵܟܼܣܵܐ ܩܲܪܝܼܒܼ ܡܲܢ̣ܘܼ ܪܲܚܝܼܩ ܡ̣ܢ ܐܲܠܵܗܵܐ : ܐܸܠܵܐ ܐܲܝܢܵܐ ܕܒܲܦܣܵܩ ܣܲܒܼܪܵܐ ܒܛܸܠ̣ ܡ̣ܢ ܐܘܼܪܚܹܗ ܀ ܕܪܲܫ̣ ܢܵܡܘܿܣܵܐ ܐܘܼܪܚܵܐ ܠܟܹܐܢܹ̈ܐ ܘܣܲܓܿܝܼ ܩܲܫܝܵܐ : ܕܲܡܗܲܠܟܼܝܼܢ ܒܵܗ̇ ܘܠܵܐ ܡܸܙܕܲܕܩܝܼܢ ܡ̣ܢ ܢܵܡܘܿܣܵܐ ܀ ܗܘ݀ܵܐ ܕܹܝܢ ܡܵܪܲܢ ܐܘܼܪܚܵܐ ܠܥܵܠܡܵܐ ܡ̣ܢ ܛܲܝܒܿܘܼܬܼܵܐ : ܕܐܵܦ ܚܲܛܵܝܹ̈ܐ ܡܸܙܕܲܕܩܝܼܢ ܒܹܗ ܕܠܵܐ ܢܵܡܘܿܣܵܐ ܀ ܦܫܲܛ̣ ܗ̄ܘ̣ܵܐ ܢܲܦ̮ܫܹܗ ܠܡܵܟܼܣܹ̈ܐ ܕܢܹܐܬܼܘܿܢ ܠܲܬܼܝܵܒܼܘܼܬܼܵܐ : ܘܲܠܙܵܢ̈ܝܵܬܼܵܐ ܕܢܸܬܼܩܲܪ̈ܒܪܵܢ ܠܹܗ ܘܠܵܐ ܢܸܬܼܟܲܠ̈ܝܵܢ ܀ ܠܗܵܠܹܝܢ ܕܲܗܘ݀ܵܘ ܒܝܼܫ ܒܝܼܫ ܛܲܦ̣ܝܼ ܚܢܵܢܵܐ ܡܵܪܲܢ : ܕܐܵܦ 3 : ܚܘܼܠܡܵܢܵܐ ܠܗܘܿܢ ܚܵܫܲܚ ܗ̄ܘ̣ܵܐ ܕܲܡܚܝܼ̈ܠܹܐ ܗ̄ܘ̣ܵܬܼ ܀ ܥܵܘ̣ܠܵܐ ܢܦܲܩ̣ ܗ̄ܘ̣ܵܐ ܐܲܝܟܼ ܟܘܼܪܗܵܢܵܐ ܒܥܵܠܡܵܐ ܟ̱ܠܹܗ : ܘܐܲܝܟܼ ܣܵܥܘܿܪܵܐ ܢܚܸܬܼ ܗ̄ܘ̣ܵܐ ܡܵܪܲܢ ܕܢܲܚܠܸܡ ܐܸܢܘܿܢ ܀ ܕܠܵܐ ܡܸܫܟܲܚ ܗ̄ܘ̣ܵܐ ܥܵܠܡܵܐ ܕܢܹܐܬܸܐ ܨܹܝܕܼ ܐܲܠܵܗܵܐ : ܒܲܪ ܐܲܠܵܗܵܐ ܛܲܥ̣ܢܹܗ ܕܢܸܩܪܘܿܒܼ ܨܹܝܕܼ ܝܵܠܘܿܕܹܗ ܀ ܗܘ݀ܵܐ ܐܘܼܪܚܵܐ ܠܐܲܝܠܹܝܢ ܕܲܠܐܹܝܢ ܘܲܫܩܲܠ ܐܸܢܘܿܢ : ܘܒܹܗ ܐܵܬܹ̇ܝܢ ܗ̄ܘ̣ܵܘ ܕܲܡܚܝܼܠܝܼܢ ܗ̄ܘ̣ܵܘ ܠܲܡܗܲܠܵܟܼܘܼ ܀ pb. 668 ܗܵܕܲܐ ܗ̄ܝܼ ܐܘܼܪܚܵܐ ܕܲܡܗܲܠܟܼܵܐ ܗ̄ܘ̣ܵܬܼ ܗܝ݀ ܡ̣ܢ ܢܲܦ̮ܫܹܗ : ܘܣܵܒܼ̇ܠܵܐ ܡܝܼ̈ܬܹܐ ܕܠܲܐܬܼܪܵܐ ܕܚܲܝܹ̈ܐ ܬܲܥܒܲܪ ܐܸܢܘܿܢ ܀ ܠܲܕܼܠܵܐ ܪܸ̈ܓܼܠܹܐ ܫܸܩܠܲܬ݀ ܐܘܼܪܚܵܐ ܕܬܲܪܗܸܛ ܐܸܢܘܿܢ : ܕܠܵܐ ܪܵܕܹܝܢ ܗ̄ܘ̣ܵܘ ܐܸܠܘܼ ܠܵܐ ܗܝ݀ ܕܩܲܪܒܲܬ݀ ܐܸܢܘܿܢ ܀ ܐܸܠܘܼ ܠܵܐ ܓܹܝܪ ܗܘ݀ ܗܘ݀ܵܐ ܐܘܼܪܚܵܐ ܕܡܲܠܝܵܐ ܬܲܗܪܵܐ : ܠܵܘ ܙܵܢ̈ܝܵܬܼܵܐ ܪܵܗܛܵܢ ܗ̄ܘܲܝ̈ ܒܵܗ̇ ܨܹܝܕܼ ܩܲܕܝܼܫܵܐ ܀ ܐܸܠܘܼ ܡܵܪܲܢ ܠܵܐ ܗܲܠܸܟܼ ܗ̄ܘ̣ܵܐ ܡܵܟܼܣܵܐ ܕܢܹܐܬܸܐ : ܚܓܼܝܼܪ ܗ̄ܘ̣ܵܐ ܠܥܵܘ̣ܠܵܐ ܘܨܹܝܕܼ ܟܹܐܢܘܼܬܼܵܐ ܠܵܐ ܩܵܪܹܒܼ ܗ̄ܘ̣ܵܐ ܀ ܠܵܐ ܟܹܝܬܼ ܢܲܡܐܸܢ ܢܸܪܕܸܐ ܒܐܘܼܪܚܵܐ ܕܲܬܼܝܵܒܼܘܼܬܼܵܐ : ܕܗ݀ܘܝܘܼ ܡܵܪܲܢ ܛܵܥܹ̇ܢ ܠܐܲܝܢܵܐ ܕܐܵܬܹ̇ܐ ܨܹܐܕܼܵܘܗܝ ܀ ܡܲܢ ܠܵܐ ܢܹܐܬܸܐ ܠܗܵܢܵܐ ܫܒܼܝܼܠܵܐ ܡܠܸܐ ܛܵܒܼ̈ܵܬܼܵܐ : ܕܗ݀ܘ ܡܩܲܪܸܒܼ ܠܵܟܼ ܕܬܸܣܥܘܿܪ ܐܘܼܪܚܵܟܼ ܟܲܕܼ ܠܵܐ ܠܵܐܹ̇ܝܬܿ ܀ ܒܸܛܠܵܬ݀ ܗ̄ܘ̣ܵܬܼ ܠܵܗ̇ ܐܘܼܪܚܹܗ ܕܥܵܠܡܵܐ ܡ̣ܢ ܡܲܪܕܝܼܬܼܵܐ : ܘܨܹܝܕܼ ܐܲܠܵܗܵܐ ܠܡܲܚܣܸܢ ܟܹܐܢܹ̈ܐ ܒܵܗ̇ ܪܵܕܹܝܢ ܗ̄ܘ̣ܵܘ ܀ ܚܲܛܵܝܹ̈ܐ ܕܹܝܢ ܐܵܦܠܵܐ ܒܥܲܠܡܵܐ ܒܵܗ̇ ܐܵܬܹ̇ܝܢ ܗ̄ܘ̣ܵܘ : ܕܲܒܼܢܵܡܘܿܣܵܐ ܠܡܲܚܣܸܢ ܚܵܝܹ̇ܐ ܐܵܦ ܙܲܕܝܼܩܵܐ ܀ ܐ̄ܬ݀ܵܐ ܕܹܝܢ ܡܵܪܲܢ ܘܲܦܫܲܛ̣ ܢܲܦ̮ܫܹܗ ܩܕܼܵܡ ܚܲܛܵܝܹ̈ܐ : ܘܲܗܘ݀ܵܐ ܐܘܼܪܚܵܐ ܕܲܢܗܲܠܟܼܘܼܢ ܒܵܗ̇ 4 : ܕܠܵܐ ܢܵܡܘܿܣܵܐ ܀ ܘܡܸܟܹܝܠ ܟܠܝܘܿܡ ܗܵܕܹܐ ܐܘܼܪܚܵܐ ܠܵܐ ܡܸܬܼܟܲܠܝܵܐ : ܡܲܢ ܓܹܝܪ ܦܵܣܹ̇ܩ ܠܐܘܼܪܚܵܐ ܕܪܵܕܼܝܵܐ ܥܲܡ ܗܲܠܵܟܹ̈ܐ ܀ ܒܗܵܕܹܐ ܡܵܕܹܝܢ ܬܵܘ ܚܲܛܵܝܹ̈ܐ ܠܲܡܗܲܠܵܟܼܘܼ : pb. 669 ܠܵܘ ܓܹܝܪ ܡܘܼܫܹܐ ܕܲܪܫ̣ܵܗ̇ ܐܸܠܵܐ ܒܪܵܐ ܕܐܲܠܵܗܵܐ ܀ ܠܐܝܼܬܿ ܒܲܚܛܵܗܹ̈ܐ ܪܕܼܝܼ ܥܲܡ ܡܵܟܼܣܵܐ ܕܲܡܗܲܠܸܟܼ ܒܵܗ̇ : ܒܥܵܘ̣ܠܵܐ ܫܚܝܼܩ ܐܲܢ̄ܬܿ ܗܵܐ ܙܵܢܝܼܬܼܵܐ ܢܲܩܝܼܦܵܐ ܠܵܟܼ ܀ ܪܘܼܫܥܵܐ ܦܲܟܼܪܵܟܼ ܫܲܪܝܵܐ 5 : ܐܘܼܪܚܼܵ ܥܲܡ ܓܲܝܵܣܵܐ : ܫܩܝܼܠܵܐ ܗ̄ܝܼ ܥܸܠܬܼܵܐ ܠܵܐ ܬܸܬܲܗܸܐ ܡ̣ܢ ܡܲܪܕܝܼܬܼܵܐ ܀ ܠܵܘ ܥܲܡ ܛܵܒܹ̈ܐ ܥܵܨܹ̇ܐ ܠܵܟܼ ܐ̄ܢܵܫ ܕܪܲܗܛܵܐ 6 : ܬܸܠܒܿܘܿܟܼ : ܒܒܼܝܼ̈ܫܹܐ ܡܲܪܵܐ ܕܲܡܗܲܠܟܼܝܼܢ ܒܵܗ̇ ܘܠܵܐ ܡܸܬܿܬܲܟܣܝܼܢ ܀ ܠܵܐ ܬܸܒܼܛܲܠ ܠܵܟܼ ܐܲܢ̄ܬܿ ܟܠ ܟ̱ܠܹܗ ܡ̣ܢ ܛܵܒܼ̈ܵܬܼܵܐ : ܕܠܵܐ ܬܸܗܘܸܐ ܒܝܼܫ ܐܵܦ ܡ̣ܢ ܒܝܼ̈ܫܹܐ ܕܲܣܥܲܪ ܐܸܢܘܿܢ ܀ ܒܙܵܢܝܼܬܼܵܐ ܚܘܼܪ ܘܲܒܼܟܼܝܼ ܥܲܡܵܗ̇ ܥܲܠ ܣܘܼܪ̈ܚܵܢܲܝܟ : ܐܸܢ ܕܹܝܢ ܬܲܕܹܫ ܒܡܘܿܢ 7 : ܐܹܨܘܼܪܵܟܼ ܠܵܐ ܝܵܕܲܥ̇ ܐ̄ܢܵܐ ܀ ܐܲܝܟܼ ܓܲܝܵܣܵܐ ܫܐܲܠ ܡܲܠܟܿܘܼܬܼܵܐ ܘܡܸܬܼܝܲܗܒܵܐ ܠܵܟܼ : ܘܐܸܢܗܘ݀ ܕܬܲܗܡܸܐ ܠܵܘ ܓܲܝܵܣܵܐ ܐܢ̄ܬܿ ܐܸܠܵܐ ܕܹܐܒܪܵܐ ܀ ܒܡܵܟܼܣܵܐ ܕܲܡܵܐ ܘܒܲܕܲܪ ܩܠܝܼܠ ܡ̣ܢ ܩܵܢܝܵܢܵܟܼ : ܘܐܸܢ ܥܲܡ ܗܵܠܹܝܢ ܠܵܐ ܬܵܐܹ̇ܒܼ ܐܲܢ̄ܬܿ ܡ̇ܢ ܕܵܡܹ̇ܐ ܠܼܵ ܀ ܣܪܝܼܚ ܐܲܢ̄ܬܿ ܗ̄ܘ̣ ܟܲܝ ܡ̣ܢ ܙܵܢܝܼܬܼܵܐ ܕܐܸܬܿܬܵܘܝܲܬ݀ ܗ̄ܘ̣ܵܬܼ : ܐܵܘ ܚܵܛܘܿܦ ܐܲܢ̄ܬܿ ܛܵܒܼ ܡ̣ܢ ܡܵܟܼܣܵܐ ܕܐܸܙܕܲܕܲܩ ܗ̄ܘ̣ܵܐ ܀ ܕܲܡ ܒܝܼܫ ܐܲܢ̄ܬܿ ܗ̄ܘ̣ ܡ̣ܢ ܓܲܝܵܣܵܐ ܒܲܥ̇ܒܼܵܕܼ ܐܝܼܕܲܝ̈ܟ : ܘܠܲܐܝܟܵܐ ܡܵܛ̇ܝܵܐ ܡܫܘܼܚܬܼܵܟܼ ܡܵܕܹܝܢ ܐܸܢ ܗܵܟܲܢ ܐܲܢ̄ܬܿ ܀ ܐܸܢ ܡ̣ܢ ܡܵܟܼܣܵܐ ܘܡ̣ܢ ܙܵܢܝܼܬܼܵܐ ܘܡ̣ܢ ܓܲܝܵܣܵܐ : ܒܝܼܫ ܐܲܢ̄ܬܿ ܓܲܒܼܪܵܐ ܟܦܘܼܪܝܵܐ ܗ̄ܘ̣ ܟܵܠܹ̇ܐ ܕܢܸܫܬܲܡܲܫ ܒܵܟܼ ܀  pb. 670 ܪܵܡܵܐ ܡܫܘܼܚܬܵܐ ܕܥܲܠܝܼܢܵܟܼ ܠܵܗ̇ ܐܸܢ ܟܵܦܘܿܪܵܐ ܐܢ̄ܬܿ : ܠܫܸܡܥܘܿܢ ܕܵܡܹ̇ܝܬܿ ܬܘܼܒܼ ܐܲܟܼܘܵܬܹܗ ܘܡܸܬܼܩܲܒܲܠ ܐܲܢ̄ܬܿ ܀ ܟܦܘܼܪܝܹܗ ܕܫܸܡܥܘܿܢ ܡܲܚܙܝܼܬܼܵܐ ܗ̄ܝܼ ܠܵܟܼ ܐܸܢ ܨܵܒܹ̇ܐ ܐܲܢ̄ܬܿ : ܕܥܲܠ ܗܵܝ̇ ܟܹܐܦܵܐ ܬܸܒܼܢܸܐ ܢܲܦ̮ܫܵܟܼ ܒܲܬܼܝܵܒܼܘܼܬܼܵܐ ܀ ܥܲܠ ܫܲܬܼܐ̱ܣܬܼܵܐ ܣܝܼܡ ܒܸܢܝܵܢܵܟܼ ܐܸܢ ܦܵܪܘܿܫܵܐ ܐܢ̄ܬܿ : ܡ̇ܢ ܓܹܝܪ ܛܵܥܹ̇ܢ ܝܘܼܩܪܹܗ ܕܒܲܝܬܵܐ ܐܸܠܵܐ ܫܸܡܥܘܿܢ ܀ ܥܲܠ ܗܵܝ̇ ܟܹܐܦܵܐ ܐܸܠܵܐ ܣܵܕܼܪܲܬܿ ܕܘܼ̈ܡܣܹܐ ܕܡܲܛܠܠܵܟܼ 8 : ܠܒܲܪ ܡ̣ܢ ܒܲܝܬܵܐ ܐܢ̄ܬܿ ܘܐܲܝܟܵܐ ܢܸܒܼܥܹܝܟܼ ܡܵܪܹܐ ܒܲܝܬܵܐ ܀ ܐܵܦ ܥܲܠ ܗܵܕܹܐ ܒܟܼܵܐ ܗ̄ܘ̣ܵܐ ܫܸܡܥܘܿܢ ܡܲܪܝܼܪܵܐܝܼܬܼ : ܕܐܲܝܢܵܐ ܕܚܵܛܹ̇ܐ ܠܹܗ ܢܸܬܿܕܲܡܸܐ ܒܲܬܼܝܵܒܼܘܼܬܼܵܐ ܀ ܕܠܵܐ ܬܝܵܒܼܘܼܬܼܵܐ ܥܹܕܬܵܐ ܠܵܝܬܹܝܗ̇ ܨܹܝܕܼ ܐܲܠܵܗܵܐ : ܥܠܹܝܗ̇ ܓܹܝܪ ܒܲܢܝܵܐ ܘܒܼܵܗ̇ ܗ̄ܘ̣ 9 : ܩܵܡܲܬ݀ ܡ̣ܢ ܫܘܼܪܵܝܵܐ ܀ ܒܲܬܼܝܵܒܼܘܼܬܼܵܐ ܚܬܼܝܼܪܵܐ ܥܹܕܬܵܐ ܕܗܝ݀ ܗ̄ܝܼ ܣܲܒܼܪܵܗ̇ : ܒܵܗ̇ ܓܹܝܪ ܨܵܝ̇ܕܵܐ ܠܲܒܼܢܲܝ̈ܢܵܫܵܐ ܨܹܝܕܼ ܐܲܠܵܗܵܐ ܀ ܡܨܝܼܕܬܵܐ ܪܲܒ݁ܬܼܵܐ ܕܐܲܪܡ̣ܝܼ ܒܥܵܠܡܵܐ ܒܪܵܐ ܕܐܲܠܵܗܵܐ : ܕܐܵܦܸܢ ܡܝܼ̈ܬܹܐ ܚܵܒܼ̇ܫܵܐ ܒܓܸܠܝܵܐ 10 : ܚܲܝܹ̈ܐ ܗܵܘܹ̇ܝܢ ܀ ܗܵܢܵܐ ܬܲܗܪܵܐ ܚܙܸܐ ܒܲܣܒܲܪܬܼܵܐ 11 : ܒܲܬܼܝܵܒܼܘܼܬܼܵܐ : ܕܐܵܦ ܙܵܢܝܼܬܼܵܐ ܡܡܲܠܝܵܐ ܕܘܼܟܿܬܼܵܐ ܕܲܒܼܬܼܘܼ̈ܠܵܬܼܵܐ ܀ ܫܸܡܥܘܿܢ ܕܣܝܼܡ ܒܵܗ̇ ܐܲܝܟܼ ܫܵܬܼܐ̱ܣܬܼܵܐ ܘܟܼܵܦܘܿܪܵܐ ܗ̄ܘ̣ܵܐ : ܕܐܲܝܢܵܐ ܕܒܼܵܥܹ̇ܐ ܕܢܸܒܼܢܸܐ ܢܲܦ̮ܫܹܗ ܥܠܵܘܗܝ ܠܵܐ ܢܸܕܼܚܲܠ ܀ ܗܵܐ ܝܑܼܕܲܥܬ ܀ ܗ ܕܒܲܪ ܐܲܠܵܗܵܐ ܡܵܢܵܐ ܥܸܒܼܕܲܬ݀ : pb. 671 ܕܡܲܢ ܡܸܨܥܵܝܵܐ ܒܹܝܬܼ ܠܹܗ ܠܥܹܕܬܵܐ ܣܵܡ̣ ܩܲܕܼܡܵܝܑܼܬܼ ܀ ܗܵܘ̇ ܕܐܸܬܿܬܲܚܬܝܼ ܠܟܼܵܦܘܿܪܘܼܬܼܵܐ ܨܹܝܕܼ ܚܲܛܵܝܹ̈ܐ : ܩܵܡ̣ ܐܲܝܟܼ ܚܵܒܼܪܵܐ ܕܢܸܕܼܒܲܪ ܐܸܢܘܿܢ ܨܹܝܕܼ ܫܲܪܝܼܪܵܐ ܀ ܢܚܸܬܼ ܒܲܟܼܦܘܼܪܝܵܐ ܘܩܵܡ̣ ܠܹܗ ܒܓܲܒܵܐ ܕܒܹܬܼ ܣܸܡܵܠܵܐ : ܘܒܲܚ̣ܫܹܗ ܠܟܼܠܹܗ ܕܢܹܐܬܸܐ ܢܸܥܒܲܪ ܨܹܝܕܼ ܝܲܡܝܼܢܵܐ ܀ ܒܗܵܝ̇ ܕܲܟܼܦܲܪ ܗ̄ܘ̣ܵܐ ܥܲܡ ܚܲܛܵܝܹ̈ܐ ܚܠܝܼܛ ܡܸܢܝܵܢܹܗ : ܕ : ܢܚܵܘܸܐ ܠܗܘܿܢ ܕܐܲܝܟܲܢ ܦܵܢܹ̇ܝܢ ܨܹܝܕܼ ܐܲܠܵܗܵܐ ܀ ܘܟܲܕܼ ܐܸܫܬܲܪܪܲܬ݀ ܟܵܦܘܿܪܘܼܬܼܵܐ ܘܗܵܐ ܢܹܐܒܲܕܼ ܠܹܗ : ܒܟܼܵܐ ܚܲܟܿܝܼܡܵܐ ܘܐܲܪܥܹܗ ܠܣܸܕܼܪܵܐ ܕܒܹܝܬܼ ܣܸܡܵܠܵܐ ܀ ܟܦܲܪ ܘܐܸܫܬܲܪܲܪ ܐܲܟܼܡܵܐ ܕܡܸܢܹܗ ܕܓܲܒܵܐ ܐܝܼܬܼܵܘܗܝ : ܘܟܲܕܼ ܕܲܒܼܪܘܼܗܝ ܗ̄ܘ̣ܵܘ ܐܲܗ̣ܦܸܟܼ ܐܝܼܕܹܗ ܘܲܕܼܒܲܪ ܐܸܢܘܿܢ ܀ ܚܲܒܼܪܵܐ ܠܒܼܝܼ̈ܫܹܐ ܗܘ݀ܵܐ ܟܲܕܼ ܟܵܦܲܪ ܘܐܲܠܸܦ̣ ܐܸܢܘܿܢ : ܕܲܡܨܹܝܢ ܐܸܢܘܿܢ ܛܵܒܹ̈ܐ ܠܡܸܗܘܵܐ ܒܲܬܼܝܵܒܼܘܼܬܼܵܐ ܀ ܡܲܥܡܘܿܕܼܝܼܬܪܵܐ ܚ̣ܦܲܪ ܗ̄ܘ̣ܵܐ ܬܲܡܵܢ ܨܹܝܕܼ ܪ̈ܲܫܝܼܥܹܐ : ܘܲܡ̣ܠܵܗ̇ ܕܸܡ̈ܥܹܐ ܕܲܢܚܘܼܪܘܼܢ ܒܹܗ ܟܲܕܼ ܡܸܬܼܚܲܣܸܐ ܀ ܗ݀ܘ ܒܲܩܢܘܿܡܹܗ ܚܵܘܝܼ ܥ̇ܒܪܵܕܼܵܗ̇ ܕܲܬܼܝܵܒܼܘܼܬܼܵܐ : ܕܲܒܼܟܼܠ ܦܘܼܪ̈ܣܝܼܢ ܐܲܝܢܵܐ ܕܚܵܛܹ̇ܐ 12 : ܠܹܗ ܢܸܬܿܕܲܡܸܐ ܀ ܡܸܒܼܟܵܐ ܒܟܼܵܐ ܗ̄ܘ̣ܵܐ ܡܲܪܝܼܪܵܐܝܼܬܼ ܥܲܠ ܣܘܼܪܚܵܢܹܗ 13 : ܘܲܣܦܲܩ̣ ܒܸܟܼܝܹܗ ܢܩܝܼܡܹܗ ܒܕܲܪܓܼܵܐ ܕܲܫܠܝܼܚܘܼܬܼܵܐ ܀ ܚܛܵܗܵܐ ܪܡܸܐ ܗ̄ܘܟܵܐ ܥܠܵܘܗܝ ܐܲܝܟܼ ܐܲܪܝܵܐ ܘܲܡܢܲܟܸܬܼ ܠܹܗ : ܘܛܘܼ̈ܦܹܐ ܕܕܸܡ̈ܥܹܐ ܫ̣ܕܼܵܐ ܒܹܗ ܘܛܲܪܕܹܗ ܕܠܵܐ ܢܸܣܪܘܿܚ ܒܹܗ ܀  pb. 672 ܚܛܝܼܬܼܵܐ ܩܸܕܼܚܲܬ݀ ܫܲܠܗܹܒܼܝܼܬܼܵܐ ܘܲܫܓܲܪܬܼܵܗ̇ ܒܹܗ : ܘܫܲܡܲܪ ܡܲܝ̈ܵܐ ܥܵܠ ܓܵܘܙܲܠܬܵܐ ܘܕܼܵܫ̣ܵܗ̇ ܘܲܥ̣ܒܲܪ ܀ ܫܘܼܚܢܵܐ ܥ̣ܒܲܪ ܠܹܗ ܘܝܼܬܸܒܼ ܥܲܨܒܹܗ ܩܕܼܵܡ ܚܲܛܵܝܹ̈ܐ : ܕܲܢܚܘܼܪܘܼܢ ܒܹܗ ܘܲܗܘ݀ܵܐ ܥܵܨ̇ܒ̇ܝܼܢ ܣܘܼܪ̈ܚܵܢܲܝܗܘܿܢ ܀ ܒܠܲܥ̣ ܗ̄ܘ̣ܵܐ ܠܒܼܝܼܒܼܵܐ ܒܓܹܐܪܵܐ ܕܪܘܼܫܥܵܐ ܘܥܵܦ̣ ܡ̣ܢ ܚܲܫܵܐ : ܘܟܲܕܼ ܡܲܝܠܸܠ ܗ̄ܘܟܵܐ ܫܡܲܛ̣ ܠܘܿܠܝܼܬܼܵܐ ܡ̣ܢ ܫܸܪܝܵܢܸܵܗ̇ ܀ ܩܪܲܒܼܬܼܵܢܵܐ ܗ̄ܘ̣ܵܐ ܕܲܗܘ݀ܵܐ ܕܡܘܼܬܼܵܐ ܠܲܡ̈ܡܲܚܲܝܵܐ : ܕܐܲܝܢܵܐ ܕܒܵܠܲܥ̇ ܒܲܝܢܵܬܼ ܣܵܕܼܪܹ̈ܐ ܡܵܢܵܐ ܢܸܥܒܸܿܕܼ ܀ ܒܒܸܟܼܝܵܐ 14 : ܫܲܡ̣ܛܹܗ ܠܓܹܐܪܵܐ ܕܲܡܚ̣ܵܝܘܗܝ ܟܲܕܼ ܡܸܬܼܟܲܬܲܫ : ܘܠܵܗ̇ ܠܲܡܚܘܿܬܼܵܐ ܒܕܸܡ̈ܥܹܐ 15 : ܥܲܨ̣ܒܵܗ̇ ܘܫܲܢܝܼ ܟܹܐܒܼܵܗ̇ 16 : ܀ ܗܘ݀ܵܐ ܡܲܚܙܝܼܬܼܵܐ ܕܲܢܚܘܼܪܘܼܢ ܒܹܗ ܟܠ ܚܲܛܵܝܹ̈ܐ ܘܲܢܨܲܒܿܬܼܘܼܢ ܒܹܗ ܠܲܩܢܘܿܡܲܝ̈ܗܘܿܢ ܫܲܦܝܼܪܵܐܝܼܬܼ ܀ ܗܵܐ ܥܲܠ ܗܵܢܵܐ ܒܲܢܝܵܐ ܚܲܟܿܝܼܡܵܐܝܼܬܼ : ܕܒܲܬܼܝܵܒܼܘܼܬܼܵܐ ܬܸܫܦܲܪ ܟܠܝܘܿܡ ܐܸܢ ܡܸܨܛܲܠܝܵܐ ܀ ܕܲܪ̈ܓܹܐ ܕܚܘܼܒܵܐ ܣܵܡ̣ ܐܲܠܵܗܵܐ ܚܲܕܼ ܥܲܠ ܚܲܒܼܪܹܗ : ܕܲܒܼܗܘܿܢ ܢܸܣܲܩ ܥܵܠܡܵܐ ܨܹܐܕܼܵܘܗܝ ܢܸܬܼܡܲܛܸܐ ܠܹܗ ܀ ܗ݀ܘ ܒܪܵܘܡܵܐ ܗ̄ܘ̣ܵܐ ܘܥܲܦܪܲܢ ܕܝܼܠܲܢ ܥܲܠ ܕܲܚܝܼܚܹܗ : ܘܲܒܼܥܸܠ̈ܠܵܬܼܵܐ ܕܪܲܟܸܒܼ ܐܲܣܩܲܢ ܕܢܸܗܘܸܐ ܥܲܡܹܗ ܀ ܒܝܲܠܕܹܗ ܕܲܒܼܪܵܐ ܟܲܒܼܫ̣ܵܗ̇ ܠܐܲܪܥܵܐ ܟܲܕܼ ܢܵܚܹ̇ܬܼ ܗ̄ܘ̣ܵܐ : ܕܬܸܗܘܸܐ ܦܫܝܼܩܵܐ ܟܲܕܼ ܣܵܠܩ̇ܝܼܢ ܒܵܗ̇ ܠܘܵܬܼ ܫܵܠܘܿܚܹܗ ܀ ܒܲܝܢܵܬܼ ܥܵܠܡܵܐ ܠܐܲܒܼܵܐ ܩܵܡ̣ ܗ̄ܘ̣ܵܐ ܒܪܵܐ ܡܸܨܥܵܝܵܐ :  pb. 673 ܘܣ̣ܵܡܹܗ ܠܫܸܡܥܘܿܢ ܒܹܝܬܼ ܠܹܗ ܠܥܹܕܬܵܐ ܬܘܼܒܼ ܡܸܨܥܵܝܵܐ ܀ ܟܒܲܫ̣ ܡܲܣܩܵܢܵܐ ܕܠܵܐ ܢܸܬܿܬܿܩܸܠ ܐ̄ܢܵܫ ܡܵܐ ܕܪܵܕܹܐ ܒܹܗ : ܒܕܲܪ̈ܓܼܝܼܢ ܕܲܣܕܲܪ ܘܲܢܚܸܬܼ ܨܹܝܕܼ ܐ̄ܢܵܫܘܼܬܼܵܐ ܀ ܒܪܹܫܵܗ̇ ܕܐܘܼܪܚܵܐ ܩܵܡ̣ ܟܵܦܘܿܪܵܐ ܘܗܵܐ ܩܵܪܹܐ ܠܵܟܼ : ܕܬܼܵܐ ܠܵܟܼ ܢܸܪܕܸܐ ܒܲܬܼܝܵܒܼܘܼܬܼܵܐ ܨܹܝܕܼ ܐܲܠܵܗܵܐ ܀ ܘܡܵܐ ܕܲܢܩܸܦܬܵܝܗܝ ܡܸܫܟܲܚ ܐܲܢ̄ܬܿ ܠܹܗ ܕܒܼܵܟܹܿܐ ܤܲܒܲܬܼ : ܘܟܲܕܼ ܩܵܪܹܒܼ ܐܲܢ̄ܬܿ ܡܸܫܟܲܚ ܐܲܢ̄ܬܿ ܠܹܗ ܫܠܝܼܚܵܐ ܪܲܒܵܐ ܀ ܒܵܗ̇ ܒܡܲܪܕܝܼܬܼܵܐ ܡܩܲܪܸܒܼ ܠܵܟܼ ܬܘܼܒܼ ܕܬܸܚܙܸܐ ܠܲܒܼܪܵܐ : ܘܡܸܬܼܚܵܘܸܐ ܠܵܟܼ ܐܲܝܟܼ ܒܲܪܢܵܫܵܐ ܕܲܡܠܸܐ ܚܲܫܹ̈ܐ ܀ ܘܡܵܐ ܕܲܢܩܸܦܬܵܝܗܝ ܐܲܝܟܼ ܕܲܠܚܲܒܼܪܵܐ ܕܬܸܪܕܸܐ ܥܲܡܹܗ : ܡܸܫܟܲܚ ܐܲܢ̄ܬܿ ܠܹܗ ܕܐܵܦ ܐܲܠܵܗܵܐ ܗ̄ܘ̣ ܐܲܝܟܼ ܝܵܠܘܿܕܹܗ ܀ ܒܩܲܠܝܼܠ ܩܲܠܝܼܠ ܣܸܠܩܲܬ݀ ܐܘܿ ܚܲܛܵܝܵܐ : ܡ̣ܢ ܓܵܘ ܥܘܼܡܩܵܐ ܕܥܲܡ ܐܲܠܵܗܵܐ ܒܪܵܘܡܵܐ ܬܸܗܘܸܐ ܀ ܒܕܲܟܼܦܲܪ ܫܸܡܥܘܿܢ ܐܲܦܹ̈ܐ ܐܝܼܬܼ ܠܹܗ ܨܹܝܕܼ ܚܲܛܵܝܹ̈ܐ : ܢܠܲܒܸܒܼ ܐܸܢܘܿܢ ܥܲܠ ܫܘܼܒܼܩܵܢܵܐ ܕܡ̣ܢ ܐܲܠܵܗܵܐ ܀ ܐܵܦ ܡܵܪܲܢ ܬܘܼܒܼ ܒܗܵܝ̇ ܕܐܸܬܼܢܲܣܝܼ ܟܬܼܝܼܒܼ ܕܲܡܥܲܕܲܪ : ܠܡܸܬܼܢܲܣ̈ܝܵܢܹܐ ܡܵܐ ܕܩܵܪܹܝܢ ܠܹܗ ܒܐܘܼܠܨܵܢܲܝ̈ܗܘܿܢ ܀ ܠܒܼܝܼܒܼ ܚܲܛܵܝܵܐ ܡܵܐ ܕܲܡܗܲܠܸܟܼ ܥܲܡ ܟܵܦܘܿܪܵܐ : ܘܝܵܠܹ̇ܦ ܡܸܢܹܗ ܥܲܠ ܣܘܥܪܵܢܵܐ 17 : ܕܲܬܼܝܵܒܼܘܼܬܼܵܐ ܀ ܡܸܬܼܚܲܝܲܠ ܬܘܼܒܼ ܡܵܐ ܕܠܲܡܫܝܼܚܵܐ ܚܵܙܹ̇ܐ ܕܲܙܩܝܼܦ : ܘܲܛܥܝܼܢ ܥܵܘ̣ܠܵܐ ܘܣܵܒܹ̇ܠ ܚܲܫܹ̈ܐ ܚܠܵܦ ܪ̈ܲܫܝܼܥܹܐ ܀  pb. 674 ܠܐ̄ܢܵܫܵܐ ܡܚܝܼ̈ܠܹܐ ܕܲܪ̈ܓܹܐ ܦܫܝܼ̈ܛܹܐ ܣ̣ܕܲܪ ܚܲܢܵܢܵܐ : ܕܠܵܐ ܢܸܬܿܬܲܩܠܘܼܢ ܡܵܐ ܕܡܸܬܼܥܲܠܹܝܢ ܠܲܬܼܝܵܒܼܘܼܬܼܵܐ ܀ ܠܚܲܕܼ ܪܵܕܼܘܿܦܵܐ ܫܠܝܼܚܵܐ ܥܲܒܼܕܹܗ ܨܹܝܕܼ ܚܲܛܵܝܹ̈ܐ : ܕܗܘ݀ ܒܲܩܢܘܿܡܹܗ ܢܚܵܘܸܐ ܥ̇ܒܼܵܕܼܵܗ̇ ܕܲܬܼܝܵܒܼܘܼܬܼܵܐ ܀ ܠܗܵܘ̇ ܬܘܼܒܼ ܕܲܟܼܦܲܪ ܐܲܝܟܼ ܫܲܬܼܐ̱ܣܬܼܵܐ ܕܒܲܝܬܵܐ ܣܵܡܹܗ : ܕܲܥܠܵܘܗܝ ܢܸܒܼܢܘܿܢ ܟܠ ܬܲܝܵܒܹ̈ܐ ܒܸܢܝܵܢܲܝ̈ܗܘܿܢ ܀ ܫܸܡܥܘܿܢ ܟܵܦܲܪ ܫܵܐܘܿܠ ܪܵܕܹܦ ܡܵܪܲܢ ܘܲܙܩܝܼܦ 18 : ( ܗܵܠܹܝܢ ܟܠܗܹܝܢ ܕܢܹܐܬܼܘܿܢ ܒܝܼ̈ܫܹܐ ܠܲܬܼܝܵܒܼܘܼܬܼܵܐ 19 :܀ ܗܵܐ ܡܣܲܒܿܪ̈ܵܢܹܐ ܚܲܕܼ ܟܵܦܘܿܪܵܐ ܘܚܲܕܼ ܪܵܕܼܘܿܦܵܐ : ܘܡܲܢ ܥܲܡ ܗܵܠܹܝܢ ܕܵܚܹ̇ܠ ܢܸܪܕܸܐ ܨܹܝܕܼ ܐܲܠܵܗܵܐ ܀ ܒܪܵܐ ܡܸܨܥܵܝܵܐ ܣܒܲܠ̣ ܬܘܼܒܼ ܚܲܫܹ̈ܐ ܡܸܛܠܵܬܼܵܟܼ : ܘܥܵܘ̣ܠܵܟܼ ܪܲܒܵܐ ܫܩܲܠ̣ ܒܲܩܢܘܿܡܹܗ ܕܐܲܢ̄ܬܿ ܬܸܬܼܚܲܣܸܐ ܀ ܚܲܟܿܝܼܡܵܐܝܼܬܼ ܨܵܕܸܗ ܠܥܵܠܡܵܐ ܡܲܠܸܦ ܚܲܝܹ̈ܐ : ܘܦܘܼܪ̈ܣܹܐ ܕܚܵܫ̇ܚܝܼܢ ܠܲܬܼܒܵܝܼܘܼܬܼܵܐ ܣܵܡ̣ ܒܲܣܒܲܪܬܪܵܐ ܀ ܒܬܸܓ̣ܡܵܐ ܕܒܼܝܼ̈ܫܹܐ ܚܠܲܛ̣ ܟܵܦܘܿܪܵܐ ܕܢܸܕܼܒܲܪ ܐܸܢܘܿܢ : ܐܲܝܟܼ ܕܲܠܚܲܒܼܪܹ̈ܐ 20 : ܘܢܹܐܬܸܐ ܢܸܒܼܟܸܐ ܩܕܼܵܡ ܪܲܒܿܘܼܬܼܵܐ ܀ ܒܸܟܼܝܹܗ ܕܫܸܡܥܘܿܢ ܡܠܘܿܐܵܐ ܗ̄ܘ̣ ܪܲܒܵܐ ܒܹܝܬܼ ܬܲܝܵܒܹ̈ܐ : ܕܩܵܠ ܚܸܢ̈ܓܼܵܬܹܗ ܢܥܝܼܪ ܐܸܢܘܿܢ ܠܲܬܼܝܵܒܼܘܼܬܼܵܐ ܀ ܘܐܲܟܼܡܵܐ ܕܗܵܠܹܝܢ ܐܵܡܲܪ ܫܸܡܥܘܿܢ ܨܹܝܕܼ ܚܲܛܵܝܹ̈ܐ : ܕܐܝܼܬܼ ܗ̄ܘ̣ ܣܲܒܼܪܵܐ ܠܒܼܝܼܫܵܐ 21 : ܕܗܵܦܹ̇ܟܼ ܡ̣ܢ ܣܲܢ̈ܝܵܬܹܗ ܀  pb. 675 ܐܵܦ ܠܝܼ ܒܲܙܒܲܢ ܢܲܟܼܬܲܢܝ ܥܵܘ̣ܠܵܐ ܘܐܲܪܡܝܼ ܬܲܒܼܪܲܢܝ : ܘܕܸܡ̈ܥܹܐ ܗ̄ܘ̣ ܝܸܗ̇ܒܹܬܼ ܐܲܓܼܪܵܐ ܠܐܵܣܝܵܐ ( ܘܐܸܬ݀ܵܐ ܥܲܨܒܲܢ̣ܝܼ 22 :܀ ܗܘܚܹܝܬܼ ܟܵܦܘܿܪܵܐ ܘܫܵܛܹ̇ܬܼ ܠܲܒܼܪܵܐ ܩܕܼܵܡ ܨܵܠܘܿܒܼܵܘ̈ܗܝ : ܘܐܲܝܢܵܐ ܚܛܵܗܵܐ ܕܪܲܒ ܡ̣ܢ ܗܵܢܵܐ ܒܥܵܠܡܵܐ ܟ̱ܠܹܗ ܀ ܟܢܵܬܼܟܼܘܿܢ ܐܝܼܬܲܝ ܬܵܘ ܐܸܬܼܟܲܫܲܦܘ ܥܲܠ ܫܘܼܒܼܩܵܢܵܐ : ܐܸܬܿܕܲܡܵܘ ܒܝܼ ܕܚܲܢܘܼܢܝ ܪ̈ܲܚܡܹܐ ܒܚܲܫܵܐ ܕܲܩܢܘܿܡܝ ܀ ܒܟܼܵܘ ܐܲܝܟܼ ܕܲܒܼܟܹ̇ܝܬܼ ܘܡܸܬܼܚܲܣܹܝܢ ܐܢ̄ܬܿܘܿܢ ܐܲܝܟܼ ܕܐܸܬܼܚܲܣ̇ܝܼܬܼ : ܓܥܵܘ ܒܲܚܢܲܓܼܬܼܵܐ ܘܒܲܥܓܲܠ ܡܵܘ̇ܦܹܝܢ ܣܘܼܪ̈ܚܵܢܲܝܟܿܘܿܢ ܀ ܐܵܦ ܠܝܼ ܐܲܚܕܲܢܝ ܦܲܚܵܐ ܕܪܘܼܫܥܵܐ ܒܚܲܕܼ ܡ̣ܢ ܙܲܒܼ̈ܢܝܼܢ : ܘܒܲܬܼܝܵܒܼܘܼܬܼܵܐ ܬܲܒܼܪܹܗ ܚܢܵܢܵܐ ܘܐܸܢܵܐ ܦܸܠܛܹ̇ܬܼ ܀ ܦܓܲܥ ܗ̄ܘ̣ 23 : ܠܹܗ ܒܝܼ ܚܛܵܗܵܐ ܘܥܲܩ̣ܪܲܢܝ ܡ̣ܢ ܫܲܬܼܐ̣ܣܲܝ̈ : ܘܐܲܪܡ̇ܝܼܬܼ ܕܸܡ̈ܥܹܐ ܘܲܒܼܟܹܿܝܬܼ ܠܲܩܢܘܿܡܝ ܕܐܸܬܼܦܲܠܦܲܠ 24 : ܗ̄ܘ̣ܵܐ ܀ ܐܵܦ ܠܝܼ ܗܘ݀ܵܐ ܠܝܼ ܗܵܢܵܐ ܟܹܐܒܪܵܐ ܕܲܠܟܼܘܿܢ ܡܲܚܸܫ : ܘܡܸܚܕܼܵܐ ܕܲܒܼܟܹܝ̇ܬܼ ܐܸܬܼܪܵܘܚܹܬܼ ܠܝܼ 25 : ܡ̣ܢ ܐܘܼܠܨܵܢܵܐ ܀ ܢܦܝܼܠ ܗ̄ܘ̣ ܠܝܼ ܒܹܗ ܒܗܵܢ ܟܘܼܪܗܵܢܵܐ ܕܚܲܫܹ̈ܐ ܒܝܼ̈ܫܹܐ : ܘܐܸܠܘܼ ܒܸܟܼܝܵܐ ܠܵܐ ܣܲܥ̣ܪܲܢܝ ܗ̄ܘ̣ܵܐ ܠܵܐ ܩܵܐܹ̇ܡ ܗ̄ܘܹ̇ܝܬܼ ܀ ܫܘܼܡܥܘܼܢܝ ܚܲܒܼܪ̈ܲܝ ܐܹܚܵܘܸܐ ܠܟܼܘܿܢ ܡܵܢܵܐ ܥܵܒܼ̇ܕܹܬܼ : ܘܡܸܒܼܟܵܐ ܒܟܹܿܝܬܼ ܗ̄ܘܹ̇ܝܬܼ ܘܐܸܬܼܚܲܠܡܹܬܼ ܗ̄ܘܹ̇ܝܬܼ ܩܲܠܝܼܠܵܐܝܼܬܼ ܀ ܥܲܡܹܗ ܕܒܸܟܼܝܵܐ ܥܪܲܩ̣ ܗ̄ܘ̣ܵܐ ܚܛܵܗܵܐ 26 : ܕܩܵܛܹ̇ܠ ܗ̄ܘ̣ܵܐ ܠܝܼ : ܝܸܗ̇ܒܹܿܬܼ ܕܸܡ̈ܥܹܐ ܘܫܸܩ̇ܠܹܬܼ ܪ̈ܲܚܡܹܐ ܡ̣ܢ ܚܲܢܵܢܵܐ ܀ pb. 676 ܥܒܸܕܼܘ ܗܵܟܲܢܵܐ ܘܡܸܬܼܚܲܠܡܝܼܢ ܐܢ̄ܬܿܘܿܢ ܐܲܝܟܼ ܕܐܸܬܼܚܲܠܡܹܬܼ : ܒܲܩܢܘܿܡܝ ܢܲܣ̇ܝܼܬܼ ܠܵܐ ܬܸܬܼܦܲܠܓܼܘܼܢ ܥܲܠ ܚܘܼܣܵܝܵܐ ܀ ܗܵܠܹܝܢ ܐܵܡܲܪ ܒܸܟܼܝܹܗ ܕܫܸܡܥܘܿܢ ܨܹܝܕܼ ܚܲܛܵܝܹ̈ܐ : ܕܲܒܼܓܼܘܼܪܵܓܼܵܐ ܢܲܪܬܲܚ ܐܸܢܘܿܢ ܠܲܡܕܲܡܵܥܘܼ ܀ ܕܲܒܼܗܝܼܠܝܼܢ ܗ̄ܘ̣ܵܘ ܒܝܼ̈ܫܹܐ ܘܲܥܢܹܝܢ ܒܲܚܛܵܗܲܝ̈ܗܘܿܢ : ܐܲܝܠܸܠ̣ ܟܹܐܦܵܐ ܘܚܲܦܸܛ̣ ܐܸܢܘܿܢ ܒܲܬܼܝܵܒܼܘܼܬܼܵܐ ܀ ܒܲܦܣܵܩ ܣܲܒܼܪܵܐ ܐܵܝܟܼ ܕܲܒܼܫܸܢܬܼܵܐ ܛܲܒܿܝܼܥܝܼܢ ܗ̄ܘ̣ܵܘ : ܘܩܵܠܵܐ ܕܒܸܟܼܝܵܐ ܫ̣ܕܼܵܐ ܗ̄ܘ̣ܵܐ ܥܠܲܝܗܘܿܢ ܕܲܢܥܝܼܪ ܐܸܢܘܿܢ ܀ ܐܲܪܡܝܼ ܩܢܝܼܬܵܐ ܕܢܸܥܢܘܿܢ ܒܵܬܼܪܹܗ ܟܠ ܚܲܛܵܝܹ̈ܐ : ܕܲܒܼܫܘܼܠܵܡܵܐ 27 : ܣܲܒܼܪܵܐ ܗ̄ܘ̣ ܪܲܒܵܐ ܠܲܕܼܙܵܡܲܪ ܒܵܗ̇ 28 :܀ ܣܸܦܪܵܐ ܚܲܕܼܬܼܵܐ ܟܬܲܒܼ ܗ̄ܘ̣ܵܐ ܒܕܸܡܥܵܘ̈ܗܝ ܪܹܫ ܬܲܠܡܝܼ̈ܕܹܐ : ܘܲܠܚܲܛܵܝܹ̈ܐ ܒܚܘܼܒܵܐ ܝܵܗ̣ܒܹܿܗ ܕܢܸܬܼܗܲܓܘܿܢ ܒܹܗ ܀ ܩܪܵܘ ܠܲܡ ܗܵܪܟܵܐ ܥܕܲܡܵܐ ܕܬܹܐܠܦܘܼܢ ܙܲܕܝܼܩܘܼܬܼܵܐ : ܒܪܲܡܫܵܐ ܘܨܲܦܪܵܐ ܒܕܸܡ̈ܥܹܐ 29 : ܦܲܪܓܸܠܘ ܒܲܬܼܝܵܒܼܘܼܬܼܵܐ ܀ ܡܵܐ ܕܕܼܵܒܹ̇ܨ ܠܵܗ̇ ܚܛܵܗܵܐ ܠܢܲܦ̮ܫܵܐ ܒܒܸܟܼܝܵܐ ܫܘܼܡܛܘܼܗܝ 30 : ܠܵܐ ܓܹܝܪ ܢܵܦܹ̇ܩ ܐܸܠܵܐ ܒܕܼܡ̈ܥܹܐ ܚܲܪ̈ܝܼܦܵܬܼܵܐ ܀ ܗܵܐ ܫܲܬܼܐ̱ܣܬܼܵܐ ܕܲܠܬܲܝܵܒܹ̈ܐ ܣܵܡ̣ ܫܲܪܝܼܪܵܐ : ܘܐܲܠܸܦ ܐܸܢܘܿܢ ܕܐܲܝܟܲܢ ܢܸܒܼܢܘܿܢ ܠܲܩܢܘܿܡܲܝ̈ܗܘܿܢ ܀ ܥܒܼܵܕܼܵܐ ܪܲܒܵܐ ܥ̣ܒܲܕܼ ܒܵܗ̇ ܒܥܹܕܬܵܐ ܒܸܟܼܝܹܗ ܕܫܸܡܥܘܿܢ : ܕܗܵܐ ܡ̣ܢ ܥܵܠܲܡ ܠܵܐ ܗܘ݀ܵܐ ܐ̄ܚܪܹܢܵܐ ܕܪܲܒܿ ܐܲܟܼܘܵܬܹܗ ܀  pb. 677 ܒܗܵܠܹܝܢ ܕܸܡ̈ܥܹܐ ܕܐܸܫܲܕܼ ܟܹܐܦܵܐ ܒܲܬܼܝܵܒܼܘܼܬܹܗ : ܚܵܘܪܵܐ ܪܲܒܵܐ ܫܒܲܩ̣ ܗ̄ܘ̣ܵܐ ܠܥܹܕܬܵܐ ܕܬܸܬܿܕܲܡܸܐ ܒܹܗ ܀ ܡܲܢ ܝܵܕܲܥ̇ ܗ̄ܘ̣ܵܐ ܕܡܵܐ ܕܚܵܛܹ̇ܐ ܗ̄ܘܟܵܐ ܡܵܢܵܐ ܢܸܥܒܸܿܕܼ : ܘܡܲܢ ܡܲܫܲܪ ܗ̄ܘ̣ܵܐ ܕܡܵܐ ܕܒܼܵܟܹܿܐ ܗ̄ܘ̣ܵܐ ܡܸܬܼܥܲܕܲܪ ܗ̄ܘ̣ܵܐ ܀ ܡܲܢܘܼ ܨܵܐܲܪ ܨܲܠܡܵܐ ܕܡܲܠܟܵܐ ܕܠܵܐ ܕܸܡ̈ܘܵܬܼܵܐ : ܐܵܘ ܪܲܒܿܘܼܬܼܵܗ̇ ܕܢܲܦ̮ܫܵܐ ܟܣܝܼܬܼܵܐ ܕܠܵܐ ܬܲܚܘܝܼܬܼܵܐ ܀ ܣܲܪܚܵܗ̇ ܚܛܵܗܵܐ ܘܡܲܢ ܝܵܕܲܥ̇ ܗ̄ܘ̣ܵܐ ܒܡܘܿܢ 31 : ܡܸܬܼܒܲܕܼܩܵܐ : ܘܐܸܠܘܼ ܠܵܐ ܒܟܼܵܐ ܫܸܡܥܘܿܢ ܘܐܲܠܸܦ̣ ܥܲܠ ܬܘܼܩܵܢܵܗ̇ ܀ ܠܵܐ ܫܚܝܼܡ ܓܲܒܼܪܵܐ ܠܵܐ ܐ̄ܢܵܫ ܢܲܒܼܣܸܐ ܥܲܠ ܝܘܼܠܦܵܢܹܗ : ܒܹܗ ܡܲܠܸܦ ܠܵܟܼ ܠܵܘ ܒܲܐ̄ܚܪܹܢܵܐ ܡܵܢܵܐ ܬܸܥܒܸܿܕܼ ܀ ܡܵܐ ܕܐܸܬܼܡܲܪܩܲܬ݀ ܢܲܦ̮ܫܵܐ ܒܡܲܝ̈ܵܐ ܕܡܲܥܡܘܿܕܼܝܼܬܼܵܐ : ܕܸܒܼܚܵܐ ܐ̄ܚܪܹܢܵܐ ܢܚܲܣܹܝܗ̇ ܠܵܐ ܐܝܼܬܼ ܐܸܠܵܐ ܕܸܡ̈ܥܹܐ ܀ ܚܕܼܵܐ ܙܒܲܢ ܒܲܠܚܘܿܕܼ ܡܝܬܼ ܠܲܚܛܝܼܬܼܵܐ ܒܲܪ ܐܲܠܵܗܵܐ : ܘܬܼܘܼܒܼ ܠܵܐ ܡܵܐܹ̇ܬܼ ܕܒܼܘܿܚ ܐܲܢ̄ܬܿ ܡܸܕܸܡ ܐܸܢ ܚܵܛܹ̇ܐ ܐܲܢ̄ܬܿ ܀ ܕܸܒܼܚܬܼܵܐ ܐ̄ܚܪܹܬܼܵܐ ܠܵܐ ܡܸܬܼܝܲܗܒܼܵܐ ܚܠܵܦ ܦܘܼܪܩܵܢܵܟܼ : ܡ̣ܢ ܕܝܼܠܵܟܼ ܗܲܒܼ ܡܸܕܸܡ ܕܲܡܨܸܐ ܢܚܲܣܸܐ ܥܵܘ̣ܠܵܟܼ ܀ ܗܘ݀ܝܼ ܠܲܩܢܘܿܡܵܟܼ ܟܵܗܢܵܐ ܠܒܼܝܼܒܼܵܐ ܐܲܝܟܼ ܐܲܒܼܪܵܗܵܡ : ܘܲܕܼܒܼܘܿܚ ܩܵܠܵܟܼ 32 : ܐܲܝܟܼ ܝܑܼܚܝܼܕܹܗ 33 : ܒܹܝܬܼ ܚܘܼܣܵܝܵܐ ܀ ܦܲܠܦܸܠ ܢܲܦ̮ܫܵܟܼ ܒܲܕܼܡܵܐ 34 : ܓܲܐܝܵܐ ܣܲܓܝܼܵܐܝܼܬܼ ܀ ܒܕܸܡ̈ܥܹܐ ܕܗܸܢܹܝܢ ܗܵܘ̈ܝܵܢ ܕܸܒܼܚܵܐ ܕܠܵܐ ܙܲܗܡܘܼܬܼܵܐ ܀  pb. 678 ܐܲܢ̄ܬܿ ܠܼܵ ܚܲܣܵܐ ܒܚܲܫܵܐ 35 : ܕܢܲܦ̮ܫܵܟܼ ܟܲܕܼ ܒܵܟܹ̇ܐ ܐܲܢ̄ܬܿ : ܠܵܐ ܬܘܼܒܼ ܬܸܩܪܸܐ ܠܨܲܥܪܵܐ ܡܵܪܵܟܼ ܘܲܠܩܘܼܦܵܚܵܐ ܀ ܝܵܘܡܵܢ ܢܸܒܼܟܸܐ ܥܲܠ ܒܝܼ̈ܫܵܬܲܢ ܡܲܪܝܼܪܵܐܝܼܬܼ : ܟܲܕܘܼ ܕܚܲܩ̣ܢܵܗ̇ ܠܛܵܒܼܬܼܵܐ ܡܸܢܲܢ ܒܲܛܪ̈ܵܝܵܬܼܵܐ 36 :܀ ܠܲܬܼܝܵܒܼܘܼܬܼܵܐ ܝܵܘܡܵܢ ܢܲܚܸܒܼ ܕܐܝܼܬܼ ܠܵܗ̇ ܐܲܓܼܪܵܐ : ܟܲܕܘܼ ܦܠܲܚܢܲܢ ܥܵܘ̣ܠܵܐ ܒܬܸܢܘܲܝ ܢܲܓܝܼܪܵܐܝܼܬܼ ܀ ܙܲܕܝܼܩܘܼܬܼܵܐ ܢܛܲܪܢܵܗ̇ ܠܲܡܚܵܪ ܒܲܕܼܠܵܐ ܩܲܪܝܼܒܼ : ܘܝܵܘܡܵܢ ܟ̱ܠܹܗ ܠܥܵܘ̣ܠܵܐ ܝܲܗ̄ܒܼܢܵܝܗܝ ܢܸܫܬܲܡܲܫ ܒܹܗ ܀ ܚܛܝܼܬܼܵܐ ܒܩܘܼܪܒܵܐ ܘܙܲܕܝܼܩܘܼܬܼܵܐ ܠܒܲܪ ܡ̣ܢ ܬܲܪܥܵܐ : ܗܵܪܟܵܐ ܐܸܚܛܸܐ ܘܗܵܪ ܬܲܡܵܢ ܠܲܡ ܡܸܙܕܲܕܲܩ ܐ̄ܢܵܐ ܀ ܗܵܐ ܟܡܵܐ ܠܲܡܚܵܪ ܘܲܒܼܫܘܼܘܕܵܝܲܢ ܠܵܐ ܟܲܬܲܪܢܲܢ : ܟܠܝܘܿܡ ܬܸܘܢܲܝ ܠܲܬܼܝܵܒܼܘܼܬܼܵܐ ܘܬܘܼܒܼ ܪܲܚܝܼܩܵ ܗ̄ܝܼ ܀ ܟܠ ܢܸܫܬܵܘܕܸܐ ܦܫܝܼܩ ܠܲܢ ܒܲܠܚܘܿܕܼ ܥܲܠ ܛܵܒܼ̈ܵܬܼܵܐ : ܡܸܣܬܲܥܪܵܐ ܕܹܝܢ ܒܝܼܫܬܵܐ ܟܠܝܘܿܡ ܓܲܢ̄ܒܵܪܵܐܝܼܬܼ ܀ ܕܝܵܘܡܵܐ ܒܝܵܘܡܹܗ ܣܵܡ̣ܢܲܢ ܬܸܢܘܵܝ ܠܲܬܼܝܵܒܼܘܼܬܼܵܐ : ܘܠܲܝܬܵܘܗܝ ܕܐܵܬܹ̇ܐ ܠܲܡܚܵܪ ܕܝܼܠܲܢ ܢܸܬܼܝܲܬܲܪ ܒܹܗ ܀ ܛܪܲܝܢܲܢ ܡܸܢܲܢ ܫܲܦܝܼܪ̈ܵܬܼܵܐ ܥܲܡ ܝܵܘ̈ܡܵܬܼܵܐ : ܕܟܼܠܹܗ ܙܲܒܼܢܵܐ ܕܚܲܝܹ̈ܐ ܢܵܘܦܸܐ ܕܠܵܐ ܬܝܵܒܼܘܼܬܼܵܐ ܀ ܐܲܝܟܵܘ ܝܵܘܡܵܢ ܗܵܘ̇ ܫܘܼܘܕܵܝܵܐ ܕܲܗܘ݀ܵܐ ܐܸܬܼܡܵܠܝ : ܕܐܵܘܚܲܪ ܠܲܡܚܵܪ ܕܲܡܫܲܢܸܐ ܐ̄ܢܵܐ ܡ̣ܢ ܒܝܼܫܵܬܼܵܐ ܀ ܩܘܼܡ ܠܲܥ̇ܒܼܵܕܵܟܼ ܟܲܕܘܼ ܬܸܢܘܲܝ ܕܲܓܵܠܵܐܝܼܬܼ : pb. 679 ܚܛܵܗܵܐ ܠܩܘܼܒܼܠܵܟܼ ܩܘܼܡ ܐܸܬܼܟܲܬܲܫ ܥܲܡ ܩܵܛܘܿܠܵܟܼ ܀ ܠܵܐ ܢܸܬܼܝܲܗܒܿܘܼܢ ܟܠܗܘܿܢ ܝܵܘܡܹ̈ܐ ܠܥܵܘ̣ܠܵܐ ܡܸܢܵܟܼ : ܣܲܒܼ ܠܵܟܼ ܙܲܒܼܢܵܐ ܠܙܲܕܝܼܩܘܼܬܼܵܐ ܥܲܕܼ ܫܲܠܝܼܛ ܐܲܢ̄ܬܿ ܀ ܚܛܲܝܢܲܢ ܐܸܬܼܡܵܠܝ ܢܸܒܼܟܸܐ ܝܵܘܡܵܢ ܥܲܠ ܣܘܼܪ̈ܚܵܢܲܝܢ : ܠܵܐ ܢܸܠܒܿܘܿܟܼ ܠܹܗ ܚܛܵܗܵܐ ܢܘܿܡܝܼ ܘܲܢܦܲܫܲܚ ܠܲܢ ܀ ܒܥܵܘ̣ܠܵܐ ܣܐܸܒܼܢܲܢ ܢܸܗܘܸܐ ܛܠܵܝܹ̈ܐ ܒܲܬܼܝܵܒܼܘܼܬܼܵܐ : ܕܲܒܼܡܲܠܟܿܘܼܬܼܵܐ ܡܲܢ ܕܐܲܝܟܼ ܛܲܠܝܵܐ ܗ̄ܘ̣ ܘܟܸܢ 37 : ܥܵܐܹ̇ܠ ܠܵܗ̇ ܀ ܫܩܲܠ̣ ܥܲܠ ܐܝܼܕܼܵܘ̈ܗܝ ܛܲܠܝܵܐ ܡܵܪܲܢ ܕܲܢܚܵܘܸܐ ܗ̄ܘ̣ܵܐ : ܟܡܵܐ ܫܲܦܝܼܪܵܐ ܒܪܝܼܬܼܵܐ ܒܛܲܟܼܣܵܗ̇ ܠܲܕܼܢܵܛܲܪ ܠܵܗ̇ ܀ ܚܘܼܪ ܒܲܫܠܝܼܚܹ̈ܐ ܕܲܠܗܘܿܢ ܚܵܘܝܹܗ ܟܲܕܼ ܐܵܡܲܪ ܗ̄ܘ̣ܵܐ : ܗܘ݀ܵܐ ܐܲܝܟܼ ܗܵܢܵܐ ( ܕܗ݀ܘܝܘܼ ܣܵܟܼܵܐ 38 : ܕܲܓܼܡܝܼܪܘܼܬܼܵܐ ܀ ܡܵܪܝ ܐܲܝܟܲܢܵܐ ܡܸܫܟܲܚ ܣܵܒܼܵܐ ܕܢܸܗܘܸܐ ܛܲܠܝܵܐ : ܕܣܘܿܓ̣ܐܵܐ ܕܝܵܘܡܵܘ̈ܗܝ ܐܲܦܸܩ̣ ܐܸܢܘܿܢ ܒܲܣܪܝܼܩܘܼܬܼܵܐ ܀ ܬܵܘܣܲܦܬܵܐ ܠܲܡ ܐܝܼܬܼ ܒܲܒܼܪܝܼܬܹܗ 39 : ܕܐܲܝܢܵܐ ܕܲܚܛ̣ܵܐ 40 : ܘܗ݀ܘ ܡ̣ܢ ܕܝܼܠܹܗ ܐܵܘܣܸܦ ܡܸܕܸܡ ܥܲܠ ܬܘܼܩܵܢܹܗ ܀ ܟܡܵܐ ܕܲܟܼܝܵܢܵܐ ܢܛܝܼܪ ܒܲܒܼܪܝܼܬܹܗ ܛܲܠܝܵܐ ܗ̄ܘ̣ ܟܠܝܘܿܡ : ܐܸܢܕܹܝܢ ܚܵܛܹ̇ܐ ܣܐܸܒܼ ܠܹܗ ܒܥܵܘ̣ܠܵܐ ܠܡܸܬܼܚܲܒܵܠܘܼ ܀ ܗܵܠܹܝܢ ܕܘܼܡ̈ܣܹܐ ܕܲܒܼܢܵܬ݀ ܢܲܦ̮ܫܵܐ ܟܲܕܼ ܐܸܨܛܲܠܝܲܬ݀ : ܬܸܗܦܘܿܟܼ ܬܸܣܬܿܘܿܪ ܡ̣ܢ ܬܘܼܩܵܢܵܗ̇ ܒܲܬܼܝܵܒܼܘܼܬܼܵܐ ܀ ܣܒܼܘܿܠ ܐܲܢ̄ܬܿ 41 : ܘܐܲܦܸܩ ܝܲܬܿܝܼܪ̈ܵܬܼܵܐ ܕܥܲܠ̣ ܠܲܩܢܘܿܡܵܟܼ :  pb. 680 ܘܗܲܒܼ ܠܝܼ ܟܝܵܢܵܐ ܫܲܦܝܵܐ ܒܲܠܚܘܿܕܼ ܐܲܝܟܼ ܕܲܒܼ̇ܪܹܝܬܼܵܟܼ ܀ ܠܵܐ ܬܸܙܕܲܕܲܩ ܐܲܢ̄ܬܿ ܡ̣ܢ ܕܝܼܠܵܟܼ ܐܵܦܠܵܐ ܩܲܠܝܼܠ : ܟܝܵܢܵܐ ܛܲܪ 42 : ܠܝܼ ܕܠܵܐ ܟܘܼ̈ܬܼܡܵܬܼܵܐ ܘܣܲܓܝܼ ܫܲܦܝܼܪ ܀ ܐܸܢ ܕܹܝܢ ܡܸܕܸܡ ܥܲܠ̣ ܝܲܬܿܝܼܪܵܐ ܥܲܠ ܬܘܼܩܵܢܵܐ : ܠܵܐ ܚܵܫܲܚ̇ ܠܝܼ ܢܸܬܿܛܲܠܲܩ ܠܹܗ ܒܲܬܼܝܵܒܼܘܼܬܼܵܐ ܀ ܗܦܘܿܟܼ ܠܲܡ ܢܲܦ̮ܫܵܟܼ ܘܲܗ݀ܘܝܼ ܛܲܠܝܵܐ ܐܲܝܟܼ ܕܲܒܼ̇ܪܹܝܬܼܵܟܼ : ܕܲܒܼܡܲܠܟܿܘܼܬܼܵܐ ܬܸܗܘܸܐ ܝܵܪܬܵܐ ܐܲܝܟܼ ܕܲܩ̇ܪܹܝܬܼܵܟܼ ܀ ܡܘܿܢ ܡ̣ܢ ܕܝܼܠܼܵ ܐܝܼܬܼ ܒܵܟܼ ܒܲܨܵܐ 43 : ܘܲܫܕܝܼ ܡܸܢܵܟܼ : ܘܗܵܘ̇ ܕܝܼܠܝ ܐܲܪܦܵܐ ܕܠܵܐ ܫܘܼܚܠܵܦܵܐ ܘܒܲܪ ܡܲܠܟܿܘܼܬܼܝ ܐܲܢ̄ܬܿ ܀ ܗܵܘ̇ ܡܵܐ ܕܲܒܼܢ̣ܵܐ ܚܛܵܗܵܐ ܒܢܲܦ̮ܫܵܟܼ ܥܩܘܿܪ ܡ̣ܢ ܬܲܡܵܢ : ܒܪܝܼܬܼܝ ܫܲܦܝܼܪܵܐ ܗ̄ܝܼ ܠܵܐ ܬܒܲܠܒܸܠܹܝܗ̇ 44 : ܒܲܪ̈ܓܼܝܼܓܼܵܬܼܵܐ ܀ ܡܸܛܠܗܵܢܵܐ ܗܦܘܿܟܼ ܠܲܡ ܢܲܦ̮ܫܵܟܼ ܘܲܗܘ݀ܝܼ ܛܲܠܝܵܐ : ܕܗ݀ܘܝܘܼ ܣܵܟܼܵܗ̇ ܕܲܓܼܡܝܼܪܘܼܬܼܵܐ ܘܙܲܕܝܼܩܘܼܬܼܵܐ ܀ ܗܵܐ ܬܲܝܵܒܼܵܐ ܡܵܢܵܐ ܥܵܒܹ̇ܕܼ ܐܸܢ ܡܸܬܼܟܲܫܲܪ : ܕܐܵܦܸܢ ܣܵܒܼܵܐ ܗ̄ܘ̣ ܡܸܫܟܲܚ ܢܸܒܼܪܸܐ ܢܲܦ̮ܫܹܗ ܛܲܠܝܵܐ ܀ ܥܲܠ̣ ܗ̄ܘ̣ܵܐ ܟܦܘܼܪܝܵܐ ܘܥܲܒܼܕܹܗ ܣܵܒܼܵܐ ܠܪܹܫ ܬܲܠܡܝܼ̈ܕܹܐ : ܕܒܲܬܼܝܵܒܼܘܼܬܼܵܐ ܗܦܲܟܼ ܗ̄ܘ̣ܵܐ ܢܲܦ̮ܫܹܗ ܕܢܸܗܘܸܐ ܛܲܠܝܵܐ ܀ ܚ̣ܙܵܐ ܠܲܚܛܝܼܬܼܵܐ ܕܝܸܩܪܲܬ݀ ܥܠܵܘܗܝ ܐܲܝܟܼ ܣܲܝܒܿܘܼܬܼܵܐ : ܘܟܲܕܼ ܡܲܝܠܸܠ ܗ̄ܘ̣ܵܐ ܢܲܦܨܵܗ̇ ܡܸܢܹܗ ܕܠܵܐ ܒܸܣܡܲܬ݀ ܠܹܗ ܀ ܡܗܝܼܪܵܐ ܗ̄ܝܼ ܢܲܦ̮ܫܵܐ ܘܪܵܡ ܣܘܼܟܵܠܵܗ̇ ܡ̣ܢ ܒܸܪ̈ܝܵܬܼܵܐ : ܘܐܝܼܬܼ ܒܵܗ̇ ܚܲܝܠܵܐ ܕܐܲܝܟܵܐ ܕܨܵܠ̇ܝܵܐ ܥܒܼܵܕܼܵܐ ܬܸܥܒܸܿܕܼ ܀  pb. 681 ܘܡܵܐ ܕܡܸܬܼܦܲܢܝܵܐ ܥܲܠ ܒܸܢܝܵܢܵܐ ܕܫܲܦܝܼܪ̈ܵܬܼܵܐ : ܕܘܼܡ̈ܣܹܐ ܕܥܵܘ̣ܠܵܐ ܥܵܩ̇ܪܵܐ ܕܬܲܦܸܩ ܡ̣ܢ ܡܸܕܼܝܵܪܹ̈ܝܗ̇ ܀ ܐܲܝܟܼ ܕܲܠܒܲܝܬܵܐ ܪܲܒܵܐ ܥܵܐܠܵܐ ܗܝ݀ ܠܲܩܢܘܿܡܵܗ̇ : ܘܚܵܙ̇ܝܵܐ ܕܲܒܼܠܝܼܠ 45 : ܘܲܡܠܸܐ ܢܦܵܬܼܵܐ ܕܲܪ̈ܓܼܝܼܓܼܵܬܼܵܐ ܀ ܣܝܼܡ ܒܹܗ ܥܵܘ̣ܠܵܐ ܒܓܼܘܼܫܡܵܐ ܪܲܒܵܐ ܕܥܲܠ̣ ܡ̣ܢ ܒܝܼܫܵܐ : ܘܲܣܕܼܝܼܪܝܼܢ ܒܹܗ ܚܛܵܗܹ̈ܐ ܐ̄ܚܪ̈ܵܢܹܐ ܐܲܝܟܼ ܬܘܼܩ̈ܠܵܬܼܵܐ ܀ ܡܠܸܐ ܒܝܼ̈ܫܵܬܼܵܐ ܘܲܣܟܼܝܼܪ ܬܲܪܥܹܗ ܡ̣ܢ ܣܲܢ̈ܝܵܬܼܵܐ : ܘܠܵܐ ܝܼܬܼ ܐܲܬܼܪܵܐ ܕܬܸܥܘܿܠ ܛܵܒܼܬܼܵܐ ܒܚܲܕܼ ܡ̣ܢ ܓܲܒܿܝܼ̈ܢ ܀ ܒܲܬܼܝܵܒܼܘܼܬܼܵܐ ܢܵܗ̇ܪܵܐ ܢܲܦ̮ܫܵܐ ܕܬܸܚܙܸܐ ܗܵܠܹܝܢ : ܘܢܵܦ̇ܠܵܐ ܒܥܲܡܠܵܐ ܕܬܸܣܒܿܘܿܠ ܬܲܩܸܦ ܟܠ ܒܝܼ̈ܫܵܬܼܵܐ ܀ ܡܵܐ ܕܹܝܢ ܕܲܚܙܵܬ݀ ܕܲܩܫܸܐ ܗ̄ܘ̣ ܡܸܢܵܗ̇ ܥ̇ܒܼܵܕܼܵܐ ܗܵܢܵܐ : ܠܪ̈ܲܚܡܹ ܩܵܪܝܵܐ ܕܲܢܥܲܕܪܘܼܢܵܗ̇ ܒܲܥܒܼܝܼ̈ܕܼܵܬܼܵܗ̇ ܀ ܡܫܲܪܝܵܐ ܕܬܸܓܘܿܪ ܥܵܘ̣ܠܵܐ ܢܸܦܘܿܩ ܡ̣ܢ ܓܵܘ ܒܲܝܬܵܗ̇ : ܘܐܵܓܼ̇ܪܵܐ ܒܕܸܡ̈ܥܹܐ ܚܢܵܢܵܐ ܕܢܸܗܘܸ ܦܵܥܠܵܐ ܥܲܡܵܗ̇ ܀ ܫܵܩ̇ܠܵܐ ܕܬܸܟܼܢܘܿܫ ܚܵܘ̈ܒܹܐ ܕܥܲܠ̣ܘ ܠܵܗ̇ ܡ̣ܢ ܛܲܠܝܘܼܬܼܵܗ̇ : ܘܙܵܠ̇ܚܵܐ ܩܢܘܿܡܵܗ̇ ܒܡܲܝ̈ܵܐ ܕܥܲܝܢܗܹܝܗ̇ ܦܵܪܘܿܫܵܐܝܼܬܼ ܀ ܟܵܢ̇ܫܵܐ ܚܛܵܗܹ̈ܐ ܐܲܝܟܼ ܕܲܠܟܼܘܼ̈ܒܹܐ ܡ̣ܢ ܩܲܝܛܘܿܢܵܗ̇ : ܘܪܵܬܼܚܵܐ ܒܒܸܟܼܝܵܐ ܕܬܼܵܘܩܸܕܼ ܐܸܢܘܿܢ ܚܲܡܝܼܡܵܐܝܼܬܼ ܀ ܢܘܼܪܵܐ ܕܡܲܝ̈ܵܐ ܫܵܕܼܝܵܐ ܥܠܲܝܗܘܿܢ ܚܲܟܿܝܼܡܵܐܝܼܬܼ : ܕܲܒܼܝܲܩܕܵܢܵܐ ܕܠܵܐ ܬܸܢܵܢܵܐ ܬܲܕܼܠܸܩ 46 : ܐܸܢܘܿܢ ܀ ܫܸܡܥܘܿܢ ܒܵܟܹ̇ܐ ܡܲܢ ܠܵܐ ܢܲܝܠܸܠ ܐܸܢ ܚܲܛܵܝܵܐ ܗ̄ܘ̣ :  pb. 682 ܥܲܠ̣ ܓܲܝܵܣܵܐ ܘܡܲܢ ܠܵܐ ܢܸܬܿܬܿܟܸܠ ܐܸܢ ܬܲܝܵܒܼܵܐ ܗ̄ܘ̣ ܀ ܐܵܦ ܓܲܝܵܣܵܐ ܛܲܠܝܵܐ ܗܘ݀ܵܐ ܒܵܗ̇ 47 : ܒܗܵܝ̇ ܬܵܘܕܝܼܬܼܵܐ : ܘܟܸܢ ܐܸܬܼܡܲܛܝܼ 48 : ܕܢܸܗܘܸܐ ܝܵܪܬܵܐ ܒܗܵܝ̇ ܡܲܠܟܿܘܼܬܼܵܐ ܀ ܒܲܚܕܼܵܐ ܡܸܠܬܼܵܐ ܟܠܗܘܿܢ ܛܘܼܪܹ̈ܐ ܕܥܵܘ̣ܠܵܐ ܕܲܒܼܢ̣ܵܐ : ܫܲܢܝܼ ܐܸܢܘܿܢ ܕܗܲܝܡܵܢܘܼܬܹܗ ܚܲܣܝܼܢܵܐ ܗ̄ܘ̣ܵܬܼ ܀ ܪ̈ܲܚܡܹܐ ܥܲܕܪܘܼܗܝ ܕܢܹܐܬܸܐ ܠܗܵܢܵܐ ܥ̇ܒܼܵܕܼܵܐ ܪܲܒܵܐ : ܘܠܵܟܼ ܐܸܢ ܬܸܒܼܥܸܐ ܐܵܬܹ̇ܝܢ ܐܸܢܘܿܢ ܠܲܡܥܲܕܵܪܘܼ ܀ ܒܲܠܚܘܿܕܼ ܫܲܪܵܐ ܘܡܸܚܕܼܵܐ ܚܢܵܢܵܐ ܪܵܕܹܐ ܥܲܡܵܟܼ : ܥܸܠܬܼܵܐ ܐܲܥܝܼܪ ܘܲܡܥܲܕܪܵܢܵܟܼ ܠܵܐ ܡܸܫܬܵܘܚܲܪ ܀ ܐܲܢ̄ܬܿ ܗ̄ܘ̣ ܟܵܠܹ̇ܐ ܕܬܸܩܪܸܐ 49 : ܒܬܲܪܥܵܗ̇ ܕܲܬܼܝܵܒܼܘܼܬܼܵܐ : ܫܘܼܒܼܚܵܐ ܠܪ̈ܲܚܡܹܐ ܕܲܟܼܡܵܐ ܦܨܝܼܚܝܼܢ ܨܝܼܕܼ ܬܲܝܵܒܹ̈ܐ ܀ ܫܠܸܡ ܕܲܬܼܝܵܒܼܘܼܬܼܵܐ . ܫܠܸܡ ܕܲܬܼܝܵܒܼܘܼܬܼܵܐ . . 117. R ܠܡܘܢ ܚ̇ܛܝܐ ܠܐ ܦܬ̇ܚܝܢ 118.
                        R ܐܦ . P ܒܗ . P ܫܪܝܐ ܗܝ̇ 118. R ܐܘܪܚܐ 118. R ܒܡ̇ܢ . P ܕܡ̇ܛܠܟ . Sic ܗܘ . Sic ܒܓܘܗ̇ ؟ Dubie . Dubie ܕܚܛ̇ܐ 117. R 117. Hic lacuna in
                        R ܒܟܝܐ 118. R ܒܡܝ̈ܐ . R ܟܐܒܗ . P ܣܘܥܪܢܐ . P 117. Hic desinit lacuna in
                            R ܘܢܓܕ ܐܢܘܢ ܠܒܝ̈ܫܐ ܒܣܒܪܐ ܕܬܝܒܘܬܐ 117. R ܕܠܚܒܪܐ 117. R ܠܐܝ̈ܢܐ 117. R ܕܐܬܐ ܥܨܒܢ 117.
                            R ܗܘܐ . P ܕܐܬܢܦܠ 117.
                            R ܗܘ̇ܝܬ . P ܟܐܒܐ 117. R ܕܒܫܘܠܡܗ̇ 117. R ܠܗ̇ 117. R ܕܡ̈ܥܐ 117. R ܫܡ̣ܘܛܝܗܝ .
                            P ܒܡ̣ܢ 117. R Dubie ܠܐܝܚܝܕܐ 117.
                            R ܒܡܕܡ . P ܒܚ̈ܫܐ 118. R. P 118. R 117. R
                    Sic ܟܢ 117. R ܕܗܢ̇ܘ ܣܟܗ̇ 117. ܒܟܝܢܗ 118. P ܕܚܛ̇ܐ . R ܠܡ 117. R. P ܛܘܼܪ 117. R ܥܩܒ 118. R ܬܚܒܠܝܗ̇ . P ܕܒܠܝܼܥ . P ܬܛ̇ܠ̣ܩ 117. R ܗܘܐ 117. R ܡ̇ܛܝ ܗܘܐ 117. R ܬܩܪܐ 117. R ܥܲܠ ܬܝܵܒܼܘܼܬܼܵܐ ܘܡܲܪܬܿܝܵܢܘܼܬܼܵܐ ܥܲܠ ܬܝܵܒܼܘܼܬܼܵܐ ܘܡܲܪܬܿܝܵܢܘܼܬܼܵܐ