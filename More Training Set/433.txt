ܥܸܢܝܵܢܵܐ ܕܫܲܕܲܪ ܠܘܵܬܼ ܐܲܚܘܼܗܝ ܟܝܵܢܵܝܵܐ ܘܪܘܼܚܵܢܵܝܵܐ : ܕܐܲܦܝܼܤܹܗ ܒܲܟܼܬܼܝܼ̈ܒܼܵܬܵܐ ܕܢܹܐܙܲܠ ܢܸܤܥܪܝܼܘܗܝ ܒܓܼܵܘ ܝܲܬܼܒܵܐ : ܐܲܝܟܼ ܡܲܢ ܕܲܨܗܸܐ ܠܲܚܙܵܬܹܗ . ܡܒ . ܥܸܢܝܵܢܵܐ ܕܫܲܕܲܪ ܠܘܵܬܼ ܐܲܚܘܼܗܝ ܟܝܵܢܵܝܵܐ ܘܪܘܼܚܵܢܵܝܵܐ : ܕܐܲܦܝܼܤܹܗ ܒܲܟܼܬܼܝܼ̈ܒܼܵܬܵܐ ܕܢܹܐܙܲܠ ܢܸܤܥܪܝܼܘܗܝ ܒܓܼܵܘ ܝܲܬܼܒܵܐ : ܐܲܝܟܼ ܡܲܢ ܕܲܨܗܸܐ ܠܲܚܙܵܬܹܗ . ܡܒ . ܠܵܘ ܐܲܝܟܼ ܡܵܐ ܕܤܵܒܲܪ ܐܲܢ̄ܬܿ : ܐܝܼܬܲܝܢ ܚܲܝ̈ܠܬܼܵܢܹܐ : ܐܘܿ ܛܘܼܒܼܵܢܵܐ . ܐܸܠܵܐ ܟܒܲܪ ܡܦܵܣ ܐܲܢ̄ܬܿ ܒܲܡܚܝܼܠܘܼܬܼܝ : ܦܫܝܼܩ ܠܵܟܼ ܕܹܝܢ ܐܲܒܼܕܵܢܝ . ܥܲܠ ܗܵܕܹܐ ܐܲܡܝܼܢܵܐܝܼܬܼ ܬܵܒܲܥ ܐܲܢ̄ܬܿ ܡܹܢܝ : ܗܵܝ̇ ܕܟܲܕܼ ܟܝܵܢܵܐ ܬܥܲܠܸܐ ܡ̣ܢ ܪܸܥܝܵܢܵܐ ܕܝܵܩܹ̇ܕܼ ܒܵܟܼ ܐܲܝܟܼ ܥܝܵܕܹܗ . ܠܵܘ ܫܲܘܝܲܬܼ ܠܨܸܦܬܼܵܐ ܕܐܝܼܬܹܝܗ̇ ܘܠܵܟܼ ܡܸܬܼܚܲܙܝܵܐ : ܐܸܢܗ̤ܘ ܕܡܸܢܲܢ ܡܸܬܼܨܦܵܢܝܼܬܼܵܐ ܬܸܬܼܚܵܘܸܐ . ܠܵܐ ܬܸܒܼܥܸܐ ܡܹܢܝ : ܗܵܘ̇ ܡܸܕܸܡ ܕܲܠܦܲܓܼܪܵܐ ܘܬܲܪܥܝܼܬܼܵܐ ܡܢܝܼܚ ܐܵܚܝ : ܐܸܠܵܐ ܕܦܘܼܪܩܵܢܵܗ̇ ܕܢܲܦܫܝ ܐܸܬܼܦܲܪܲܣ . ܩܲܠܝܼܠ ܬܘܼܒܼ ܙܲܒܼܢܵܐ : ܘܲܥܒܲܪܢܲܢ ܡ̣ܢ ܥܵܠܡܵܐ ܗܵܢܵܐ . ܕܒܲܟܼܡܵܐ ܦܲܪ̈ܨܘܿܦܝܼܢ ܦܵܓܲܥ̇ܢܵܐ ܡܵܐ ܕܐܹܬܸܐ ܠܬܲܡܵܢ : ܘܒܲܟܼܡܵܐ ܙܢܲܝ̈ܵܐ ܕܐ̄ܢܵܫܵܐ ܘܕܘܼ̈ܟܿܝܬܼܵܐ : ܥܲܕܼ ܐܸܥܛܘܿܦ ܬܘܼܒܼ ܠܕܼܘܼܟܿܬܼܝ ؟ pb. 314 ܘܐܲܝܠܹܝܢ ܥܸܠ̈ܠܵܬܵܐ ܕܚܘܼ̈ܫܵܒܹܐ ܡܩܲܒܿܠܵܐ ܢܲܦܫܝ ܒܦܸܓܼܥܲܝ̈ܗܘܿܢ : ܕܡܸܫܬܲܓܼܫܵܐ ܒܝܲܕܼ ܚܲܫܹ̈ܐ ܕܡܸܬܿܬܿܥܝܼܪܝܼܢ ܒܵܗ̇ ؟ ܕܲܡܢܵܚܵܐ ܡܸܢܗܘܿܢ ܩܲܠܝܼܠ : ܡܸܢܵܟܼ ܠܵܐ ܡܟܲܤ̈ܝܵܢ . ܕܡܲܟܿܝܵܐ ܠܹܗ ܗܵܟܹܝܠ ܠܝܼܚܝܼܕܼܵܝܵܐ ܚܙܵܬܼܢܗܘܿܢ ܕܥܵܠܡܵܝܹ̈ܐ : ܘܐܲܢ̄ܬܿ ܡܦܵܣ ܐܲܢ̄ܬܿ . ܠܵܘ ܒܲܠܚܘܿܕܼ ܕܢܸܫܹ̈ܐ : ܐܸܠܵܐ ܘܐܵܦ ܕܓܲܒܼܪܹ̈ܐ ܀ ܘܲܚܙܝܼ ܕܲܟܼܡܵܐ ܫܘܼ̈ܚܠܵܦܹܐ ܡܩܲܒܸܠ ܒܬܲܪܥܝܼܬܹܗ : ܐܲܝܢܵܐ ܕܲܫܠܸܐ ܙܲܒܼܢܵܐ ܤܲܓܝܼܐܵܐ ܥܲܡ ܢܲܦܫܹܗ : ܐܸܡܲܬܼܝ ܕܬܘܼܒܼ ܒܗܵܠܹܝܢ ܦܵܓܲܥ̇ ܡܸܢܫܹܠܝ : ܘܡܸܕܸܡ ܕܲܠܒܲܪ ܡ̣ܢ ܥܝܵܕܹܗ ܫܵܡܲܥ ܘܚܵܙܹ̇ܐ . ܐܸܢܕܹܝܢ ܦܸܓܼܥܹ̈ܐ ܕܒܼܢܲܝ̈ ܐܸܤܟܹܡܹܗ : ܡܲܟܹܿܝܢ ܠܐܲܝܢܵܐ ܕܲܪܡܸܐ ܒܐܵܓܼܘܿܢܵܐ : ܘܲܥܕܲܟܹܝܠ ܟܵܬܹ̇ܫ ܥܲܡ ܒܥܸܠܕܲܪܹܗ : ܐܸܡܲܬܼܝ ܕܲܠܢܝܼܫܹܗ ܠܵܐ ܫܵܠܡ̇ܝܼܢ : ܒܐܲܝܕܵܐ ܒܹܪܵܐ ܢܸܦܸܠ ܡܵܕܹܝܢ ܕܢܸܬܼܦܲܨܸܐ ܡ̣ܢ ܫܦܵܝܵܐ ܕܲܒܼܥܸܠܕܲܪܲܢ ؟ ܝܲܬܝܼܪܵܐܝܼܬܼ ܠܐܲܝܠܹܢܝ ܕܢܸܤܝܵܢܵܐ ܕܤܲܓܝܼ̈ܐܵܬܼܵܐ : ܝܑܼܕܲܥܬܵܐ ܩܢܹܝܢ ܡ̣ܢ ܟܲܕܘܼ . ܡܸܛܠܗܵܢܵܐ ܕܹܝܢ ܕܠܵܐ ܐܵܢܲܢܩ̈ܘܿܣ : ܗܵܕܹܐ ܐܸܥܒܸܿܕܼ ܠܵܐ ܐܸܬܛܦܝܼܣ ܠܝܼ . ܠܵܐ ܢܸܛܥܸܐ ܠܸܒܲܢ ܒܵܬܲܪ ܐܲܝܠܹܝܢ ܕܐܵܡ̇ܪܝܼܢ : ܕܠܵܐ ܒܡܸܕܸܡ ܡܤܵܓܿܦܝܼܢ ܠܲܢ ܫܸܡܥܵܐ ܘܲܚܙܵܬܼܵܐ : ܘܕܲܫܘܹܝܢܲܢ ܠܲܡ ܒܚܘܼܪܒܵܐ ܘܲܒܼܝܲܬܼܒܵܐ : ܒܩܸܠܵܝܬܲܢ ܘܲܠܒܲܪ ܒܚܘܼ̈ܫܵܒܲܝܢ : ܒܝܲܕܼ ܢܵܘܚܵܐ ܕܡ̣ܢ ܕܠܘܼܚܝܵܐ : ܟܲܕܼ ܠܵܐ ܡܩܲܒܿܠܝܼܢܲܢ ܫܘܼܚܠܵܦܵܐ ܒܝܼܫܵܐ : ܘܠܵܐ ܡܲܪܓܫܝܼܢ ܚ̄ܢܲܢ ܒܦܸܓܼܥܹ̈ܐ ܕܦܪ̈ܨܘܿܦܹܐ ܘܨܸܒܼ̈ܘܵܬܼܵܐ ܒܲܫܚܵܩܵܐ ܕܚܲܫܹ̈ܐ . ܐܲܝܠܹܝܢ ܕܗܵܠܹܝܢ ܐܵܡ̇ܪܝܼܢ : ܐܵܦܠܵܐ ܟܲܕܼ ܡܸܬܼܡܚܹܝܢ ܝܵܕܼܥ̇ܝܼܢ . ܚܢܲܢ ܓܹܝܪ : ܠܵܐ ܥܕܲܟܹܝܠ ܠܗܵܢ ܚܘܼܠܡܵܢ ܢܲܦܫܵܐ ܡܲܛܝܼܢ . ܫܘܼ̈ܚܢܹܐ ܐܝܼܬܼ ܠܲܢ : ܤܪ̈ܲܝܵܐ . ܕܐܸܢ ܡ̣ܢ ܥܨܵܒܼܵܐ ܢܸܫܬܲܒܼܩܘܼܢ ܐܵܦܸܢ ܚܲܕܼ ܝܘܿܡ : ܘܡ̣ܢ ܬܚܹܝܬܼ ܐܸܤܦܠܵܢܝܼܵܐ ܘܐܲܤܘܿܪܹ̈ܐ ܢܸܦܩܘܼܢ : ܬܵܘܼ̈ܠܥܹܐ ܢܸܪܦܬܼܘܼܢ . ܠܵܘ ܐܲܝܟܼ ܡܵܐ ܕܤܵܒܲܪ ܐܲܢ̄ܬܿ : ܐܝܼܬܲܝܢ ܚܲܝ̈ܠܬܼܵܢܹܐ : ܐܘܿ ܛܘܼܒܼܵܢܵܐ . ܐܸܠܵܐ ܟܒܲܪ ܡܦܵܣ ܐܲܢ̄ܬܿ ܒܲܡܚܝܼܠܘܼܬܼܝ : ܦܫܝܼܩ ܠܵܟܼ ܕܹܝܢ ܐܲܒܼܕܵܢܝ . ܥܲܠ ܗܵܕܹܐ ܐܲܡܝܼܢܵܐܝܼܬܼ ܬܵܒܲܥ ܐܲܢ̄ܬܿ ܡܹܢܝ : ܗܵܝ̇ ܕܟܲܕܼ ܟܝܵܢܵܐ ܬܥܲܠܸܐ ܡ̣ܢ ܪܸܥܝܵܢܵܐ ܕܝܵܩܹ̇ܕܼ ܒܵܟܼ ܐܲܝܟܼ ܥܝܵܕܹܗ . ܠܵܘ ܫܲܘܝܲܬܼ ܠܨܸܦܬܼܵܐ ܕܐܝܼܬܹܝܗ̇ ܘܠܵܟܼ ܡܸܬܼܚܲܙܝܵܐ : ܐܸܢܗ̤ܘ ܕܡܸܢܲܢ ܡܸܬܼܨܦܵܢܝܼܬܼܵܐ ܬܸܬܼܚܵܘܸܐ . ܠܵܐ ܬܸܒܼܥܸܐ ܡܹܢܝ : ܗܵܘ̇ ܡܸܕܸܡ ܕܲܠܦܲܓܼܪܵܐ ܘܬܲܪܥܝܼܬܼܵܐ ܡܢܝܼܚ ܐܵܚܝ : ܐܸܠܵܐ ܕܦܘܼܪܩܵܢܵܗ̇ ܕܢܲܦܫܝ ܐܸܬܼܦܲܪܲܣ . ܩܲܠܝܼܠ ܬܘܼܒܼ ܙܲܒܼܢܵܐ : ܘܲܥܒܲܪܢܲܢ ܡ̣ܢ ܥܵܠܡܵܐ ܗܵܢܵܐ . ܕܒܲܟܼܡܵܐ ܦܲܪ̈ܨܘܿܦܝܼܢ ܦܵܓܲܥ̇ܢܵܐ ܡܵܐ ܕܐܹܬܸܐ ܠܬܲܡܵܢ : ܘܒܲܟܼܡܵܐ ܙܢܲܝ̈ܵܐ ܕܐ̄ܢܵܫܵܐ ܘܕܘܼ̈ܟܿܝܬܼܵܐ : ܥܲܕܼ ܐܸܥܛܘܿܦ ܬܘܼܒܼ ܠܕܼܘܼܟܿܬܼܝ ؟  pb. 314  ܘܐܲܝܠܹܝܢ ܥܸܠ̈ܠܵܬܵܐ ܕܚܘܼ̈ܫܵܒܹܐ ܡܩܲܒܿܠܵܐ ܢܲܦܫܝ ܒܦܸܓܼܥܲܝ̈ܗܘܿܢ : ܕܡܸܫܬܲܓܼܫܵܐ ܒܝܲܕܼ ܚܲܫܹ̈ܐ ܕܡܸܬܿܬܿܥܝܼܪܝܼܢ ܒܵܗ̇ ؟ ܕܲܡܢܵܚܵܐ ܡܸܢܗܘܿܢ ܩܲܠܝܼܠ : ܡܸܢܵܟܼ ܠܵܐ ܡܟܲܤ̈ܝܵܢ . ܕܡܲܟܿܝܵܐ ܠܹܗ ܗܵܟܹܝܠ ܠܝܼܚܝܼܕܼܵܝܵܐ ܚܙܵܬܼܢܗܘܿܢ ܕܥܵܠܡܵܝܹ̈ܐ : ܘܐܲܢ̄ܬܿ ܡܦܵܣ ܐܲܢ̄ܬܿ . ܠܵܘ ܒܲܠܚܘܿܕܼ ܕܢܸܫܹ̈ܐ : ܐܸܠܵܐ ܘܐܵܦ ܕܓܲܒܼܪܹ̈ܐ ܀ ܘܲܚܙܝܼ ܕܲܟܼܡܵܐ ܫܘܼ̈ܚܠܵܦܹܐ ܡܩܲܒܸܠ ܒܬܲܪܥܝܼܬܹܗ : ܐܲܝܢܵܐ ܕܲܫܠܸܐ ܙܲܒܼܢܵܐ ܤܲܓܝܼܐܵܐ ܥܲܡ ܢܲܦܫܹܗ : ܐܸܡܲܬܼܝ ܕܬܘܼܒܼ ܒܗܵܠܹܝܢ ܦܵܓܲܥ̇ ܡܸܢܫܹܠܝ : ܘܡܸܕܸܡ ܕܲܠܒܲܪ ܡ̣ܢ ܥܝܵܕܹܗ ܫܵܡܲܥ ܘܚܵܙܹ̇ܐ . ܐܸܢܕܹܝܢ ܦܸܓܼܥܹ̈ܐ ܕܒܼܢܲܝ̈ ܐܸܤܟܹܡܹܗ : ܡܲܟܹܿܝܢ ܠܐܲܝܢܵܐ ܕܲܪܡܸܐ ܒܐܵܓܼܘܿܢܵܐ : ܘܲܥܕܲܟܹܝܠ ܟܵܬܹ̇ܫ ܥܲܡ ܒܥܸܠܕܲܪܹܗ : ܐܸܡܲܬܼܝ ܕܲܠܢܝܼܫܹܗ ܠܵܐ ܫܵܠܡ̇ܝܼܢ : ܒܐܲܝܕܵܐ ܒܹܪܵܐ ܢܸܦܸܠ ܡܵܕܹܝܢ ܕܢܸܬܼܦܲܨܸܐ ܡ̣ܢ ܫܦܵܝܵܐ ܕܲܒܼܥܸܠܕܲܪܲܢ ؟ ܝܲܬܝܼܪܵܐܝܼܬܼ ܠܐܲܝܠܹܢܝ ܕܢܸܤܝܵܢܵܐ ܕܤܲܓܝܼ̈ܐܵܬܼܵܐ : ܝܑܼܕܲܥܬܵܐ ܩܢܹܝܢ ܡ̣ܢ ܟܲܕܘܼ . ܡܸܛܠܗܵܢܵܐ ܕܹܝܢ ܕܠܵܐ ܐܵܢܲܢܩ̈ܘܿܣ : ܗܵܕܹܐ ܐܸܥܒܸܿܕܼ ܠܵܐ ܐܸܬܛܦܝܼܣ ܠܝܼ . ܠܵܐ ܢܸܛܥܸܐ ܠܸܒܲܢ ܒܵܬܲܪ ܐܲܝܠܹܝܢ ܕܐܵܡ̇ܪܝܼܢ : ܕܠܵܐ ܒܡܸܕܸܡ ܡܤܵܓܿܦܝܼܢ ܠܲܢ ܫܸܡܥܵܐ ܘܲܚܙܵܬܼܵܐ : ܘܕܲܫܘܹܝܢܲܢ ܠܲܡ ܒܚܘܼܪܒܵܐ ܘܲܒܼܝܲܬܼܒܵܐ : ܒܩܸܠܵܝܬܲܢ ܘܲܠܒܲܪ ܒܚܘܼ̈ܫܵܒܲܝܢ : ܒܝܲܕܼ ܢܵܘܚܵܐ ܕܡ̣ܢ ܕܠܘܼܚܝܵܐ : ܟܲܕܼ ܠܵܐ ܡܩܲܒܿܠܝܼܢܲܢ ܫܘܼܚܠܵܦܵܐ ܒܝܼܫܵܐ : ܘܠܵܐ ܡܲܪܓܫܝܼܢ ܚ̄ܢܲܢ ܒܦܸܓܼܥܹ̈ܐ ܕܦܪ̈ܨܘܿܦܹܐ ܘܨܸܒܼ̈ܘܵܬܼܵܐ ܒܲܫܚܵܩܵܐ ܕܚܲܫܹ̈ܐ . ܐܲܝܠܹܝܢ ܕܗܵܠܹܝܢ ܐܵܡ̇ܪܝܼܢ : ܐܵܦܠܵܐ ܟܲܕܼ ܡܸܬܼܡܚܹܝܢ ܝܵܕܼܥ̇ܝܼܢ . ܚܢܲܢ ܓܹܝܪ : ܠܵܐ ܥܕܲܟܹܝܠ ܠܗܵܢ ܚܘܼܠܡܵܢ ܢܲܦܫܵܐ ܡܲܛܝܼܢ . ܫܘܼ̈ܚܢܹܐ ܐܝܼܬܼ ܠܲܢ : ܤܪ̈ܲܝܵܐ . ܕܐܸܢ ܡ̣ܢ ܥܨܵܒܼܵܐ ܢܸܫܬܲܒܼܩܘܼܢ ܐܵܦܸܢ ܚܲܕܼ ܝܘܿܡ : ܘܡ̣ܢ ܬܚܹܝܬܼ ܐܸܤܦܠܵܢܝܼܵܐ ܘܐܲܤܘܿܪܹ̈ܐ ܢܸܦܩܘܼܢ : ܬܵܘܼ̈ܠܥܹܐ ܢܸܪܦܬܼܘܼܢ .