ܬܽܘܒ ܥܰܠ ܩܳܠܳܐ ܕܒܰܝܰܐ ܒܡܽܘܠܟܳܢ̈ܶܐ 1 ܒܪܺܝܟ ܗܽܘ ܝܰܠܕܳܐ ܕܝܰܘܡܳܢ ܐܰܦܨܚܳܗܿ ܠܒܶܝܬ ܠܚܶܡ ܒܪܺܝܟ ܗܽܘ ܥܽܘܠܳܐ ܕܝܰܘܡܳܢ ܥܰܠܡܳܗܿ ܠܐܢܳܫܽܘܬܳܐ ܒܪܺܝܟ ܗܽܘ ܦܺܐܪܳܐ ܕܐܰܪܟܶܢ ܢܰܦܫܶܗ ܠܟܰܦܢܽܘܬܰܢ ܒܪܺܝܟ ܗܽܘ ܛܳܒܳܐ ܕܡܶܢ ܫܶܠܝ ܐܰܥܬܪܳܗܿ ܠܟܽܘܠܳܗܿ ܨܪܺܝܟܽܘܬܰܢ ܘܰܡܠܺܝ ܣܢܺܝܩܽܘܬܰܢ ܒܪܺܝܟ ܕܐܰܪ̈ܟܢܽܘܗܝ ܪ̈ܰܚܡܰܘܗܝ ܕܢܶܣܥܽܘܪ ܟܪܺܝܗܽܘܬܰܢ [ ܥܽܘܢܺܝܬܳܐ : ܒܪܺܝܟ ܗܽܘ ܡܳܪܝ ܝܰܠܕܳܟ ܕܐܰܘܪܒܳܗܿ ܠܥܳܛܠܽܘܬܰܢ ] 2 ܬܰܘܕܺܝ ܠܡܰܒܽܘܥܳܐ ܕܐܶܫܬܠܰܚ ܠܚܽܘܣܳܝܰܢ ܬܰܘܕܺܝ ܠܗܰܘ ܕܰܫܪܳܐ ܫܰܒܬܳܐ ܒܡܽܘܠܳܝܶܗ ܬܰܘܕܺܝ ܠܗܰܘ ܕܰܟܐܳܐ ܒܓܰܪܒܳܐ ܘܠܳܐ ܩܰܘܝ ܚܙܳܬܶܗ ܐܳܦ ܐܶܫܬܳܐ ܘܫܰܢܝܰܬ ܬܰܘܕܺܝ ܠܚܰܢܳܢܳܐ ܕܰܛܥܢܶܗ ܠܥܽܘܣܳܩܰܢ ܫܽܘܒܚܳܐ ܠܡܶܐܬܺܝܬܳܟ ܕܐܰܚܝܰܬ ܒܢܰܝ̈ܢܳܫܳܐ 3 ܫܽܘܒܚܳܐ ܠܗܰܘ ܕܐܶܬܳܐ ܠܘܳܬܰܢ ܒܝܰܕ ܒܽܘܟܪܶܗ ܫܽܘܒܚܳܐ ܠܗܰܘ ܫܶܠܝܳܐ ܕܡܰܠܶܠ ܒܝܰܕ ܩܳܠܶܗ ܫܽܘܒܚܳܐ ܠܗܰܘ ܪܳܡܳܐ ܕܐܶܬܚܙܺܝ ܒܝܰܕ ܕܶܢܚܶܗ ܫܽܘܒܚܳܐ ܠܪܽܘܚܳܢܳܐ ܕܐܶܨܛܒܺܝ ܕܝܰܠܕܶܗ ܢܗܶܐ ܦܰܓܪܳܐ ܕܒܶܗ ܢܶܬܓܫܶܫ ܚܰܝܠܶܗ ܘܢܺܚܽܘܢ ܒܗܰܘ ܦܰܓܪܳܐ ܦܰܓܪ̈ܳܐ ܒܢܰܝ̈ ܛܽܘܗܡܶܗ 4 ܫܽܘܒܚܳܐ ܠܗܰܘ ܟܰܣܝܳܐ ܕܝܰܠܕܶܗ ܗܘܳܐ ܓܰܠܝܳܐ ܫܽܘܒܚܳܐ ܠܗܰܘ ܚܰܝܳܐ ܕܰܒܪܶܗ ܗܘܳܐ ܡܺܝܬܳܐ ܫܽܘܒܚܳܐ ܠܗܰܘ ܪܰܒܳܐ ܕܰܒܪܶܗ ܢܚܶܬ ܘܰܙܥܰܪ ܫܽܘܒܚܳܐ ܠܗܰܘ ܚܰܝܠܳܐ ܕܨܳܪ ܠܶܗ ܨܽܘܪܬܳܐ ܠܪܰܒܽܘܬܶܗ ܘܨܰܠܡܳܐ ܠܟܰܣܝܽܘܬܶܗ ܒܥܰܝܢܳܐ ܘܬܰܪܥܺܝܬܳܐ ܚܙܰܝܢܳܝܗܝ ܒܬܰܪ̈ܬܰܝܗܶܝܢ 5 ܫܽܘܒܚܳܐ ܠܗܰܘ ܟܰܣܝܳܐ ܕܐܳܦ ܠܳܐ ܒܬܰܪܥܺܝܬܳܐ ܡܨܶܐ ܡܶܬܓܫܶܫ ܠܰܓܡܳܪ ܠܐܰܝܠܶܝܢ ܕܒܳܨܶܝܢ ܠܶܗ ܘܐܶܬܓܫܶܫ ܒܛܰܝܒܽܘܬܶܗ ܒܐܺܝܕܳܐ ܕܐܢܳܫܽܘܬܳܐ ܟܝܳܢܳܐ ܕܠܳܐ ܡܶܢ ܡܬܽܘܡ ܐܶܬܡܺܝܫ ܒܐܺܝܕ̈ܰܘܗܝ ܐܰܣܺܝܪ ܘܰܦܟܺܝܪ ܒܪ̈ܶܓܠܰܘܗܝ ܩܒܺܝܥ ܘܰܙܩܺܝܦ ܢܰܦܫܶܗ ܒܨܶܒܝܳܢܶܗ ܓܳܫܶܡ ܠܐܚ̈ܽܘܕܰܘܗܝ 6 ܒܪܺܝܟ ܗܽܘ ܕܚܺܐܪܽܘܬܳܐ ܙܩܰܦܬܶܗ ܕܐܰܪܫܶܠ ܠܳܗܿ ܒܪܺܝܟ ܗܽܘ ܕܐܳܦ ܩܰܝܣܳܐ ܛܰܥܢܶܗ ܕܐܰܦܶܣ ܠܶܗ ܒܪܺܝܟ ܗܽܘ ܕܐܳܦ ܩܰܒܪܳܐ ܚܰܒܫܶܗ ܕܐܶܣܬܰܝܰܟ ܒܪܺܝܟ ܗܽܘ ܕܨܶܒܝܳܢܶܗ ܐܺܝܬܶܝܗ ܠܟܰܪܣܳܐ ܘܡܰܘܠܳܕܳܐ ܠܟܶܢܦܳܐ ܘܬܰܪܒܺܝܬܳܐ ܒܪܺܝܟ ܗܽܘ ܕܫܽܘܚ̈ܠܳܦܰܘܗܝ ܐܰܚܝܽܘܗܿ ܠܐܢܳܫܽܘܬܰܢ 7 ܒܪܺܝܟ ܗܽܘ ܕܰܪܫܰܡ ܢܰܦܫܰܢ ܘܨܰܒܶܬ ܘܡܰܟܪܳܗܿ ܠܶܗ ܒܪܺܝܟ ܗܽܘ ܕܰܥܒܰܕ ܦܰܓܪܰܢ ܡܰܫܟܢܳܐ ܠܟܰܣܝܽܘܬܶܗ ܒܪܺܝܟ ܗܽܘ ܕܰܒܠܶܫܳܢܰܢ ܬܰܪܓܶܡ ܣܬܺܝܪ̈ܳܬܶܗ ܢܰܘܕܶܐ ܠܗܰܘ ܩܳܠܳܐ ܕܐܶܙܕܰܡܰܪ ܫܽܘܒܚܶܗ ܒܟܶܢܳܪܰܢ ܘܚܰܝܠܶܗ ܒܩܺܝܬܳܪܰܢ ܥܰܡ̈ܡܶܐ ܟܢܰܫܘ ܘܐܶܬܰܘ ܠܨܰܘܬܳܐ ܕܩܺܝ̈ܢܳܬܶܗ 8 ܫܽܘܒܚܳܐ ܠܒܰܪ ܛܳܒܳܐ ܕܐܰܣܠܺܝܘܗܝ ܒܢܰܝ̈ ܒܺܝܫܳܐ ܫܽܘܒܚܳܐ ܠܒܰܪ ܟܺܐܢܳܐ ܕܙܰܩܦܽܘܗܝ ܒܢܰܝ̈ ܥܽܘܠܳܐ ܫܽܘܒܚܳܐ ܠܗܰܘ ܕܰܫܪܳܢ ܘܐܶܬܐܰܣܰܪ ܚܠܳܦ ܟܽܠܰܢ ܫܽܘܒܚܳܐ ܠܗܰܘ ܕܰܥܪܰܒ ܘܗܽܘ ܦܪܰܥ ܫܽܘܒܚܳܐ ܠܫܰܦܺܝܪܳܐ ܕܨܳܪܰܢ ܒܕܶܡ̈ܘܳܬܶܗ ܫܽܘܒܚܳܐ ܠܗܰܘ ܫܰܦܝܳܐ ܕܠܳܐ ܚܳܪ ܒܟܽܘܬܡ̈ܳܬܰܢ 9 ܫܽܘܒܚܳܐ ܠܗܰܘ ܕܰܙܪܰܥ ܢܽܘܗܪܶܗ ܒܚܶܫܽܘܟܳܐ ܘܐܶܬܟܣܶܣ ܒܣܰܢ̈ܝܳܬܶܗ ܕܛܰܫܺܝ ܣܬܺܝܪ̈ܳܬܶܗ ܘܐܰܫܠܰܚ ܫܩܰܠ ܡܶܢܰܢ ܠܒܽܘܫܳܐ ܕܟܽܘܬܡ̈ܳܬܳܐ ܫܽܘܒܚܳܐ ܠܥܶܠܳܝܳܐ ܕܡܰܙܓܳܗܿ ܠܡܶܠܚܶܗ ܒܬܰܪܥܺܝܬܰܢ ܡܣܳܬܶܗ ܒܢܰܦܫ̈ܳܬܰܢ ܓܽܘܫܡܶܗ ܗܘܳܐ ܠܰܚܡܳܐ ܕܢܰܚܝܶܗܝ ܠܡܺܝܬܽܘܬܰܢ 10 ܬܰܘܕܺܝ ܠܥܰܬܺܝܪܳܐ ܕܰܦܪܰܚ ܚܠܳܦ ܟܽܠܰܢ ܡܶܕܶܡ ܕܠܳܐ ܐܺܝܙܶܦ ܘܰܟܬܰܒ ܘܚܳܒ ܠܰܢ ܬܽܘܒ ܒܢܺܝܪܶܗ ܬܒܰܪ ܡܶܢܰܢ ܣܽܘܛܡܰܘ̈ܗܝ ܕܫܳܒܶܝܢ ܫܽܘܒܚܳܐ ܠܕܰܝܳܢܳܐ ܕܐܶܬܕܺܝܢ ܘܐܰܘܬܶܒ ܬܪ̈ܶܥܣܰܪܬܶܗ ܠܕܺܝܢܳܐ ܕܫܰܪ̈ܒܳܬܳܐ ܘܚܰܝܳܒ ܒܗܶܕܝܽܘ̈ܛܶܐ ܣܶܦܪ̈ܰܘܗܝ ܕܗܰܘ ܥܰܡܳܐ 11 ܫܽܘܒܚܳܐ ܠܗܰܘ ܕܡܶܢ ܡܬܽܘܡ ܠܳܐ ܡܶܬܡܫܰܚ ܡܶܢܰܢ ܠܶܒܰܢ ܙܥܽܘܪ ܗܽܘ ܠܶܗ ܐܳܦ ܡܰܕܥܰܢ ܚܰܠܳܫ ܡܰܦܗܶܐ ܙܥܽܘܪܽܘܬܰܢ ܒܥܽܘܬܪܳܐ ܕܦܽܘܪ̈ܫܳܢܰܘܗܝ ܫܽܘܒܚܳܐ ܠܝܳܕܰܥ ܟܽܠ ܕܐܶܬܪܡܺܝ ܘܫܰܐܶܠ ܕܢܶܫܡܰܥ ܗܘܳܐ ܘܢܺܐܠܰܦ ܕܝܳܕܰܥ ܗܘܳܐ ܕܢܶܓܠܶܐ ܒܫܽܘܐܠܳܘ̈ܰܗܝ ܣܺܝܡܬܳܐ ܕܥܽܘܕܪ̈ܳܢܰܘܗܝ 12 ܢܶܣܓܽܘܕ ܠܡܰܢ ܕܐܰܢܗܰܪ ܡܰܕܥܰܢ ܒܝܽܘܠܦܳܢܶܗ ܘܰܕܪܰܫ ܒܡܰܫܡܰܥܬܰܢ ܫܒܺܝܠܳܐ ܕܦܶܬܓܳܡܰܘ̈ܗܝ ܢܰܘܕܶܐ ܠܡܰܢ ܕܐܰܛܥܶܡ ܦܺܐܪܶܗ ܒܐܶܝܠܶܝܢ ܛܰܝܒܽܘ ܠܡܰܢ ܕܰܫܠܰܚ ܠܝܳܪܬܶܗ ܕܒܶܗ ܢܰܓܕܰܢ ܨܶܐܕܰܘܗܝ ܐܳܦ ܢܰܘܪܬܰܢ ܥܰܡܶܗ ܛܰܝܒܽܘ ܠܗܰܘ ܛܳܒܳܐ ܥܶܠܬܳܐ ܕܟܽܠ ܛܳܒ̈ܳܢ 13 ܒܪܺܝܟ ܗܽܘ ܕܠܳܐ ܐܰܟܶܣ ܡܶܛܽܠ ܕܛܳܒܳܐ ܗܘܳܐ ܒܪܺܝܟ ܗܽܘ ܕܠܳܐ ܐܰܗܡܺܝ ܡܶܛܽܠ ܕܐܳܦ ܟܺܐܢܰܐ ܗ̱ܘ ܒܪܺܝܟ ܗܽܘ ܕܫܰܬܶܩ ܘܐܰܟܶܣ ܕܳܢܚܳܐ ܒܬܰܪ̈ܬܰܝܗܶܝܢ ܥܰܙܺܝܙ ܗܽܘ ܫܶܬܩܶܗ ܘܡܶܟܣܰܢ ܪܰܟܺܝܟ ܗܽܘ ܥܽܘܙܶܗ ܐܳܦ ܟܰܕ ܡܩܰܛܪܶܓ ܗܘܳܐ ܕܐܰܟܶܣ ܠܙܺܦܳܢܳܐ ܘܢܰܫܩܶܗ ܠܓܰܢܳܒܳܐ 14 ܫܽܘܒܚܳܐ ܠܦܳܠܚܳܐ ܟܰܣܝܳܐ ܕܡܰܚܫܰܒܬܰܢ ܙܰܪܥܶܗ ܢܦܰܠ ܒܐܰܪܥܰܢ ܘܐܰܥܬܰܪܗ ܠܬܰܪܥܺܝܬܰܢ ܥܶܠܠܬܳܗܿ ܐܶܬܳܬ ܒܡܐܳܐ ܠܐܰܘܨܪܳܐ ܕܢܰܦܫ̈ܳܬܰܢ ܢܶܣܓܽܘܕ ܠܗܰܘ ܕܝܺܬܶܒ ܘܶܐܬܢܺܝܚ ܕܗܰܠܶܟ ܒܓܰܘ ܐܽܘܪܚܳܐ ܘܐܽܘܪܚܳܐ ܗܘܳܐ ܒܐܽܘܪܚܳܐ ܘܬܰܪ̈ܥܶܐ ܠܥܳܠܽܘ̈ܠܶܐ ܕܥܰܠܘ ܒܶܗ ܠܡܰܠܟܽܘܬܳܐ 15 ܒܪܺܝܟ ܪܳܥܝܳܐ ܕܰܗܘܳܐ ܐܶܡܪܳܐ ܠܚܽܘܣܳܝܰܢ ܒܪܺܝܟ ܢܽܘܪܒܳܐ ܕܰܗܘܳܐ ܟܳܣܳܐ ܕܦܽܘܪܩܳܢܰܢ ܒܪܺܝܟ ܐܳܦ ܛܽܘܛܺܝܬܳܐ ܡܥܺܝܢܳܐ ܕܣܰܡ ܚ̈ܰܝܶܐ ܒܪܺܝܟ ܗܽܘ ܐܳܦ ܐܰܟܳܪܳܐ ܕܗܽܘ ܗܘܳܐ ܚܶܛܬܳܐ ܕܐܶܙܼܰܕܪܥܰܬ ܘܟܰܦܳܐ ܕܐܶܬܚܰܨܕܰܬ ܐܰܪܕܺܟܠܰܐ ܗ̱ܘ ܕܰܗܘܳܐ ܡܰܓܕܠܳܐ ܠܒܶܝܬ ܓܰܘܣܰܢ 16 ܒܪܺܝܟ ܗܽܘ ܕܪܰܟܶܒ ܠܶܗ ܪ̈ܶܓܫܶܐ ܕܪ̈ܶܥܝܳܢܰܝܢ ܕܢܶܙܡܰܪ ܒܢܺܪܰܢ ܡܶܕܶܡ ܕܠܳܐ ܡܶܫܟܰܚ ܦܽܘܡܳܐ ܕܦܳܪܰܚܬܳܐ ܕܢܶܙܡܰܪ ܒܩܺܝ̈ܢܳܬܶܗ ܫܽܘܒܚܳܐ ܠܗܰܘ ܕܰܚܙܳܐ ܕܐܶܨܛܒܶܝܢ ܕܰܢܕܰܡܶܐ ܠܚܰܝܘ̈ܳܬܳܐ ܒܚܶܡܬܰܢ ܘܝܰܥܢܽܘܬܰܢ ܘܰܢܚܶܬ ܗܘܳܐ ܡܶܢܰܢ ܕܢܶܗܘܶܐ ܫܡܰܝܳܢ̈ܶܐ 17 ܫܽܘܒܚܳܐ ܠܗܰܘ ܕܡܶܢ ܡܬܽܘܡ ܠܳܐ ܣܢܺܝܩ ܕܢܰܘܕܶܐ ܠܶܗ ܘܰܣܢܺܝܩ ܕܪܳܚܶܡ ܠܰܢ ܘܰܨܗܶܐ ܕܡܰܚܶܒ ܠܰܢ ܘܫܰܐܶܠ ܕܢܶܬܶܠ ܠܶܗ [ ܕܢܶܣܓܶܐ ] ܠܡܶܬܰܠ ܠܰܢ ܦܺܐܪܶܗ ܒܐܢܳܫܽܘܬܰܢ ܐܶܬܡܙܶܓ ܕܒܶܗ [ ܐܶܬܢܼܓܶܕ ] ܨܶܐܕܰܘܗܝ ܕܗܰܘ ܕܐܰܪܟܢܶܗ ܨܶܐܕܰܝܢ ܒܦܺܐܪܶܗ ܕܥܶܩܳܪܳܐ ܢܰܛܥܡܰܢ ܒܐܺܝܠܳܢܶܗ 18 ܢܰܘܕܶܐ ܠܡܰܢ ܕܰܒܠܰܥ ܘܐܚܝܰܢ ܒܡܰܚܽܘܬܶܗ ܢܰܘܕܶܐ ܠܗܰܘ ܕܰܫܩܰܠ ܠܰܘܛܬܳܐ ܒܝܰܕ ܟܺܘ̈ܒܰܘܗܝ ܢܰܘܕܶܐ ܠܗܰܘ ܕܐܰܡܺܝܬ ܠܡܰܘܬܳܐ ܒܡܺܝܬܽܘܬܶܗ ܢܰܘܕܶܐ ܠܗܰܘ ܕܰܫܬܶܩ ܘܙܰܟܝܰܢ ܢܰܘܕܶܐ ܠܗܰܘ ܕܰܩܥܳܐ ܒܡܰܘܬܳܐ ܕܰܒܠܥܰܢ ܗܘܳܐ ܒܪܺܝܟ ܗܽܘ ܕܥܽܘܕܪ̈ܳܢܰܘܗܝ ܣܰܪܩܽܘܗܿ ܠܣܶܡܳܠܳܐ 19 ܢܫܰܒܰܚ ܠܡܰܢ ܕܰܫܗܰܪ ܘܕܰܡܟܶܗ ܠܫܳܒܝܢ ܢܫܰܒܰܚ ܠܡܰܢ ܕܰܕܡܶܟ ܘܐܰܢܕܶܗ ܠܛܽܘܒܳܥܰܢ ܫܽܘܒܚܳܐ ܠܐܰܠܳܗܳܐ ܐܰܣܝܳܗܿ ܕܐܢܳܫܽܘܬܳܐ ܫܽܘܒܚܳܐ ܠܡܰܢ ܕܰܥܡܰܕ ܘܛܰܒܥܶܗ ܠܥܽܘܠܰܢ ܒܓܰܘ ܥܽܘܡܩܳܐ ܘܚܰܢܩܶܗ ܠܚܳܢܽܘܩܰܢ ܢܫܰܒܰܚ ܒܟܽܠ ܦܽܘܡܺܝ̈ܢ ܠܡܳܪܳܐ ܕܟܽܠ ܦܽܘܪ̈ܣܺܝܢ 20 ܒܪܺܝܟ ܐܳܣܝܳܐ ܕܰܢܚܶܬ ܘܰܓܙܰܪ ܕܠܳܐ ܚܰܫܳܐ ܘܐܰܣܺܝ ܚܰܒܪ̈ܳܬܳܐ ܒܣܰܡܳܐ ܕܠܳܐ ܥܰܙܺܝܙ ܝܰܠܕܶܗ ܗܘܳܐ ܣܰܡܳܐ ܕܚܳܐܶܢ ܠܚܰܛܳܝ̈ܶܐ ܒܪܺܝܟ ܗܽܘ ܕܰܫܪܳܐ ܒܟܰܪܣܳܐ ܘܒܗܿ ܒܢܐ ܗܰܝܟܠܳܐ ܕܢܶܥܡܰܪ ܒܶܗ ܢܰܘܣܳܐ ܕܢܶܗܘܶܐ ܒܶܗ ܠܒܽܘܫܳܐ ܕܰܢܦܰܪܶܓ ܒܶܗ ܘܙܰܝܢܳܐ ܕܢܶܙܟܶܐ ܒܶܗ 21 ܒܪܺܝܟ ܗܽܘ ܕܠܳܐ ܣܳܦܶܩ ܦܽܘܡܰܢ ܕܢܰܘܕܶܐ ܠܶܗ ܕܪܰܒܳܐ ܗܺܝ ܡܰܘܗܰܒܬܶܗ ܡܶܢܗܽܘܢ ܕܡ̈ܰܠܳܠܶܐ ܘܠܳܐ ܣܳܦܩܺܝܢ ܪ̈ܶܓܫܶܐ ܕܢܰܘܕܽܘܢ ܠܛܰܝܒܽܘܬܶܗ ܟܡܳܐ ܓܶܝܪ ܕܢܰܘܕܶܐ ܠܶܗ ܙܥܽܘܪ ܗܽܘ ܘܡܛܠ ܕܠܐ ܥܕܪ ܕܢܫܬܘܩ ܘܢܣܬܓܦ ܬܶܦܪܽܘܥ ܡܚܺܝܠܽܘܬܰܢ ܢܶܥܡܬܳܐ ܕܬܰܘܕܺܝܬܰܢ 22 ܛܳܒܳܐ ܕܠܳܐ ܬܳܒܰܥ ܝܰܬܺܝܪ ܡܶܢ ܚܰܝܠܰܢ ܟܡܳܐ ܢܶܬܕܺܝܢ ܥܰܒܕܳܟ ܒܩܰܪܢܳܐ ܘܪܒܺܝܬܳܐ ܕܠܳܐ ܝܰܗܒ ܕܣܰܦܶܩ ܗܘܳܐ ܘܰܛܠܶܡ ܕܚܳܐܶܒ ܗܘܳܐ ܝܰܡܳܐ ܕܬܶܫܒܽܘܚܬܳܐ ܕܠܳܐ ܣܢܺܝܩ ܩܰܒܶܠ ܒܛܰܝܒܽܘܬܳܟ ܢܽܘܛܦܬܳܐ ܕܬܰܘܕܺܝܬܳܐ ܕܪܶܓܝܰܬ ܒܡܰܘܗܰܒܬܳܟ ܠܶܫܳܢܝ ܠܬܶܫܒܽܘܚܬܳܟ ܫܠܶܡ ܬܽܘܒ ܥܰܠ ܩܳܠܳܐ ܕܒܰܝܰܐ ܒܡܽܘܠܟܳܢ̈ܶܐ ܬܽܘܒ ܥܰܠ ܩܳܠܳܐ ܕܒܰܝܰܐ ܒܡܽܘܠܟܳܢ̈ܶܐ 1 ܒܪܺܝܟ ܗܽܘ ܝܰܠܕܳܐ ܕܝܰܘܡܳܢ ܐܰܦܨܚܳܗܿ ܠܒܶܝܬ ܠܚܶܡ ܒܪܺܝܟ ܗܽܘ ܥܽܘܠܳܐ ܕܝܰܘܡܳܢ ܥܰܠܡܳܗܿ ܠܐܢܳܫܽܘܬܳܐ ܒܪܺܝܟ ܗܽܘ ܦܺܐܪܳܐ ܕܐܰܪܟܶܢ ܢܰܦܫܶܗ ܠܟܰܦܢܽܘܬܰܢ ܒܪܺܝܟ ܗܽܘ ܛܳܒܳܐ ܕܡܶܢ ܫܶܠܝ ܐܰܥܬܪܳܗܿ ܠܟܽܘܠܳܗܿ ܨܪܺܝܟܽܘܬܰܢ ܘܰܡܠܺܝ ܣܢܺܝܩܽܘܬܰܢ ܒܪܺܝܟ ܕܐܰܪ̈ܟܢܽܘܗܝ ܪ̈ܰܚܡܰܘܗܝ ܕܢܶܣܥܽܘܪ ܟܪܺܝܗܽܘܬܰܢ [ ܥܽܘܢܺܝܬܳܐ : ܒܪܺܝܟ ܗܽܘ ܡܳܪܝ ܝܰܠܕܳܟ ܕܐܰܘܪܒܳܗܿ ܠܥܳܛܠܽܘܬܰܢ ] ܒܪܺܝܟ ܗܽܘ ܝܰܠܕܳܐ ܕܝܰܘܡܳܢ ܐܰܦܨܚܳܗܿ ܠܒܶܝܬ ܠܚܶܡ ܒܪܺܝܟ ܗܽܘ ܥܽܘܠܳܐ ܕܝܰܘܡܳܢ ܥܰܠܡܳܗܿ ܠܐܢܳܫܽܘܬܳܐ ܒܪܺܝܟ ܗܽܘ ܦܺܐܪܳܐ ܕܐܰܪܟܶܢ ܢܰܦܫܶܗ ܠܟܰܦܢܽܘܬܰܢ ܒܪܺܝܟ ܗܽܘ ܛܳܒܳܐ ܕܡܶܢ ܫܶܠܝ ܐܰܥܬܪܳܗܿ ܠܟܽܘܠܳܗܿ ܨܪܺܝܟܽܘܬܰܢ ܘܰܡܠܺܝ ܣܢܺܝܩܽܘܬܰܢ ܒܪܺܝܟ ܕܐܰܪ̈ܟܢܽܘܗܝ ܪ̈ܰܚܡܰܘܗܝ ܕܢܶܣܥܽܘܪ ܟܪܺܝܗܽܘܬܰܢ [ ܥܽܘܢܺܝܬܳܐ : ܒܪܺܝܟ ܗܽܘ ܡܳܪܝ ܝܰܠܕܳܟ ܕܐܰܘܪܒܳܗܿ ܠܥܳܛܠܽܘܬܰܢ ] 2 ܬܰܘܕܺܝ ܠܡܰܒܽܘܥܳܐ ܕܐܶܫܬܠܰܚ ܠܚܽܘܣܳܝܰܢ ܬܰܘܕܺܝ ܠܗܰܘ ܕܰܫܪܳܐ ܫܰܒܬܳܐ ܒܡܽܘܠܳܝܶܗ ܬܰܘܕܺܝ ܠܗܰܘ ܕܰܟܐܳܐ ܒܓܰܪܒܳܐ ܘܠܳܐ ܩܰܘܝ ܚܙܳܬܶܗ ܐܳܦ ܐܶܫܬܳܐ ܘܫܰܢܝܰܬ ܬܰܘܕܺܝ ܠܚܰܢܳܢܳܐ ܕܰܛܥܢܶܗ ܠܥܽܘܣܳܩܰܢ ܫܽܘܒܚܳܐ ܠܡܶܐܬܺܝܬܳܟ ܕܐܰܚܝܰܬ ܒܢܰܝ̈ܢܳܫܳܐ ܬܰܘܕܺܝ ܠܡܰܒܽܘܥܳܐ ܕܐܶܫܬܠܰܚ ܠܚܽܘܣܳܝܰܢ ܬܰܘܕܺܝ ܠܗܰܘ ܕܰܫܪܳܐ ܫܰܒܬܳܐ ܒܡܽܘܠܳܝܶܗ ܬܰܘܕܺܝ ܠܗܰܘ ܕܰܟܐܳܐ ܒܓܰܪܒܳܐ ܘܠܳܐ ܩܰܘܝ ܚܙܳܬܶܗ ܐܳܦ ܐܶܫܬܳܐ ܘܫܰܢܝܰܬ ܬܰܘܕܺܝ ܠܚܰܢܳܢܳܐ ܕܰܛܥܢܶܗ ܠܥܽܘܣܳܩܰܢ ܫܽܘܒܚܳܐ ܠܡܶܐܬܺܝܬܳܟ ܕܐܰܚܝܰܬ ܒܢܰܝ̈ܢܳܫܳܐ 3 ܫܽܘܒܚܳܐ ܠܗܰܘ ܕܐܶܬܳܐ ܠܘܳܬܰܢ ܒܝܰܕ ܒܽܘܟܪܶܗ ܫܽܘܒܚܳܐ ܠܗܰܘ ܫܶܠܝܳܐ ܕܡܰܠܶܠ ܒܝܰܕ ܩܳܠܶܗ ܫܽܘܒܚܳܐ ܠܗܰܘ ܪܳܡܳܐ ܕܐܶܬܚܙܺܝ ܒܝܰܕ ܕܶܢܚܶܗ ܫܽܘܒܚܳܐ ܠܪܽܘܚܳܢܳܐ ܕܐܶܨܛܒܺܝ ܕܝܰܠܕܶܗ ܢܗܶܐ ܦܰܓܪܳܐ ܕܒܶܗ ܢܶܬܓܫܶܫ ܚܰܝܠܶܗ ܘܢܺܚܽܘܢ ܒܗܰܘ ܦܰܓܪܳܐ ܦܰܓܪ̈ܳܐ ܒܢܰܝ̈ ܛܽܘܗܡܶܗ ܫܽܘܒܚܳܐ ܠܗܰܘ ܕܐܶܬܳܐ ܠܘܳܬܰܢ ܒܝܰܕ ܒܽܘܟܪܶܗ ܫܽܘܒܚܳܐ ܠܗܰܘ ܫܶܠܝܳܐ ܕܡܰܠܶܠ ܒܝܰܕ ܩܳܠܶܗ ܫܽܘܒܚܳܐ ܠܗܰܘ ܪܳܡܳܐ ܕܐܶܬܚܙܺܝ ܒܝܰܕ ܕܶܢܚܶܗ ܫܽܘܒܚܳܐ ܠܪܽܘܚܳܢܳܐ ܕܐܶܨܛܒܺܝ ܕܝܰܠܕܶܗ ܢܗܶܐ ܦܰܓܪܳܐ ܕܒܶܗ ܢܶܬܓܫܶܫ ܚܰܝܠܶܗ ܘܢܺܚܽܘܢ ܒܗܰܘ ܦܰܓܪܳܐ ܦܰܓܪ̈ܳܐ ܒܢܰܝ̈ ܛܽܘܗܡܶܗ 4 ܫܽܘܒܚܳܐ ܠܗܰܘ ܟܰܣܝܳܐ ܕܝܰܠܕܶܗ ܗܘܳܐ ܓܰܠܝܳܐ ܫܽܘܒܚܳܐ ܠܗܰܘ ܚܰܝܳܐ ܕܰܒܪܶܗ ܗܘܳܐ ܡܺܝܬܳܐ ܫܽܘܒܚܳܐ ܠܗܰܘ ܪܰܒܳܐ ܕܰܒܪܶܗ ܢܚܶܬ ܘܰܙܥܰܪ ܫܽܘܒܚܳܐ ܠܗܰܘ ܚܰܝܠܳܐ ܕܨܳܪ ܠܶܗ ܨܽܘܪܬܳܐ ܠܪܰܒܽܘܬܶܗ ܘܨܰܠܡܳܐ ܠܟܰܣܝܽܘܬܶܗ ܒܥܰܝܢܳܐ ܘܬܰܪܥܺܝܬܳܐ ܚܙܰܝܢܳܝܗܝ ܒܬܰܪ̈ܬܰܝܗܶܝܢ ܫܽܘܒܚܳܐ ܠܗܰܘ ܟܰܣܝܳܐ ܕܝܰܠܕܶܗ ܗܘܳܐ ܓܰܠܝܳܐ ܫܽܘܒܚܳܐ ܠܗܰܘ ܚܰܝܳܐ ܕܰܒܪܶܗ ܗܘܳܐ ܡܺܝܬܳܐ ܫܽܘܒܚܳܐ ܠܗܰܘ ܪܰܒܳܐ ܕܰܒܪܶܗ ܢܚܶܬ ܘܰܙܥܰܪ ܫܽܘܒܚܳܐ ܠܗܰܘ ܚܰܝܠܳܐ ܕܨܳܪ ܠܶܗ ܨܽܘܪܬܳܐ ܠܪܰܒܽܘܬܶܗ ܘܨܰܠܡܳܐ ܠܟܰܣܝܽܘܬܶܗ ܒܥܰܝܢܳܐ ܘܬܰܪܥܺܝܬܳܐ ܚܙܰܝܢܳܝܗܝ ܒܬܰܪ̈ܬܰܝܗܶܝܢ 5 ܫܽܘܒܚܳܐ ܠܗܰܘ ܟܰܣܝܳܐ ܕܐܳܦ ܠܳܐ ܒܬܰܪܥܺܝܬܳܐ ܡܨܶܐ ܡܶܬܓܫܶܫ ܠܰܓܡܳܪ ܠܐܰܝܠܶܝܢ ܕܒܳܨܶܝܢ ܠܶܗ ܘܐܶܬܓܫܶܫ ܒܛܰܝܒܽܘܬܶܗ ܒܐܺܝܕܳܐ ܕܐܢܳܫܽܘܬܳܐ ܟܝܳܢܳܐ ܕܠܳܐ ܡܶܢ ܡܬܽܘܡ ܐܶܬܡܺܝܫ ܒܐܺܝܕ̈ܰܘܗܝ ܐܰܣܺܝܪ ܘܰܦܟܺܝܪ ܒܪ̈ܶܓܠܰܘܗܝ ܩܒܺܝܥ ܘܰܙܩܺܝܦ ܢܰܦܫܶܗ ܒܨܶܒܝܳܢܶܗ ܓܳܫܶܡ ܠܐܚ̈ܽܘܕܰܘܗܝ ܫܽܘܒܚܳܐ ܠܗܰܘ ܟܰܣܝܳܐ ܕܐܳܦ ܠܳܐ ܒܬܰܪܥܺܝܬܳܐ ܡܨܶܐ ܡܶܬܓܫܶܫ ܠܰܓܡܳܪ ܠܐܰܝܠܶܝܢ ܕܒܳܨܶܝܢ ܠܶܗ ܘܐܶܬܓܫܶܫ ܒܛܰܝܒܽܘܬܶܗ ܒܐܺܝܕܳܐ ܕܐܢܳܫܽܘܬܳܐ ܟܝܳܢܳܐ ܕܠܳܐ ܡܶܢ ܡܬܽܘܡ ܐܶܬܡܺܝܫ ܒܐܺܝܕ̈ܰܘܗܝ ܐܰܣܺܝܪ ܘܰܦܟܺܝܪ ܒܪ̈ܶܓܠܰܘܗܝ ܩܒܺܝܥ ܘܰܙܩܺܝܦ ܢܰܦܫܶܗ ܒܨܶܒܝܳܢܶܗ ܓܳܫܶܡ ܠܐܚ̈ܽܘܕܰܘܗܝ 6 ܒܪܺܝܟ ܗܽܘ ܕܚܺܐܪܽܘܬܳܐ ܙܩܰܦܬܶܗ ܕܐܰܪܫܶܠ ܠܳܗܿ ܒܪܺܝܟ ܗܽܘ ܕܐܳܦ ܩܰܝܣܳܐ ܛܰܥܢܶܗ ܕܐܰܦܶܣ ܠܶܗ ܒܪܺܝܟ ܗܽܘ ܕܐܳܦ ܩܰܒܪܳܐ ܚܰܒܫܶܗ ܕܐܶܣܬܰܝܰܟ ܒܪܺܝܟ ܗܽܘ ܕܨܶܒܝܳܢܶܗ ܐܺܝܬܶܝܗ ܠܟܰܪܣܳܐ ܘܡܰܘܠܳܕܳܐ ܠܟܶܢܦܳܐ ܘܬܰܪܒܺܝܬܳܐ ܒܪܺܝܟ ܗܽܘ ܕܫܽܘܚ̈ܠܳܦܰܘܗܝ ܐܰܚܝܽܘܗܿ ܠܐܢܳܫܽܘܬܰܢ ܒܪܺܝܟ ܗܽܘ ܕܚܺܐܪܽܘܬܳܐ ܙܩܰܦܬܶܗ ܕܐܰܪܫܶܠ ܠܳܗܿ ܒܪܺܝܟ ܗܽܘ ܕܐܳܦ ܩܰܝܣܳܐ ܛܰܥܢܶܗ ܕܐܰܦܶܣ ܠܶܗ ܒܪܺܝܟ ܗܽܘ ܕܐܳܦ ܩܰܒܪܳܐ ܚܰܒܫܶܗ ܕܐܶܣܬܰܝܰܟ ܒܪܺܝܟ ܗܽܘ ܕܨܶܒܝܳܢܶܗ ܐܺܝܬܶܝܗ ܠܟܰܪܣܳܐ ܘܡܰܘܠܳܕܳܐ ܠܟܶܢܦܳܐ ܘܬܰܪܒܺܝܬܳܐ ܒܪܺܝܟ ܗܽܘ ܕܫܽܘܚ̈ܠܳܦܰܘܗܝ ܐܰܚܝܽܘܗܿ ܠܐܢܳܫܽܘܬܰܢ 7 ܒܪܺܝܟ ܗܽܘ ܕܰܪܫܰܡ ܢܰܦܫܰܢ ܘܨܰܒܶܬ ܘܡܰܟܪܳܗܿ ܠܶܗ ܒܪܺܝܟ ܗܽܘ ܕܰܥܒܰܕ ܦܰܓܪܰܢ ܡܰܫܟܢܳܐ ܠܟܰܣܝܽܘܬܶܗ ܒܪܺܝܟ ܗܽܘ ܕܰܒܠܶܫܳܢܰܢ ܬܰܪܓܶܡ ܣܬܺܝܪ̈ܳܬܶܗ ܢܰܘܕܶܐ ܠܗܰܘ ܩܳܠܳܐ ܕܐܶܙܕܰܡܰܪ ܫܽܘܒܚܶܗ ܒܟܶܢܳܪܰܢ ܘܚܰܝܠܶܗ ܒܩܺܝܬܳܪܰܢ ܥܰܡ̈ܡܶܐ ܟܢܰܫܘ ܘܐܶܬܰܘ ܠܨܰܘܬܳܐ ܕܩܺܝ̈ܢܳܬܶܗ ܒܪܺܝܟ ܗܽܘ ܕܰܪܫܰܡ ܢܰܦܫܰܢ ܘܨܰܒܶܬ ܘܡܰܟܪܳܗܿ ܠܶܗ ܒܪܺܝܟ ܗܽܘ ܕܰܥܒܰܕ ܦܰܓܪܰܢ ܡܰܫܟܢܳܐ ܠܟܰܣܝܽܘܬܶܗ ܒܪܺܝܟ ܗܽܘ ܕܰܒܠܶܫܳܢܰܢ ܬܰܪܓܶܡ ܣܬܺܝܪ̈ܳܬܶܗ ܢܰܘܕܶܐ ܠܗܰܘ ܩܳܠܳܐ ܕܐܶܙܕܰܡܰܪ ܫܽܘܒܚܶܗ ܒܟܶܢܳܪܰܢ ܘܚܰܝܠܶܗ ܒܩܺܝܬܳܪܰܢ ܥܰܡ̈ܡܶܐ ܟܢܰܫܘ ܘܐܶܬܰܘ ܠܨܰܘܬܳܐ ܕܩܺܝ̈ܢܳܬܶܗ 8 ܫܽܘܒܚܳܐ ܠܒܰܪ ܛܳܒܳܐ ܕܐܰܣܠܺܝܘܗܝ ܒܢܰܝ̈ ܒܺܝܫܳܐ ܫܽܘܒܚܳܐ ܠܒܰܪ ܟܺܐܢܳܐ ܕܙܰܩܦܽܘܗܝ ܒܢܰܝ̈ ܥܽܘܠܳܐ ܫܽܘܒܚܳܐ ܠܗܰܘ ܕܰܫܪܳܢ ܘܐܶܬܐܰܣܰܪ ܚܠܳܦ ܟܽܠܰܢ ܫܽܘܒܚܳܐ ܠܗܰܘ ܕܰܥܪܰܒ ܘܗܽܘ ܦܪܰܥ ܫܽܘܒܚܳܐ ܠܫܰܦܺܝܪܳܐ ܕܨܳܪܰܢ ܒܕܶܡ̈ܘܳܬܶܗ ܫܽܘܒܚܳܐ ܠܗܰܘ ܫܰܦܝܳܐ ܕܠܳܐ ܚܳܪ ܒܟܽܘܬܡ̈ܳܬܰܢ ܫܽܘܒܚܳܐ ܠܒܰܪ ܛܳܒܳܐ ܕܐܰܣܠܺܝܘܗܝ ܒܢܰܝ̈ ܒܺܝܫܳܐ ܫܽܘܒܚܳܐ ܠܒܰܪ ܟܺܐܢܳܐ ܕܙܰܩܦܽܘܗܝ ܒܢܰܝ̈ ܥܽܘܠܳܐ ܫܽܘܒܚܳܐ ܠܗܰܘ ܕܰܫܪܳܢ ܘܐܶܬܐܰܣܰܪ ܚܠܳܦ ܟܽܠܰܢ ܫܽܘܒܚܳܐ ܠܗܰܘ ܕܰܥܪܰܒ ܘܗܽܘ ܦܪܰܥ ܫܽܘܒܚܳܐ ܠܫܰܦܺܝܪܳܐ ܕܨܳܪܰܢ ܒܕܶܡ̈ܘܳܬܶܗ ܫܽܘܒܚܳܐ ܠܗܰܘ ܫܰܦܝܳܐ ܕܠܳܐ ܚܳܪ ܒܟܽܘܬܡ̈ܳܬܰܢ 9 ܫܽܘܒܚܳܐ ܠܗܰܘ ܕܰܙܪܰܥ ܢܽܘܗܪܶܗ ܒܚܶܫܽܘܟܳܐ ܘܐܶܬܟܣܶܣ ܒܣܰܢ̈ܝܳܬܶܗ ܕܛܰܫܺܝ ܣܬܺܝܪ̈ܳܬܶܗ ܘܐܰܫܠܰܚ ܫܩܰܠ ܡܶܢܰܢ ܠܒܽܘܫܳܐ ܕܟܽܘܬܡ̈ܳܬܳܐ ܫܽܘܒܚܳܐ ܠܥܶܠܳܝܳܐ ܕܡܰܙܓܳܗܿ ܠܡܶܠܚܶܗ ܒܬܰܪܥܺܝܬܰܢ ܡܣܳܬܶܗ ܒܢܰܦܫ̈ܳܬܰܢ ܓܽܘܫܡܶܗ ܗܘܳܐ ܠܰܚܡܳܐ ܕܢܰܚܝܶܗܝ ܠܡܺܝܬܽܘܬܰܢ ܫܽܘܒܚܳܐ ܠܗܰܘ ܕܰܙܪܰܥ ܢܽܘܗܪܶܗ ܒܚܶܫܽܘܟܳܐ ܘܐܶܬܟܣܶܣ ܒܣܰܢ̈ܝܳܬܶܗ ܕܛܰܫܺܝ ܣܬܺܝܪ̈ܳܬܶܗ ܘܐܰܫܠܰܚ ܫܩܰܠ ܡܶܢܰܢ ܠܒܽܘܫܳܐ ܕܟܽܘܬܡ̈ܳܬܳܐ ܫܽܘܒܚܳܐ ܠܥܶܠܳܝܳܐ ܕܡܰܙܓܳܗܿ ܠܡܶܠܚܶܗ ܒܬܰܪܥܺܝܬܰܢ ܡܣܳܬܶܗ ܒܢܰܦܫ̈ܳܬܰܢ ܓܽܘܫܡܶܗ ܗܘܳܐ ܠܰܚܡܳܐ ܕܢܰܚܝܶܗܝ ܠܡܺܝܬܽܘܬܰܢ 10 ܬܰܘܕܺܝ ܠܥܰܬܺܝܪܳܐ ܕܰܦܪܰܚ ܚܠܳܦ ܟܽܠܰܢ ܡܶܕܶܡ ܕܠܳܐ ܐܺܝܙܶܦ ܘܰܟܬܰܒ ܘܚܳܒ ܠܰܢ ܬܽܘܒ ܒܢܺܝܪܶܗ ܬܒܰܪ ܡܶܢܰܢ ܣܽܘܛܡܰܘ̈ܗܝ ܕܫܳܒܶܝܢ ܫܽܘܒܚܳܐ ܠܕܰܝܳܢܳܐ ܕܐܶܬܕܺܝܢ ܘܐܰܘܬܶܒ ܬܪ̈ܶܥܣܰܪܬܶܗ ܠܕܺܝܢܳܐ ܕܫܰܪ̈ܒܳܬܳܐ ܘܚܰܝܳܒ ܒܗܶܕܝܽܘ̈ܛܶܐ ܣܶܦܪ̈ܰܘܗܝ ܕܗܰܘ ܥܰܡܳܐ ܬܰܘܕܺܝ ܠܥܰܬܺܝܪܳܐ ܕܰܦܪܰܚ ܚܠܳܦ ܟܽܠܰܢ ܡܶܕܶܡ ܕܠܳܐ ܐܺܝܙܶܦ ܘܰܟܬܰܒ ܘܚܳܒ ܠܰܢ ܬܽܘܒ ܒܢܺܝܪܶܗ ܬܒܰܪ ܡܶܢܰܢ ܣܽܘܛܡܰܘ̈ܗܝ ܕܫܳܒܶܝܢ ܫܽܘܒܚܳܐ ܠܕܰܝܳܢܳܐ ܕܐܶܬܕܺܝܢ ܘܐܰܘܬܶܒ ܬܪ̈ܶܥܣܰܪܬܶܗ ܠܕܺܝܢܳܐ ܕܫܰܪ̈ܒܳܬܳܐ ܘܚܰܝܳܒ ܒܗܶܕܝܽܘ̈ܛܶܐ ܣܶܦܪ̈ܰܘܗܝ ܕܗܰܘ ܥܰܡܳܐ 11 ܫܽܘܒܚܳܐ ܠܗܰܘ ܕܡܶܢ ܡܬܽܘܡ ܠܳܐ ܡܶܬܡܫܰܚ ܡܶܢܰܢ ܠܶܒܰܢ ܙܥܽܘܪ ܗܽܘ ܠܶܗ ܐܳܦ ܡܰܕܥܰܢ ܚܰܠܳܫ ܡܰܦܗܶܐ ܙܥܽܘܪܽܘܬܰܢ ܒܥܽܘܬܪܳܐ ܕܦܽܘܪ̈ܫܳܢܰܘܗܝ ܫܽܘܒܚܳܐ ܠܝܳܕܰܥ ܟܽܠ ܕܐܶܬܪܡܺܝ ܘܫܰܐܶܠ ܕܢܶܫܡܰܥ ܗܘܳܐ ܘܢܺܐܠܰܦ ܕܝܳܕܰܥ ܗܘܳܐ ܕܢܶܓܠܶܐ ܒܫܽܘܐܠܳܘ̈ܰܗܝ ܣܺܝܡܬܳܐ ܕܥܽܘܕܪ̈ܳܢܰܘܗܝ ܫܽܘܒܚܳܐ ܠܗܰܘ ܕܡܶܢ ܡܬܽܘܡ ܠܳܐ ܡܶܬܡܫܰܚ ܡܶܢܰܢ ܠܶܒܰܢ ܙܥܽܘܪ ܗܽܘ ܠܶܗ ܐܳܦ ܡܰܕܥܰܢ ܚܰܠܳܫ ܡܰܦܗܶܐ ܙܥܽܘܪܽܘܬܰܢ ܒܥܽܘܬܪܳܐ ܕܦܽܘܪ̈ܫܳܢܰܘܗܝ ܫܽܘܒܚܳܐ ܠܝܳܕܰܥ ܟܽܠ ܕܐܶܬܪܡܺܝ ܘܫܰܐܶܠ ܕܢܶܫܡܰܥ ܗܘܳܐ ܘܢܺܐܠܰܦ ܕܝܳܕܰܥ ܗܘܳܐ ܕܢܶܓܠܶܐ ܒܫܽܘܐܠܳܘ̈ܰܗܝ ܣܺܝܡܬܳܐ ܕܥܽܘܕܪ̈ܳܢܰܘܗܝ 12 ܢܶܣܓܽܘܕ ܠܡܰܢ ܕܐܰܢܗܰܪ ܡܰܕܥܰܢ ܒܝܽܘܠܦܳܢܶܗ ܘܰܕܪܰܫ ܒܡܰܫܡܰܥܬܰܢ ܫܒܺܝܠܳܐ ܕܦܶܬܓܳܡܰܘ̈ܗܝ ܢܰܘܕܶܐ ܠܡܰܢ ܕܐܰܛܥܶܡ ܦܺܐܪܶܗ ܒܐܶܝܠܶܝܢ ܛܰܝܒܽܘ ܠܡܰܢ ܕܰܫܠܰܚ ܠܝܳܪܬܶܗ ܕܒܶܗ ܢܰܓܕܰܢ ܨܶܐܕܰܘܗܝ ܐܳܦ ܢܰܘܪܬܰܢ ܥܰܡܶܗ ܛܰܝܒܽܘ ܠܗܰܘ ܛܳܒܳܐ ܥܶܠܬܳܐ ܕܟܽܠ ܛܳܒ̈ܳܢ ܢܶܣܓܽܘܕ ܠܡܰܢ ܕܐܰܢܗܰܪ ܡܰܕܥܰܢ ܒܝܽܘܠܦܳܢܶܗ ܘܰܕܪܰܫ ܒܡܰܫܡܰܥܬܰܢ ܫܒܺܝܠܳܐ ܕܦܶܬܓܳܡܰܘ̈ܗܝ ܢܰܘܕܶܐ ܠܡܰܢ ܕܐܰܛܥܶܡ ܦܺܐܪܶܗ ܒܐܶܝܠܶܝܢ ܛܰܝܒܽܘ ܠܡܰܢ ܕܰܫܠܰܚ ܠܝܳܪܬܶܗ ܕܒܶܗ ܢܰܓܕܰܢ ܨܶܐܕܰܘܗܝ ܐܳܦ ܢܰܘܪܬܰܢ ܥܰܡܶܗ ܛܰܝܒܽܘ ܠܗܰܘ ܛܳܒܳܐ ܥܶܠܬܳܐ ܕܟܽܠ ܛܳܒ̈ܳܢ 13 ܒܪܺܝܟ ܗܽܘ ܕܠܳܐ ܐܰܟܶܣ ܡܶܛܽܠ ܕܛܳܒܳܐ ܗܘܳܐ ܒܪܺܝܟ ܗܽܘ ܕܠܳܐ ܐܰܗܡܺܝ ܡܶܛܽܠ ܕܐܳܦ ܟܺܐܢܰܐ ܗ̱ܘ ܒܪܺܝܟ ܗܽܘ ܕܫܰܬܶܩ ܘܐܰܟܶܣ ܕܳܢܚܳܐ ܒܬܰܪ̈ܬܰܝܗܶܝܢ ܥܰܙܺܝܙ ܗܽܘ ܫܶܬܩܶܗ ܘܡܶܟܣܰܢ ܪܰܟܺܝܟ ܗܽܘ ܥܽܘܙܶܗ ܐܳܦ ܟܰܕ ܡܩܰܛܪܶܓ ܗܘܳܐ ܕܐܰܟܶܣ ܠܙܺܦܳܢܳܐ ܘܢܰܫܩܶܗ ܠܓܰܢܳܒܳܐ ܒܪܺܝܟ ܗܽܘ ܕܠܳܐ ܐܰܟܶܣ ܡܶܛܽܠ ܕܛܳܒܳܐ ܗܘܳܐ ܒܪܺܝܟ ܗܽܘ ܕܠܳܐ ܐܰܗܡܺܝ ܡܶܛܽܠ ܕܐܳܦ ܟܺܐܢܰܐ ܗ̱ܘ ܒܪܺܝܟ ܗܽܘ ܕܫܰܬܶܩ ܘܐܰܟܶܣ ܕܳܢܚܳܐ ܒܬܰܪ̈ܬܰܝܗܶܝܢ ܥܰܙܺܝܙ ܗܽܘ ܫܶܬܩܶܗ ܘܡܶܟܣܰܢ ܪܰܟܺܝܟ ܗܽܘ ܥܽܘܙܶܗ ܐܳܦ ܟܰܕ ܡܩܰܛܪܶܓ ܗܘܳܐ ܕܐܰܟܶܣ ܠܙܺܦܳܢܳܐ ܘܢܰܫܩܶܗ ܠܓܰܢܳܒܳܐ 14 ܫܽܘܒܚܳܐ ܠܦܳܠܚܳܐ ܟܰܣܝܳܐ ܕܡܰܚܫܰܒܬܰܢ ܙܰܪܥܶܗ ܢܦܰܠ ܒܐܰܪܥܰܢ ܘܐܰܥܬܰܪܗ ܠܬܰܪܥܺܝܬܰܢ ܥܶܠܠܬܳܗܿ ܐܶܬܳܬ ܒܡܐܳܐ ܠܐܰܘܨܪܳܐ ܕܢܰܦܫ̈ܳܬܰܢ ܢܶܣܓܽܘܕ ܠܗܰܘ ܕܝܺܬܶܒ ܘܶܐܬܢܺܝܚ ܕܗܰܠܶܟ ܒܓܰܘ ܐܽܘܪܚܳܐ ܘܐܽܘܪܚܳܐ ܗܘܳܐ ܒܐܽܘܪܚܳܐ ܘܬܰܪ̈ܥܶܐ ܠܥܳܠܽܘ̈ܠܶܐ ܕܥܰܠܘ ܒܶܗ ܠܡܰܠܟܽܘܬܳܐ ܫܽܘܒܚܳܐ ܠܦܳܠܚܳܐ ܟܰܣܝܳܐ ܕܡܰܚܫܰܒܬܰܢ ܙܰܪܥܶܗ ܢܦܰܠ ܒܐܰܪܥܰܢ ܘܐܰܥܬܰܪܗ ܠܬܰܪܥܺܝܬܰܢ ܥܶܠܠܬܳܗܿ ܐܶܬܳܬ ܒܡܐܳܐ ܠܐܰܘܨܪܳܐ ܕܢܰܦܫ̈ܳܬܰܢ ܢܶܣܓܽܘܕ ܠܗܰܘ ܕܝܺܬܶܒ ܘܶܐܬܢܺܝܚ ܕܗܰܠܶܟ ܒܓܰܘ ܐܽܘܪܚܳܐ ܘܐܽܘܪܚܳܐ ܗܘܳܐ ܒܐܽܘܪܚܳܐ ܘܬܰܪ̈ܥܶܐ ܠܥܳܠܽܘ̈ܠܶܐ ܕܥܰܠܘ ܒܶܗ ܠܡܰܠܟܽܘܬܳܐ 15 ܒܪܺܝܟ ܪܳܥܝܳܐ ܕܰܗܘܳܐ ܐܶܡܪܳܐ ܠܚܽܘܣܳܝܰܢ ܒܪܺܝܟ ܢܽܘܪܒܳܐ ܕܰܗܘܳܐ ܟܳܣܳܐ ܕܦܽܘܪܩܳܢܰܢ ܒܪܺܝܟ ܐܳܦ ܛܽܘܛܺܝܬܳܐ ܡܥܺܝܢܳܐ ܕܣܰܡ ܚ̈ܰܝܶܐ ܒܪܺܝܟ ܗܽܘ ܐܳܦ ܐܰܟܳܪܳܐ ܕܗܽܘ ܗܘܳܐ ܚܶܛܬܳܐ ܕܐܶܙܼܰܕܪܥܰܬ ܘܟܰܦܳܐ ܕܐܶܬܚܰܨܕܰܬ ܐܰܪܕܺܟܠܰܐ ܗ̱ܘ ܕܰܗܘܳܐ ܡܰܓܕܠܳܐ ܠܒܶܝܬ ܓܰܘܣܰܢ ܒܪܺܝܟ ܪܳܥܝܳܐ ܕܰܗܘܳܐ ܐܶܡܪܳܐ ܠܚܽܘܣܳܝܰܢ ܒܪܺܝܟ ܢܽܘܪܒܳܐ ܕܰܗܘܳܐ ܟܳܣܳܐ ܕܦܽܘܪܩܳܢܰܢ ܒܪܺܝܟ ܐܳܦ ܛܽܘܛܺܝܬܳܐ ܡܥܺܝܢܳܐ ܕܣܰܡ ܚ̈ܰܝܶܐ ܒܪܺܝܟ ܗܽܘ ܐܳܦ ܐܰܟܳܪܳܐ ܕܗܽܘ ܗܘܳܐ ܚܶܛܬܳܐ ܕܐܶܙܼܰܕܪܥܰܬ ܘܟܰܦܳܐ ܕܐܶܬܚܰܨܕܰܬ ܐܰܪܕܺܟܠܰܐ ܗ̱ܘ ܕܰܗܘܳܐ ܡܰܓܕܠܳܐ ܠܒܶܝܬ ܓܰܘܣܰܢ 16 ܒܪܺܝܟ ܗܽܘ ܕܪܰܟܶܒ ܠܶܗ ܪ̈ܶܓܫܶܐ ܕܪ̈ܶܥܝܳܢܰܝܢ ܕܢܶܙܡܰܪ ܒܢܺܪܰܢ ܡܶܕܶܡ ܕܠܳܐ ܡܶܫܟܰܚ ܦܽܘܡܳܐ ܕܦܳܪܰܚܬܳܐ ܕܢܶܙܡܰܪ ܒܩܺܝ̈ܢܳܬܶܗ ܫܽܘܒܚܳܐ ܠܗܰܘ ܕܰܚܙܳܐ ܕܐܶܨܛܒܶܝܢ ܕܰܢܕܰܡܶܐ ܠܚܰܝܘ̈ܳܬܳܐ ܒܚܶܡܬܰܢ ܘܝܰܥܢܽܘܬܰܢ ܘܰܢܚܶܬ ܗܘܳܐ ܡܶܢܰܢ ܕܢܶܗܘܶܐ ܫܡܰܝܳܢ̈ܶܐ ܒܪܺܝܟ ܗܽܘ ܕܪܰܟܶܒ ܠܶܗ ܪ̈ܶܓܫܶܐ ܕܪ̈ܶܥܝܳܢܰܝܢ ܕܢܶܙܡܰܪ ܒܢܺܪܰܢ ܡܶܕܶܡ ܕܠܳܐ ܡܶܫܟܰܚ ܦܽܘܡܳܐ ܕܦܳܪܰܚܬܳܐ ܕܢܶܙܡܰܪ ܒܩܺܝ̈ܢܳܬܶܗ ܫܽܘܒܚܳܐ ܠܗܰܘ ܕܰܚܙܳܐ ܕܐܶܨܛܒܶܝܢ ܕܰܢܕܰܡܶܐ ܠܚܰܝܘ̈ܳܬܳܐ ܒܚܶܡܬܰܢ ܘܝܰܥܢܽܘܬܰܢ ܘܰܢܚܶܬ ܗܘܳܐ ܡܶܢܰܢ ܕܢܶܗܘܶܐ ܫܡܰܝܳܢ̈ܶܐ 17 ܫܽܘܒܚܳܐ ܠܗܰܘ ܕܡܶܢ ܡܬܽܘܡ ܠܳܐ ܣܢܺܝܩ ܕܢܰܘܕܶܐ ܠܶܗ ܘܰܣܢܺܝܩ ܕܪܳܚܶܡ ܠܰܢ ܘܰܨܗܶܐ ܕܡܰܚܶܒ ܠܰܢ ܘܫܰܐܶܠ ܕܢܶܬܶܠ ܠܶܗ [ ܕܢܶܣܓܶܐ ] ܠܡܶܬܰܠ ܠܰܢ ܦܺܐܪܶܗ ܒܐܢܳܫܽܘܬܰܢ ܐܶܬܡܙܶܓ ܕܒܶܗ [ ܐܶܬܢܼܓܶܕ ] ܨܶܐܕܰܘܗܝ ܕܗܰܘ ܕܐܰܪܟܢܶܗ ܨܶܐܕܰܝܢ ܒܦܺܐܪܶܗ ܕܥܶܩܳܪܳܐ ܢܰܛܥܡܰܢ ܒܐܺܝܠܳܢܶܗ ܫܽܘܒܚܳܐ ܠܗܰܘ ܕܡܶܢ ܡܬܽܘܡ ܠܳܐ ܣܢܺܝܩ ܕܢܰܘܕܶܐ ܠܶܗ ܘܰܣܢܺܝܩ ܕܪܳܚܶܡ ܠܰܢ ܘܰܨܗܶܐ ܕܡܰܚܶܒ ܠܰܢ ܘܫܰܐܶܠ ܕܢܶܬܶܠ ܠܶܗ [ ܕܢܶܣܓܶܐ ] ܠܡܶܬܰܠ ܠܰܢ ܦܺܐܪܶܗ ܒܐܢܳܫܽܘܬܰܢ ܐܶܬܡܙܶܓ ܕܒܶܗ [ ܐܶܬܢܼܓܶܕ ] ܨܶܐܕܰܘܗܝ ܕܗܰܘ ܕܐܰܪܟܢܶܗ ܨܶܐܕܰܝܢ ܒܦܺܐܪܶܗ ܕܥܶܩܳܪܳܐ ܢܰܛܥܡܰܢ ܒܐܺܝܠܳܢܶܗ 18 ܢܰܘܕܶܐ ܠܡܰܢ ܕܰܒܠܰܥ ܘܐܚܝܰܢ ܒܡܰܚܽܘܬܶܗ ܢܰܘܕܶܐ ܠܗܰܘ ܕܰܫܩܰܠ ܠܰܘܛܬܳܐ ܒܝܰܕ ܟܺܘ̈ܒܰܘܗܝ ܢܰܘܕܶܐ ܠܗܰܘ ܕܐܰܡܺܝܬ ܠܡܰܘܬܳܐ ܒܡܺܝܬܽܘܬܶܗ ܢܰܘܕܶܐ ܠܗܰܘ ܕܰܫܬܶܩ ܘܙܰܟܝܰܢ ܢܰܘܕܶܐ ܠܗܰܘ ܕܰܩܥܳܐ ܒܡܰܘܬܳܐ ܕܰܒܠܥܰܢ ܗܘܳܐ ܒܪܺܝܟ ܗܽܘ ܕܥܽܘܕܪ̈ܳܢܰܘܗܝ ܣܰܪܩܽܘܗܿ ܠܣܶܡܳܠܳܐ ܢܰܘܕܶܐ ܠܡܰܢ ܕܰܒܠܰܥ ܘܐܚܝܰܢ ܒܡܰܚܽܘܬܶܗ ܢܰܘܕܶܐ ܠܗܰܘ ܕܰܫܩܰܠ ܠܰܘܛܬܳܐ ܒܝܰܕ ܟܺܘ̈ܒܰܘܗܝ ܢܰܘܕܶܐ ܠܗܰܘ ܕܐܰܡܺܝܬ ܠܡܰܘܬܳܐ ܒܡܺܝܬܽܘܬܶܗ ܢܰܘܕܶܐ ܠܗܰܘ ܕܰܫܬܶܩ ܘܙܰܟܝܰܢ ܢܰܘܕܶܐ ܠܗܰܘ ܕܰܩܥܳܐ ܒܡܰܘܬܳܐ ܕܰܒܠܥܰܢ ܗܘܳܐ ܒܪܺܝܟ ܗܽܘ ܕܥܽܘܕܪ̈ܳܢܰܘܗܝ ܣܰܪܩܽܘܗܿ ܠܣܶܡܳܠܳܐ 19 ܢܫܰܒܰܚ ܠܡܰܢ ܕܰܫܗܰܪ ܘܕܰܡܟܶܗ ܠܫܳܒܝܢ ܢܫܰܒܰܚ ܠܡܰܢ ܕܰܕܡܶܟ ܘܐܰܢܕܶܗ ܠܛܽܘܒܳܥܰܢ ܫܽܘܒܚܳܐ ܠܐܰܠܳܗܳܐ ܐܰܣܝܳܗܿ ܕܐܢܳܫܽܘܬܳܐ ܫܽܘܒܚܳܐ ܠܡܰܢ ܕܰܥܡܰܕ ܘܛܰܒܥܶܗ ܠܥܽܘܠܰܢ ܒܓܰܘ ܥܽܘܡܩܳܐ ܘܚܰܢܩܶܗ ܠܚܳܢܽܘܩܰܢ ܢܫܰܒܰܚ ܒܟܽܠ ܦܽܘܡܺܝ̈ܢ ܠܡܳܪܳܐ ܕܟܽܠ ܦܽܘܪ̈ܣܺܝܢ ܢܫܰܒܰܚ ܠܡܰܢ ܕܰܫܗܰܪ ܘܕܰܡܟܶܗ ܠܫܳܒܝܢ ܢܫܰܒܰܚ ܠܡܰܢ ܕܰܕܡܶܟ ܘܐܰܢܕܶܗ ܠܛܽܘܒܳܥܰܢ ܫܽܘܒܚܳܐ ܠܐܰܠܳܗܳܐ ܐܰܣܝܳܗܿ ܕܐܢܳܫܽܘܬܳܐ ܫܽܘܒܚܳܐ ܠܡܰܢ ܕܰܥܡܰܕ ܘܛܰܒܥܶܗ ܠܥܽܘܠܰܢ ܒܓܰܘ ܥܽܘܡܩܳܐ ܘܚܰܢܩܶܗ ܠܚܳܢܽܘܩܰܢ ܢܫܰܒܰܚ ܒܟܽܠ ܦܽܘܡܺܝ̈ܢ ܠܡܳܪܳܐ ܕܟܽܠ ܦܽܘܪ̈ܣܺܝܢ 20 ܒܪܺܝܟ ܐܳܣܝܳܐ ܕܰܢܚܶܬ ܘܰܓܙܰܪ ܕܠܳܐ ܚܰܫܳܐ ܘܐܰܣܺܝ ܚܰܒܪ̈ܳܬܳܐ ܒܣܰܡܳܐ ܕܠܳܐ ܥܰܙܺܝܙ ܝܰܠܕܶܗ ܗܘܳܐ ܣܰܡܳܐ ܕܚܳܐܶܢ ܠܚܰܛܳܝ̈ܶܐ ܒܪܺܝܟ ܗܽܘ ܕܰܫܪܳܐ ܒܟܰܪܣܳܐ ܘܒܗܿ ܒܢܐ ܗܰܝܟܠܳܐ ܕܢܶܥܡܰܪ ܒܶܗ ܢܰܘܣܳܐ ܕܢܶܗܘܶܐ ܒܶܗ ܠܒܽܘܫܳܐ ܕܰܢܦܰܪܶܓ ܒܶܗ ܘܙܰܝܢܳܐ ܕܢܶܙܟܶܐ ܒܶܗ ܒܪܺܝܟ ܐܳܣܝܳܐ ܕܰܢܚܶܬ ܘܰܓܙܰܪ ܕܠܳܐ ܚܰܫܳܐ ܘܐܰܣܺܝ ܚܰܒܪ̈ܳܬܳܐ ܒܣܰܡܳܐ ܕܠܳܐ ܥܰܙܺܝܙ ܝܰܠܕܶܗ ܗܘܳܐ ܣܰܡܳܐ ܕܚܳܐܶܢ ܠܚܰܛܳܝ̈ܶܐ ܒܪܺܝܟ ܗܽܘ ܕܰܫܪܳܐ ܒܟܰܪܣܳܐ ܘܒܗܿ ܒܢܐ ܗܰܝܟܠܳܐ ܕܢܶܥܡܰܪ ܒܶܗ ܢܰܘܣܳܐ ܕܢܶܗܘܶܐ ܒܶܗ ܠܒܽܘܫܳܐ ܕܰܢܦܰܪܶܓ ܒܶܗ ܘܙܰܝܢܳܐ ܕܢܶܙܟܶܐ ܒܶܗ 21 ܒܪܺܝܟ ܗܽܘ ܕܠܳܐ ܣܳܦܶܩ ܦܽܘܡܰܢ ܕܢܰܘܕܶܐ ܠܶܗ ܕܪܰܒܳܐ ܗܺܝ ܡܰܘܗܰܒܬܶܗ ܡܶܢܗܽܘܢ ܕܡ̈ܰܠܳܠܶܐ ܘܠܳܐ ܣܳܦܩܺܝܢ ܪ̈ܶܓܫܶܐ ܕܢܰܘܕܽܘܢ ܠܛܰܝܒܽܘܬܶܗ ܟܡܳܐ ܓܶܝܪ ܕܢܰܘܕܶܐ ܠܶܗ ܙܥܽܘܪ ܗܽܘ ܘܡܛܠ ܕܠܐ ܥܕܪ ܕܢܫܬܘܩ ܘܢܣܬܓܦ ܬܶܦܪܽܘܥ ܡܚܺܝܠܽܘܬܰܢ ܢܶܥܡܬܳܐ ܕܬܰܘܕܺܝܬܰܢ ܒܪܺܝܟ ܗܽܘ ܕܠܳܐ ܣܳܦܶܩ ܦܽܘܡܰܢ ܕܢܰܘܕܶܐ ܠܶܗ ܕܪܰܒܳܐ ܗܺܝ ܡܰܘܗܰܒܬܶܗ ܡܶܢܗܽܘܢ ܕܡ̈ܰܠܳܠܶܐ ܘܠܳܐ ܣܳܦܩܺܝܢ ܪ̈ܶܓܫܶܐ ܕܢܰܘܕܽܘܢ ܠܛܰܝܒܽܘܬܶܗ ܟܡܳܐ ܓܶܝܪ ܕܢܰܘܕܶܐ ܠܶܗ ܙܥܽܘܪ ܗܽܘ ܘܡܛܠ ܕܠܐ ܥܕܪ ܕܢܫܬܘܩ ܘܢܣܬܓܦ ܬܶܦܪܽܘܥ ܡܚܺܝܠܽܘܬܰܢ ܢܶܥܡܬܳܐ ܕܬܰܘܕܺܝܬܰܢ 22 ܛܳܒܳܐ ܕܠܳܐ ܬܳܒܰܥ ܝܰܬܺܝܪ ܡܶܢ ܚܰܝܠܰܢ ܟܡܳܐ ܢܶܬܕܺܝܢ ܥܰܒܕܳܟ ܒܩܰܪܢܳܐ ܘܪܒܺܝܬܳܐ ܕܠܳܐ ܝܰܗܒ ܕܣܰܦܶܩ ܗܘܳܐ ܘܰܛܠܶܡ ܕܚܳܐܶܒ ܗܘܳܐ ܝܰܡܳܐ ܕܬܶܫܒܽܘܚܬܳܐ ܕܠܳܐ ܣܢܺܝܩ ܩܰܒܶܠ ܒܛܰܝܒܽܘܬܳܟ ܢܽܘܛܦܬܳܐ ܕܬܰܘܕܺܝܬܳܐ ܕܪܶܓܝܰܬ ܒܡܰܘܗܰܒܬܳܟ ܠܶܫܳܢܝ ܠܬܶܫܒܽܘܚܬܳܟ ܛܳܒܳܐ ܕܠܳܐ ܬܳܒܰܥ ܝܰܬܺܝܪ ܡܶܢ ܚܰܝܠܰܢ ܟܡܳܐ ܢܶܬܕܺܝܢ ܥܰܒܕܳܟ ܒܩܰܪܢܳܐ ܘܪܒܺܝܬܳܐ ܕܠܳܐ ܝܰܗܒ ܕܣܰܦܶܩ ܗܘܳܐ ܘܰܛܠܶܡ ܕܚܳܐܶܒ ܗܘܳܐ ܝܰܡܳܐ ܕܬܶܫܒܽܘܚܬܳܐ ܕܠܳܐ ܣܢܺܝܩ ܩܰܒܶܠ ܒܛܰܝܒܽܘܬܳܟ ܢܽܘܛܦܬܳܐ ܕܬܰܘܕܺܝܬܳܐ ܕܪܶܓܝܰܬ ܒܡܰܘܗܰܒܬܳܟ ܠܶܫܳܢܝ ܠܬܶܫܒܽܘܚܬܳܟ ܫܠܶܡ ܫܠܶܡ