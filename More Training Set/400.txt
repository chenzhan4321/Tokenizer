ܥܲܠ ܚܛܵܗܹ̈ܐ ܕܡ̣ܢ ܥܘܼܬܵܕܼܵܐ ܘܲܒܼܨܸܒܼܝܵܢܵܐ ܒܝܼܫܵܐ : ܘܥܲܠ ܗܵܠܹܝܢ ܕܥܵܪܨܘܼܬܼܵܐ . ܛ . ܥܲܠ ܚܛܵܗܹ̈ܐ ܕܡ̣ܢ ܥܘܼܬܵܕܼܵܐ ܘܲܒܼܨܸܒܼܝܵܢܵܐ ܒܝܼܫܵܐ : ܘܥܲܠ ܗܵܠܹܝܢ ܕܥܵܪܨܘܼܬܼܵܐ . ܛ . ܐܝܬܼ ܚܛܝܼܬܼܵܐ ܕܡ̣ܢ ܡܚܝܼܠܘܼܬܼܵܐ : ܘܥܵܪܨܵܐܝܼܬܼ ܡܸܬܼܡܲܨܲܥ ܒܵܗ̇ ܐ̄ܢܵܫ . ܘܐܝܼܬܼ ܚܛܝܼܬܼܵܐ : ܕܡ̣ܢ ܨܸܒܼܝܵܢܵܐ . ܘܐܝܼܬܼ : ܕܡ̣ܢ ܒܘܿܪܘܼܬܼܵܐ . ܘܐܝܼܬܼ : ܕܓܸܕܼܫܵܐ ܡܲܦܓܲܥ ܒܹܗ . ܘܐܝܼܬܼ : ܕܐܲܡܝܼܢܘܼܬܼܵܐ . ܘܐܝܼܬܼ : ܕܡ̣ܢ ܥܝܵܕܼܵܐ . ܘܗܵܠܹܝܢ ܟܠܗܘܿܢ ܛܲܟܼܤܹ̈ܐ ܘܲܙ̈ܢܲܝܵܐ ܕܲܚܛܵܗܹ̈ܐ : ܐܵܦܸܢ ܟܠܗܘܿܢ ܬܚܹܝܬܼ ܡܲܪܫܘܼܬܼܵܐ ܚܒܝܼܫܝܼܢ : ܡܫܲܚ̱ܠܦܵܐܝܼܬܼ : ܘܲܒܼܨܝܼܪܘܼܬܼܵܐ ܘܤܲܓܝܼܐܘܼܬܼܵܐ ܐܝܼܬܼ ܒܲܬܼܒܲܥܬܼܵܐ ܕܲܥܠܲܝܗܘܿܢ . ܘܐܝܼܬܼ ܕܥܲܤܩܵܐܝܼܬܼ ܡܸܬܼܩܲܒܲܠ ܒܲܬܼܘܵܬܹܗ : ܘܥܸܕܼܠܵܝܹܗ ܪܲܒܿ . ܘܐܝܼܬܼ : ܕܩܲܪܝܼܒܼ ܗ̄ܘ̣ ܠܚܵܘܤܵܢܵܐ . ܐܵܦ ܐܲܠܵܗܵܐ ܠܐܵܕܼܵܡ ܘܲܠܚܵܘܵܐ ܘܲܠܚܸܘܝܵܐ : ܐܵܦܸܢ ܘܠܵܐ ܠܚܲܕܼ ܡܸܢܗܘܿܢ ܒܲܪܝܼ ܡ̣ܢ ܡܩܲܒܿܠܵܢܘܼܬܼܵܐ ܕܦܘܼܪܥܵܢ ܤܲܟܼܠܘܼܬܹܗ : ܫܘܼܚܠܵܦܵܐ ܤܲܓܝܼܐܵܐ ܚܵܘܝܼ ܒܠܵܘܛܬܹܗ ܕܲܠܚܸܘܝܵܐ : ܘܲܒܼܗܵܝ̇ ܕܚܵܘܵܐ : ܘܲܒܼܗܵܝ̇ ܕܲܠܘܵܬܼ ܐܵܕܼܵܡ : ܗܵܟܲܢܵܐ ܘܲܒܼܗܵܠܹܝܢ ܕܲܒܼܢܲܝ̈ܗܘܿܢ ܕܗܵܢ̇ܘܿܢ . ܠܟܼܠܢܵܫ ܠܦܘܼܬܼ ܫܩܵܠܛܲܥܢܵܐ ܘܪܵܚܡܘܼܬܼܵܐ ܕܐܝܼܬܼ ܠܹܗ ܠܘܵܬܼ ܚܛܝܼܬܼܵܐ : ܗܵܟܲܢܵܐ ܡܸܬܼܩܲܫܸܐ ܕܝܼܢܵܐ ܕܲܥܠܵܘܗܝ . ܘܐܸܢ ܐܝܼܬܼ ܬܘܼܒܼ pb. 111 ܕܠܲܚܛܝܼܬܼܵܐ ܠܡܸܩܲܦ ܠܵܐ ܪܵܚܹ̇ܡ : ܡ̣ܢ ܡܲܗܡܝܵܢܘܼܬܼܵܐ ܕܹܝܢ ܕܲܒܼܙܲܕܝܼܩܘܼܬܼܵܐ ܡܸܬܼܓܪܸܦ ܠܘܵܬܼ ܗܵܝ̇ : ܡ̣ܢ ܒܠܲܚ ܚܦܝܼܛܘܼܬܼܵܐ ܕܲܒܼܗܵܕܹܐ : ܘܐܵܦܸܢ ܥܤܸܩ ܗ̄ܘ̣ ܠܹܗ ܚܘܼܠܛܵܢܵܐ ܕܲܒܼܗܵܝ̇ : ܩܫܸܐ ܗ̄ܘ̣ ܕܝܼܢܹܗ . ܐܸܢ ܕܹܝܢ ܟܲܕܼ ܕܗܵܕܹܐ ܫܩܝܼܠ ܛܲܥܢܵܐ : ܐܵܪܥܝܼܢ ܠܹܗ ܢܸܤܝ̈ܘܿܢܹܐ ܕܗܵܝ̇ : ܩܲܪܝܼܒܼܝܼܢ ܠܹܗ ܪ̈ܲܚܡܹܐ ܠܲܡܫܵܓܼܘܼܬܹܗ ܕܠܵܐ ܦܘܼܠܵܓܼ . ܐ̄ܚܪܹܬܼܵܐ ܗ̣̄ܝ ܓܹܝܪ ܕܟܲܕܼ ܫܩܝܼܠ ܐ̄ܢܵܫ ܨܸܦܬܼܵܐ ܕܥܲܠ ܐܲܦܲܝ̈ ܡܝܲܬܿܪܘܼܬܼܵܐ : ܘܐܲܡܝܼܢ ܒܲܥ̇ܒܼܵܕܹܝ̈ܗ̇ : ܘܲܒܼܠܸܠܝܵܐ ܒܵܐܹ̇ܬܼ ܒܸܪܢܝܵܗ̇ : ܕܕܲܡ ܢܸܚܤܲܪ ܡܸܕܸܡ ܡ̣ܢ ܘܵܠ̈ܝܵܬܼܵܗ̇ . ܘܒܼܐܝܼܡܵܡܵܐ ܝܘܼܩܪܵܗ̇ ܛܥܝܼܢ ܘܡܸܬܼܟܿܪܸܟܼ : ܘܟܼܠܗ̇ ܡܲܪܢܝܼܬܹܗ ܕܟܹܐܢܘܼܬܼܵܐ ܐܝܼܬܹܝܗ̇ : ܘܟܲܕܼ ܒܗܵܠܹܝܢ ܘܕܲܐܝܟܼ ܗܵܠܹܝܢ ܐܝܼܬܼܵܘܗܝ : ܡܸܛܠ ܠܵܐ ܝܑܼܕܲܥܬܼܵܐ : ܐܵܘ ܡܸܛܠ ܩܛܝܼܪܵܐ ܕܤܲܩܘܼܒܼ̈ܠܵܝܵܬܼܵܐ ܕܒܼܵܗ̇ ܒܐܘܼܪܚܵܐ ܕܲܡܝܲܬܿܪܘܼܬܼܵܐ : ܘܓܲܠܠܹ̈ܐ ܕܠܸܙܬܼܵܐ ܕܡܸܬܿܬܿܪܝܼܡܝܼܢ ܟܠܫܵܥ ܒܗܲܕܵܡܵܘ̈ܗܝ : ܘܡܸܨܛܲܠܝܵܢܘܼܬܼܵܐ ܕܤܝܼܡܵܐ ܒܹܗ ܠܒܼܘܼܚܪܵܢ ܚܹܐܪܘܼܬܼܵܐ : ܩܲܠܝܼܠ ܙܸܠܲܬ̤ ܟܲܦܵܐ ܕܡܲܤܲܐܬܼܵܐ ܠܤܸܡܵܠܵܐ : ܘܡܸܬܼܓܪܸܦ ܒܝܲܕܼ ܟܪܝܼܗܘܼܬܹܗ ܕܒܸܤܪܵܐ ܒܚܲܕܼ ܡ̣ܢ ܙܢܲܝ̈ܵܐ ܕܲܚܛܵܗܹ̈ܐ : ܟܲܕܼ ܚܲܫܝܼܫ ܘܲܡܥܵܩ ܥܲܠ ܐܲܦܹ̈ܝܗ̇ : ܘܡܸܬܿܬܲܢܲܚ ܒܚܲܫܵܐ ܥܲܠ ܩܢܘܿܡܹܗ : ܡܸܛܠ ܕܵܘܝܘܼܬܼܵܐ ܕܠܘܼܩܒܲܠ ܓܸܕܼܫܹ̈ܐ ܕܒܲܙܒܲܢ ܙܒܲܢ . ܘܲܐ̄ܪܹܬܼܵܐ ܗ̣̄ܝ ܕܟܲܕܼ ܐ̄ܵܢܵܫ ܪܦܸܐ ܒܲܥ̇ܒܼܵܕܼܵܐ ܕܙܲܕܝܩܘܼܬܼܵܐ : ܐܵܘ ܟ̱ܠܵܢܵܐܝܼܬܼ ܫܒܼܝܼܩܵܐ ܠܹܗ ܐܘܼܪܚܵܐ : ܥܲܒܼܕܵܐܝܼܬܼ ܪܵܗܹ̇ܛ ܒܟܼܠܵܗ̇ ܡ̤ܫܬܲܡܥܵܢܘܼܬܼܵܐ ܩܕܼܵܡ ܟܠܗܹܝܢ ܗܲܢܝܼ̈ܐܵܬܼܵܐ ܕܲܚܛܝܼܬܼܵܐ : ܘܛܲܥܢܵܐ ܫܩܝܼܠ ܠܡܸܫܟܚܵܘܼ ܦܘܼܪ̈ܤܹܐ ܠܫܘܼܫܠܵܝܵܗ̇ . ܘܐܲܝܟܼ ܥܲܒܼܕܵܐ ܡܛܲܝܲܒܼ pb. 112 ܚܦܝܼܛܵܐܝܼܬܼ ܠܡܸܥܒܲܕܼ ܨܸܒܼܝܵܢܵܐ ܕܲܒܥܸܠܕܲܪܹܗ : ܟܲܕܼ ܡܛܲܝܒܼܝܼܢ ܠܹܗ ܗܲܕܵܡܵܘ̈ܗܝ ܙܲܝܢܵܐ ܠܤܵܛܵܢܵܐ ܒܟܼܠܵܗ̇ ܡܸܫܬܲܡܥܵܢܘܼܬܼܵܐ . ܘܕܼܵܐܦ ܠܵܐ ܚܵܐܲܪ ܠܡܸܬܿܬܵܘܝܵܬܘܼܬܼܵܐ : ܠܡܸܬܼܩܲܪܵܒܼܘܼ ܠܘܵܬܼ ܡܝܲܬܿܪܘܼܬܼܵܐ : ܘܲܠܡܸܥܒܲܕܼ ܫܘܼܠܵܡܵܐ ܠܐܘܼܪܚܹܗ ܡܲܚܤܪܵܢܝܼܬܼܵܐ . ܐ̄ܚܪܵܢܝܬܼܵܐ ܐܸܢܹܝܢ ܫܲܪ̈ܥܵܬܼܵܐ ܘܡܲܦ̈ܠܵܬܼܵܐ ܕܤܝܼ̈ܡܵܢ ܒܐܘܼܪܚܵܐ ܕܲܡܝܲܬܿܪ̈ܵܬܼܵܐ : ܘܲܒܼܡܲܪܕܝܼܬܼܵܐ ܕܙܲܕܝܼܩܵܘܼܬܼܵܐ : ܐܲܝܟܼ ܡܸܠܲܬܼ ܐܲܒܼܵܗ̈ܬܼܵܐ . ܒܐܘܼܪܚܵܐ ܠܲܡ ܕܲܡܝܲܬܿܪܘܼܵܬܼܵܐ ܐܝܼܬܼ ܡܲܦ̈ܠܵܬܼܵܐ : ܐܝܼܬܼ ܫܘܼ̈ܠܵܦܹܐ : ܐܝܼܬܼ ܩܛܝܼܪܵܐ : ܘܫܲܪܟܵܐ . ܘܲܐ̄ܚܪܹܬܼܵܐ ܗ̣̄ܝ ܡܝܼܬܼܘܼܬܼܵܐ ܕܢܲܦܫܵܐ : ܘܐܲܒܼܕܵܢܵܐ ܓܡܝܼܪܵܐ : ܘܲܫܒܼܝܼܩܘܼܬܼܵܐ ܟ̱ܠܵܢܵܝܬܼܵܐ . ܘܗܵܕܹܐ ܡܸܬܼܝܲܕܼܥܵܐ : ܡ̣ܢ ܗܵܝ̇ ܕܟܲܕܼ ܢܵܦܹ̇ܠ : ܠܵܐ ܛܵܥܹ̇ܐ ܚܘܼܒܵܐ ܕܐܲܒܼܘܼܗܝ . ܘܟܲܕܼ ܤܵܒܹ̇ܐ ܫܲܪ̈ܥܵܬܼܵܐ ܕܟܼܠܙܢ̈ܝܼܢ : ܚܦܝܼܛܘܼܬܹܗ ܠܵܐ ܡܸܬܼܥܵܘܟܼܵܐ ܕܲܠܘܵܬܼ ܦܘܼܠܚܵܢܹܗ ܫܲܦܝܼܪܵܐ . ܘܡ̣ܢ ܪܲܗܛܹܗ : ܠܵܐ ܦܵܐܹ̇ܫ . ܘܠܲܡܩܵܡ ܒܬܲܟܼܬܘܼܫܵܐ ܡܸܢܕܪܹܫ ܠܘܼܩܒܲܠܗܹܝܢ : ܘܒܼܵܗ̇ ܒܡܸܙܕܲܟܼܝܵܢܘܼܬܹܗ : ܠܵܐ ܡܲܡܐܸܢ . ܘܠܲܤܚܝܼܦܘܼܬܼܵܐ ܕܒܸܢܝܵܢܹܗ ܟܠܝܘܿܡ ܠܡܸܥܒܲܕܼ ܫܘܼܪܵܝܵܐ ܠܫܲܬܼܐܸܤܬܼܵܐ : ܠܵܐ ܫܵܠܹ̇ܐ . ܘܡܸܠܬܹܗ ܕܲܢܒܼܝܼܵܐ ܒܦܘܼܡܹܗ : ܥܕܲܡܵܐ ܠܫܵܥܬܼܵܐ ܕܡܲܥܒܲܪܬܵܐ ܕܡ̣ܢ ܥܵܠܡܵܐ ܗܵܢܵܐ : ܠܵܐ ܬܸܚܕܸܐ ܠܝܼ ܒܥܸܠܕܒܼܵܒܼܝ : ܕܢܸܦ̇ܠܹܬܼ ܬܘܼܒܼ ܩܵܐܹ̇ܡ ܐ̄ܢܵܐ . ܘܲܕܼܝܸܬܼܒܹ̇ܬܼ ܒܚܸܫܘܿܟܼܵܐ : ܡܵܪܝܵܐ ܡܲܢܗܲܪ ܠܝܼ . ܘܠܵܐ ܫܵܠܹ̇ܐ : ܥܕܲܡܵܐ ܠܡܵܘܬܵܐ ܡ̣ܢ ܕܲܠܡܲܩܪܵܒܼܘܼ . ܘܠܵܐ ܝܵܗܹ̇ܒܼ ܢܲܦܫܹܗ ܠܡܸܙܕܲܟܼܝܵܢܘܼܬܼܵܐ : ܟܡܵܐ ܕܐܝܼܬܼ ܢܫܲܡܬܼܵܐ ܒܲܢܚܝܼܪ̈ܵܘܗܝ . ܘܟܲܕܼ ܟܠܝܘܿܡ ܡܸܬܿܬܲܒܪܵܐ ܐܸܠܦܹܗ : ܘܫܵܪܟܵܐ ܕܘܼܥܬܼܵܐ ܕܬܹܐܓܼܘܼܪܬܹܗ ܠܥܘܼܡܩܵܐ : ܠܵܐ ܫܵܠܹ̇ܐ ܡ̣ܢ ܕܝܵܙܹ̇ܦ ܘܲܡܪܲܟܸܒܼ ܤܦܝܼ̈ܢܹܐ : ܘܪܵܕܹܐ ܥܲܠ ܤܲܒܼܪܵܐ . ܥܕܲܡܵܐ ܕܟܲܕܼ ܢܸܚܙܸܐ ܡܵܪܝܵܐ ܚܦܝܼܛܘܼܬܹܗ : ܚܵܐܹ̇ܣ ܥܲܠ ܬܒܼܵܪܹܗ : ܘܡܲܪܟܸܢ ܠܹܗ ܪ̈ܲܚܡܵܘܗܝ . pb. 113 ܘܝܵܗܹ̇ܒܼ ܠܹܗ ܙܵܘ̈ܥܹܐ ܚܲܝ̈ܠܬܼܵܢܹܐ ܠܲܡܤܲܝܒܵܪܘܼ : ܘܲܠܡܹܐܪܲܥ ܓܹܐܪܹ̈ܐ ܝܵܩ̈ܕܹܐ ܕܒܼܝܼܫܵܐ . ܗܵܕܲܐ ܗ̣̄ܝ ܚܸܟܼܡܬܼܵܐ ܕܡ̣ܢ ܐܲܠܵܗܵܐ : ܘܗܵܢܵܘ ܟܪܝܼܗܵܐ ܚܲܟܿܝܼܡܵܐ . ܦܤܵܩ ܤܲܒܼܪܵܐ : ܗܸܢܝܵܢܵܐ ܠܵܐ ܩܢܸܐ . ܦܲܩܵܚ ܠܲܢ ܓܹܝܪ ܕܥܲܠ ܚܲܕܼܚ̈ܕܼܵܢܵܝܬܼܵܐ ܢܸܬܿܬܿܕܝܼܢ : ܘܠܵܐ ܥܲܠ ܫܒܼܝܼܩܘܼܬܼܵܐ ܓܡܝܼܪܬܵܐ . ܘܒܲܕܼܓܼܘܿܢ ܛܘܼܒܼܵܢܵܐ ܡܦܲܫܩܵܢܵܐ : ܟܲܕܼ ܡܙܲܗܲܪ ܕܠܵܐ ܬܸܡܐܲܢ ܠܲܢ ܡ̣ܢ ܤܲܓܿܝܼܐܘܼܬܼ ܬܲܟܼܬܿܘܼ̈ܫܹܐ ܘܲܙܢܲܝ̈ ܩܪ̈ܵܒܹܐ ܤܒܼܝܼ̈ܤܹܐ ܕܐܝܼܬܼ ܒܐܘܼܪܚܵܐ ܕܙܲܕܝܼܩܘܼܬܼܵܐ : ܘܢܸܥܛܘܿܦ ܠܒܸܤܬܿܪܲܢ : ܘܢܸܬܸܠ ܙܵܟܼܘܼܬܼܵܐ ܕܠܲܓܼܡܵܪ ܠܲܒܼܥܸܠܕܲܪܲܢ ܒܚܲܕܼ ܡ̣ܢ ܙܢ̈ܝܼܢ ܕܒܼܝܼ̈ܫܵܬܼܵܐ : ܟܲܕܼ ܤܵܕܲܪ ܠܗܘܿܢ ܐܲܝܟܼ ܕܲܒܼܪ̈ܘܼܫܡܹܐ : ܐܵܡܲ݁ܪ : ܐܸܢܗ̤ܘ ܓܹܝܪ ܕܒܲܫܪܵܪܵܐ ܚܦܝܼܛܝܼܢ ܐܢ̄ܬܿܘܿܢ ܠܲܡܚܵܪ ܠܘܵܬܼ ܡܝܲܬܿܪܘܼܬܼܵܐ : ܘܲܠܡܹܐܨܲܦ ܕܫܲܦܝܘܼܬܼ ܪܸܥܝܵܢܵܐ ܕܲܠܘܵܬܼ ܐܲܠܵܗܵܐ : ܘܲܠܡܸܤܥܲܪ ܐܲܝܠܹܝܢ ܕܠܹܗ ܡܸܬܼܚܲܙ̈ܝܵܢ : ܐܵܠܨܵܐܝܼܬܼ ܙܵܕܹܩ ܠܟܼܘܿܢ ܠܡܸܤܒܲܠ ܩܪ̈ܵܒܹܐ ܟܠܗܘܿܢ ܕܥܲܠ ܐܲܦܲܝ̈ ܗܵܠܹܝܢ : ܕܡ̣ܢ ܚܲܫܹ̈ܐ ܟܝܵܢܵܝܹ̈ܐ ܘܡ̣ܢ ܢܘܼܬܵܦܵܘ̈ܗܝ ܕܥܵܠܡܵܐ ܗܵܢܵܐ ܘܒܼܝܼܫܘܼܬܼܵܐ ܕܕܲܝܘܹ̈ܐ ܬܟܼܝܼܒܼܵܐܝܼܬܼ ܡܥܵܕܼܝܼܢ ܠܡܸܬܿܬܿܥܵܪܘܼ ܠܘܼܩܒܲܠܟܼܘܿܢ . ܟܲܕܼ ܠܵܐ ܠܵܐ ܡܸܬܼܪܲܫܠܝܼܢ ܐܢ̄ܬܿܘܿܢ ܡܸܛܠ ܐܲܡܝܼܢܘܼܬܹܗ ܘܠܵܐ ܡܸܫܬܲܠܝܵܢܘܼܬܹܗ ܕܬܲܟܼܬܘܼܫܵܐ : ܘܠܵܐ ܕܵܚ̇ܠܝܼܢ ܐܢ̄ܬܿܘܿܢ ܡ̣ܢ ܬܟܼܝܼܒܼܘܼܬܹܗ ܘܥܘܼܙܹܗ ܕܲܩܪܵܒܼܵܐ . ܘܠܵܐ ܡܸܤܬܲܪܕܼܝܼܢ ܐܢ̄ܬܿܘܿܢ ܡ̣ܢ ܡܲܫܪ̈ܝܵܬܼܵܐ ܕܲܒܼܥܸܠܕܒܼܵܒܹ̈ܐ : ܘܠܵܐ ܢܵܦ̇ܠܝܼܢ ܐܢ̄ܬܿܘܿܢ ܒܲܦܤܵܩ ܤܲܒܼܪܵܐ ܐܸܢ ܢܸܓܼܕܲܫ ܘܬܸܫܬܲܪܥܘܼܢ ܒܕܼܘܼܟ ܘܬܸܚܛܘܿܢ : ܘܡܲܚ̈ܘܵܬܼܵܐ ܘܫܘܼ̈ܡܵܬܼܵܐ ܐܲܝܟܼ ܕܒܲܩܪܵܒܼܵܐ ܕܗܵܢܵܐ ܟ̱ܠܹܗ ܪܲܒܿ ܬܩܲܒܿܠܘܼܢ ܥܲܠ ܐܲܦܲܝ̈ܟܿܘܿܢ . ܐܸܠܵܐ ܐܵܦ ܠܵܐ ܡܸܬܼܪܲܚܩܝܼܢ ܐܢ̄ܬܿܘܿܢ ܡܸܛܠܗܵܕܹܐ ܡ̣ܢ ܨܸܒܼܝܵܢܟܼܘܿܢ . ܡܩܵܘܹܝܬܿܘܿܢ ܕܹܝܢ ܒܲܓܼܒܼܝܼܬܼܵܐ ܕܕܼܘܼܒܵܪ̈ܲܝܟܿܘܿܢ : ܟܲܕܼ ܪܚܝܼܡܬܼܵܐ ܘܲܫܒܼܝܼܚܵܐ ܚܵܫ̇ܒܿܝܼܬܿܘܿܢ ܠܵܗ̇ ܠܗܵܕܹܐ : pb. 114 ܕܟܲܕܼ ܡܦܲܠܦܠܝܼܢ ܐܢ̄ܬܿܘܿܢ ܒܲܕܼܡܵܐ ܕܡܲܚ̈ܘܵܬܼܟܼܘܿܢ ܬܸܬܼܚܙܘܿܢ ܒܹܗ ܒܲܩܪܵܒܼܵܐ : ܟܲܕܼ ܠܵܐ ܒܵܛ̇ܠܝܼܢ ܐܢ̄ܬܿܘܿܢ ܡ̣ܢ ܬܲܟܼܬܘܼܫܵܐ ܕܠܘܼܩܒܲܠ ܒܥܸܠܕܒܼܵܒܹ̈ܐ ܠܲܓܼܡܵܪ . ܗܵܠܹܝܢ ܐܸܢܘܿܢ ܙܘܼܗܵܪ̈ܵܘܗܝ ܕܛܘܼܒܼܵܢܵܐ ܡܦܲܫܩܵܢܵܐ ܀ ܒܪܲܡ : ܠܵܐ ܗ̄ܘ̣ܵܐ ܕܢܸܬܼܪܲܫܲܠ ܙܵܕܹܩ ܠܲܢ ܡܸܛܠ ܗܵܠܹܝܢ . ܘܵܝ ܠܹܗ ܠܝܼܚܝܼܕܵܝܵܐ ܕܲܡܕܲܓܸܠ ܒܲܩܵܝܵܡܹܗ : ܘܥܲܡ ܕܵܘܫܵܐ ܕܬܹܐܪܬܹܗ ܝܵܗܹ̇ܒܼ ܐܝܼܕܼܵܐ ܠܤܵܛܵܢܵܐ ܠܡܲܥܠܵܢܘܼܬܼܵܐ ܕܲܥܠܵܘܗܝ : ܒܲܙܥܘܿܪ ܘܪܲܒܼ ܒܐܵܕܹܫܹ̈ܐ ܕܲܚܛܝܼܬܼܵܐ . ܕܬܼܘܼܒܼ : ܠܵܐ ܡܸܫܟܲܚ ܚܲܝܠܵܐ ܠܲܡܩܵܡ ܒܐܲܦܲܝ̈ ܬܘܼܪܥܬܼܵܐ ܕܲܥܒܲܕܼ ܒܢܲܦܫܹܗ ܩܕܼܵܡ ܒܥܸܠܕܒܼܵܒܹ̈ܐ . ܘܒܲܐܝܠܹܝܢ ܐܲܦܹ̈ܐ ܢܸܚܙܸܐ ܡܵܐ ܕܡܸܬܼܘܲܥܕܸܝܢ ܢܲܟܼ̈ܦܹܐ ܚܲܒܼܪ̈ܵܘܗܝ ܠܘܵܬܼ ܚܕܼܵܕܹ̈ܐ : ܗܵܠܹܝܢ ܕܲܦܪܲܫ̣ ܡܸܢܗܘܿܢ ܐܘܼܪܚܹܗ ܠܡܹܐܙܲܠ ܠܐܘܼܪܚܵܐ ܕܐܲܒܼܕܵܢܵܐ : ܘܲܠܦܵܪܹܗ̄ܤܝܼܵܐ ܕܲܚܤܲܝ̈ܵܐ ܕܲܠܘܵܬܼ ܐܲܠܵܗܵܐ : ܘܗܵܝ̇ ܨܠܘܿܬܼܵܐ ܕܡ̣ܢ ܠܸܒܵܐ ܢܲܟܼܦܵܐ ܤܵܠ̇ܩܵܐ : ܘܡܸܬܼܥܲܠܝܵܐ ܘܥܵܒܼ̇ܪܵܐ ܐܵܦ ܠܢܲܫܪ̈ܝܵܬܼܵܐ ܕܡܲܠܲܐܟܹ̈ܐ : ܘܠܵܐ ܡܸܬܼܟܲܠܝܵܐ ܥܕܲܡܵܐ ܕܥܵܐ̇ܠܵܐ ܩܕܼܵܡ ܪܲܒܘܼܬܹܗ ܕܐܲܠܵܗܵܐ : ܟܲܕܼ ܐܲܚܝܼܕܼܵܐ ܩܠܝܼ̈ܕܹܐ ܒܐܝܼ̈ܕܿܝܗ̇ ܘܠܵܐ ܡܸܬܼܟܲܠܝܵܐ : ܥܕܲܡܵܐ ܕܫܵܩ̇ܠܵܐ ܫܸܐܠܬܼܵܗ̇ : ܘܥܵܛ̇ܦܵܐ ܠܘܵܬܼ ܦܘܼܡܵܐ ܕܫܲܕܪܵܗ̇ ܒܚܲܕܼܘܼܬܼܵܐ . ܘܗܵܝ̇ ܕܥܲܤܩܵܐ ܡ̣ܢ ܟܠܗܹܝܢ : ܕܐܲܝܟܼ ܕܲܦܪܲܫ̣ ܗ̤ܘ ܗܵܪܟܵܐ ܐܘܼܪܚܹܗ ܡܸܢܗܘܿܢ : ܦܵܪܹܫ ܠܹܗ ܡܫܝܼܚܵܐ ܡܸܢܗܘܿܢ ܒܗܵܘ̇ ܝܵܘܡܵܐ : ܡܵܐ ܕܲܥܢܵܢܹ̈ܐ ܢܲܗܝܼܪ̈ܵܬܼܵܐ ܛܵܥ̈ܢܵܢ ܥܲܠ ܚܲܨܝ̈ܗܹܝܢ ܠܦܲܓܼܪܹܐ ܕܐܸܙܕܲܗܝܼܘ ܒܕܲܟܼܝܘܼܬܼܵܐ : ܘܥܵܐ̇ܠܝܼܢ ܒܬܲܪܥܵܐ ܪܲܒܑܵ ܕܲܫܡܲܝܵܐ . ܡܸܛܠܗܵܢܵܐ : ܠܵܐ ܢܩܘܼܡܘܼܢ ܪ̈ܲܫܝܼܥܹܐ ܒܕܝܼܢܵܐ . ܒܗܵܝ̇ ܕܡ̣ܢ ܟܲܕܼܘ : ܕܝܼܢ ܗ̄ܘ̣ ܥ̇ܒܼܵܕܼܗܘܿܢ . ܐܵܦܠܵܐ ܚܲܛܵܝܹ̈ܐ ܒܲܟܼܢܘܼܫܬܼܵܐ ܕܲܡܝܲܬܿܪܹ̈ܐ ܒܲܩܝܵܡܬܼܵܐ ܕܕܼܝܼܢܵܐ : ܐܵܦܠܵܐ ܙܲܠܝܼ̈ܠܹܐ ܒܤܸܕܼܪܹ̈ܐ ܕܩܲܕܝܼ̈ܫܹܐ . ܐܝܬܼ ܚܛܝܼܬܼܵܐ ܕܡ̣ܢ ܡܚܝܼܠܘܼܬܼܵܐ : ܘܥܵܪܨܵܐܝܼܬܼ ܡܸܬܼܡܲܨܲܥ ܒܵܗ̇ ܐ̄ܢܵܫ . ܘܐܝܼܬܼ ܚܛܝܼܬܼܵܐ : ܕܡ̣ܢ ܨܸܒܼܝܵܢܵܐ . ܘܐܝܼܬܼ : ܕܡ̣ܢ ܒܘܿܪܘܼܬܼܵܐ . ܘܐܝܼܬܼ : ܕܓܸܕܼܫܵܐ ܡܲܦܓܲܥ ܒܹܗ . ܘܐܝܼܬܼ : ܕܐܲܡܝܼܢܘܼܬܼܵܐ . ܘܐܝܼܬܼ : ܕܡ̣ܢ ܥܝܵܕܼܵܐ . ܘܗܵܠܹܝܢ ܟܠܗܘܿܢ ܛܲܟܼܤܹ̈ܐ ܘܲܙ̈ܢܲܝܵܐ ܕܲܚܛܵܗܹ̈ܐ : ܐܵܦܸܢ ܟܠܗܘܿܢ ܬܚܹܝܬܼ ܡܲܪܫܘܼܬܼܵܐ ܚܒܝܼܫܝܼܢ : ܡܫܲܚ̱ܠܦܵܐܝܼܬܼ : ܘܲܒܼܨܝܼܪܘܼܬܼܵܐ ܘܤܲܓܝܼܐܘܼܬܼܵܐ ܐܝܼܬܼ ܒܲܬܼܒܲܥܬܼܵܐ ܕܲܥܠܲܝܗܘܿܢ . ܘܐܝܼܬܼ ܕܥܲܤܩܵܐܝܼܬܼ ܡܸܬܼܩܲܒܲܠ ܒܲܬܼܘܵܬܹܗ : ܘܥܸܕܼܠܵܝܹܗ ܪܲܒܿ . ܘܐܝܼܬܼ : ܕܩܲܪܝܼܒܼ ܗ̄ܘ̣ ܠܚܵܘܤܵܢܵܐ . ܐܵܦ ܐܲܠܵܗܵܐ ܠܐܵܕܼܵܡ ܘܲܠܚܵܘܵܐ ܘܲܠܚܸܘܝܵܐ : ܐܵܦܸܢ ܘܠܵܐ ܠܚܲܕܼ ܡܸܢܗܘܿܢ ܒܲܪܝܼ ܡ̣ܢ ܡܩܲܒܿܠܵܢܘܼܬܼܵܐ ܕܦܘܼܪܥܵܢ ܤܲܟܼܠܘܼܬܹܗ : ܫܘܼܚܠܵܦܵܐ ܤܲܓܝܼܐܵܐ ܚܵܘܝܼ ܒܠܵܘܛܬܹܗ ܕܲܠܚܸܘܝܵܐ : ܘܲܒܼܗܵܝ̇ ܕܚܵܘܵܐ : ܘܲܒܼܗܵܝ̇ ܕܲܠܘܵܬܼ ܐܵܕܼܵܡ : ܗܵܟܲܢܵܐ ܘܲܒܼܗܵܠܹܝܢ ܕܲܒܼܢܲܝ̈ܗܘܿܢ ܕܗܵܢ̇ܘܿܢ . ܠܟܼܠܢܵܫ ܠܦܘܼܬܼ ܫܩܵܠܛܲܥܢܵܐ ܘܪܵܚܡܘܼܬܼܵܐ ܕܐܝܼܬܼ ܠܹܗ ܠܘܵܬܼ ܚܛܝܼܬܼܵܐ : ܗܵܟܲܢܵܐ ܡܸܬܼܩܲܫܸܐ ܕܝܼܢܵܐ ܕܲܥܠܵܘܗܝ . ܘܐܸܢ ܐܝܼܬܼ ܬܘܼܒܼ  pb. 111  ܕܠܲܚܛܝܼܬܼܵܐ ܠܡܸܩܲܦ ܠܵܐ ܪܵܚܹ̇ܡ : ܡ̣ܢ ܡܲܗܡܝܵܢܘܼܬܼܵܐ ܕܹܝܢ ܕܲܒܼܙܲܕܝܼܩܘܼܬܼܵܐ ܡܸܬܼܓܪܸܦ ܠܘܵܬܼ ܗܵܝ̇ : ܡ̣ܢ ܒܠܲܚ ܚܦܝܼܛܘܼܬܼܵܐ ܕܲܒܼܗܵܕܹܐ : ܘܐܵܦܸܢ ܥܤܸܩ ܗ̄ܘ̣ ܠܹܗ ܚܘܼܠܛܵܢܵܐ ܕܲܒܼܗܵܝ̇ : ܩܫܸܐ ܗ̄ܘ̣ ܕܝܼܢܹܗ . ܐܸܢ ܕܹܝܢ ܟܲܕܼ ܕܗܵܕܹܐ ܫܩܝܼܠ ܛܲܥܢܵܐ : ܐܵܪܥܝܼܢ ܠܹܗ ܢܸܤܝ̈ܘܿܢܹܐ ܕܗܵܝ̇ : ܩܲܪܝܼܒܼܝܼܢ ܠܹܗ ܪ̈ܲܚܡܹܐ ܠܲܡܫܵܓܼܘܼܬܹܗ ܕܠܵܐ ܦܘܼܠܵܓܼ . ܐ̄ܚܪܹܬܼܵܐ ܗ̣̄ܝ ܓܹܝܪ ܕܟܲܕܼ ܫܩܝܼܠ ܐ̄ܢܵܫ ܨܸܦܬܼܵܐ ܕܥܲܠ ܐܲܦܲܝ̈ ܡܝܲܬܿܪܘܼܬܼܵܐ : ܘܐܲܡܝܼܢ ܒܲܥ̇ܒܼܵܕܹܝ̈ܗ̇ : ܘܲܒܼܠܸܠܝܵܐ ܒܵܐܹ̇ܬܼ ܒܸܪܢܝܵܗ̇ : ܕܕܲܡ ܢܸܚܤܲܪ ܡܸܕܸܡ ܡ̣ܢ ܘܵܠ̈ܝܵܬܼܵܗ̇ . ܘܒܼܐܝܼܡܵܡܵܐ ܝܘܼܩܪܵܗ̇ ܛܥܝܼܢ ܘܡܸܬܼܟܿܪܸܟܼ : ܘܟܼܠܗ̇ ܡܲܪܢܝܼܬܹܗ ܕܟܹܐܢܘܼܬܼܵܐ ܐܝܼܬܹܝܗ̇ : ܘܟܲܕܼ ܒܗܵܠܹܝܢ ܘܕܲܐܝܟܼ ܗܵܠܹܝܢ ܐܝܼܬܼܵܘܗܝ : ܡܸܛܠ ܠܵܐ ܝܑܼܕܲܥܬܼܵܐ : ܐܵܘ ܡܸܛܠ ܩܛܝܼܪܵܐ ܕܤܲܩܘܼܒܼ̈ܠܵܝܵܬܼܵܐ ܕܒܼܵܗ̇ ܒܐܘܼܪܚܵܐ ܕܲܡܝܲܬܿܪܘܼܬܼܵܐ : ܘܓܲܠܠܹ̈ܐ ܕܠܸܙܬܼܵܐ ܕܡܸܬܿܬܿܪܝܼܡܝܼܢ ܟܠܫܵܥ ܒܗܲܕܵܡܵܘ̈ܗܝ : ܘܡܸܨܛܲܠܝܵܢܘܼܬܼܵܐ ܕܤܝܼܡܵܐ ܒܹܗ ܠܒܼܘܼܚܪܵܢ ܚܹܐܪܘܼܬܼܵܐ : ܩܲܠܝܼܠ ܙܸܠܲܬ̤ ܟܲܦܵܐ ܕܡܲܤܲܐܬܼܵܐ ܠܤܸܡܵܠܵܐ : ܘܡܸܬܼܓܪܸܦ ܒܝܲܕܼ ܟܪܝܼܗܘܼܬܹܗ ܕܒܸܤܪܵܐ ܒܚܲܕܼ ܡ̣ܢ ܙܢܲܝ̈ܵܐ ܕܲܚܛܵܗܹ̈ܐ : ܟܲܕܼ ܚܲܫܝܼܫ ܘܲܡܥܵܩ ܥܲܠ ܐܲܦܹ̈ܝܗ̇ : ܘܡܸܬܿܬܲܢܲܚ ܒܚܲܫܵܐ ܥܲܠ ܩܢܘܿܡܹܗ : ܡܸܛܠ ܕܵܘܝܘܼܬܼܵܐ ܕܠܘܼܩܒܲܠ ܓܸܕܼܫܹ̈ܐ ܕܒܲܙܒܲܢ ܙܒܲܢ . ܘܲܐ̄ܪܹܬܼܵܐ ܗ̣̄ܝ ܕܟܲܕܼ ܐ̄ܵܢܵܫ ܪܦܸܐ ܒܲܥ̇ܒܼܵܕܼܵܐ ܕܙܲܕܝܩܘܼܬܼܵܐ : ܐܵܘ ܟ̱ܠܵܢܵܐܝܼܬܼ ܫܒܼܝܼܩܵܐ ܠܹܗ ܐܘܼܪܚܵܐ : ܥܲܒܼܕܵܐܝܼܬܼ ܪܵܗܹ̇ܛ ܒܟܼܠܵܗ̇ ܡ̤ܫܬܲܡܥܵܢܘܼܬܼܵܐ ܩܕܼܵܡ ܟܠܗܹܝܢ ܗܲܢܝܼ̈ܐܵܬܼܵܐ ܕܲܚܛܝܼܬܼܵܐ : ܘܛܲܥܢܵܐ ܫܩܝܼܠ ܠܡܸܫܟܚܵܘܼ ܦܘܼܪ̈ܤܹܐ ܠܫܘܼܫܠܵܝܵܗ̇ . ܘܐܲܝܟܼ ܥܲܒܼܕܵܐ ܡܛܲܝܲܒܼ  pb. 112  ܚܦܝܼܛܵܐܝܼܬܼ ܠܡܸܥܒܲܕܼ ܨܸܒܼܝܵܢܵܐ ܕܲܒܥܸܠܕܲܪܹܗ : ܟܲܕܼ ܡܛܲܝܒܼܝܼܢ ܠܹܗ ܗܲܕܵܡܵܘ̈ܗܝ ܙܲܝܢܵܐ ܠܤܵܛܵܢܵܐ ܒܟܼܠܵܗ̇ ܡܸܫܬܲܡܥܵܢܘܼܬܼܵܐ . ܘܕܼܵܐܦ ܠܵܐ ܚܵܐܲܪ ܠܡܸܬܿܬܵܘܝܵܬܘܼܬܼܵܐ : ܠܡܸܬܼܩܲܪܵܒܼܘܼ ܠܘܵܬܼ ܡܝܲܬܿܪܘܼܬܼܵܐ : ܘܲܠܡܸܥܒܲܕܼ ܫܘܼܠܵܡܵܐ ܠܐܘܼܪܚܹܗ ܡܲܚܤܪܵܢܝܼܬܼܵܐ . ܐ̄ܚܪܵܢܝܬܼܵܐ ܐܸܢܹܝܢ ܫܲܪ̈ܥܵܬܼܵܐ ܘܡܲܦ̈ܠܵܬܼܵܐ ܕܤܝܼ̈ܡܵܢ ܒܐܘܼܪܚܵܐ ܕܲܡܝܲܬܿܪ̈ܵܬܼܵܐ : ܘܲܒܼܡܲܪܕܝܼܬܼܵܐ ܕܙܲܕܝܼܩܵܘܼܬܼܵܐ : ܐܲܝܟܼ ܡܸܠܲܬܼ ܐܲܒܼܵܗ̈ܬܼܵܐ . ܒܐܘܼܪܚܵܐ ܠܲܡ ܕܲܡܝܲܬܿܪܘܼܵܬܼܵܐ ܐܝܼܬܼ ܡܲܦ̈ܠܵܬܼܵܐ : ܐܝܼܬܼ ܫܘܼ̈ܠܵܦܹܐ : ܐܝܼܬܼ ܩܛܝܼܪܵܐ : ܘܫܲܪܟܵܐ . ܘܲܐ̄ܚܪܹܬܼܵܐ ܗ̣̄ܝ ܡܝܼܬܼܘܼܬܼܵܐ ܕܢܲܦܫܵܐ : ܘܐܲܒܼܕܵܢܵܐ ܓܡܝܼܪܵܐ : ܘܲܫܒܼܝܼܩܘܼܬܼܵܐ ܟ̱ܠܵܢܵܝܬܼܵܐ . ܘܗܵܕܹܐ ܡܸܬܼܝܲܕܼܥܵܐ : ܡ̣ܢ ܗܵܝ̇ ܕܟܲܕܼ ܢܵܦܹ̇ܠ : ܠܵܐ ܛܵܥܹ̇ܐ ܚܘܼܒܵܐ ܕܐܲܒܼܘܼܗܝ . ܘܟܲܕܼ ܤܵܒܹ̇ܐ ܫܲܪ̈ܥܵܬܼܵܐ ܕܟܼܠܙܢ̈ܝܼܢ : ܚܦܝܼܛܘܼܬܹܗ ܠܵܐ ܡܸܬܼܥܵܘܟܼܵܐ ܕܲܠܘܵܬܼ ܦܘܼܠܚܵܢܹܗ ܫܲܦܝܼܪܵܐ . ܘܡ̣ܢ ܪܲܗܛܹܗ : ܠܵܐ ܦܵܐܹ̇ܫ . ܘܠܲܡܩܵܡ ܒܬܲܟܼܬܘܼܫܵܐ ܡܸܢܕܪܹܫ ܠܘܼܩܒܲܠܗܹܝܢ : ܘܒܼܵܗ̇ ܒܡܸܙܕܲܟܼܝܵܢܘܼܬܹܗ : ܠܵܐ ܡܲܡܐܸܢ . ܘܠܲܤܚܝܼܦܘܼܬܼܵܐ ܕܒܸܢܝܵܢܹܗ ܟܠܝܘܿܡ ܠܡܸܥܒܲܕܼ ܫܘܼܪܵܝܵܐ ܠܫܲܬܼܐܸܤܬܼܵܐ : ܠܵܐ ܫܵܠܹ̇ܐ . ܘܡܸܠܬܹܗ ܕܲܢܒܼܝܼܵܐ ܒܦܘܼܡܹܗ : ܥܕܲܡܵܐ ܠܫܵܥܬܼܵܐ ܕܡܲܥܒܲܪܬܵܐ ܕܡ̣ܢ ܥܵܠܡܵܐ ܗܵܢܵܐ : ܠܵܐ ܬܸܚܕܸܐ ܠܝܼ ܒܥܸܠܕܒܼܵܒܼܝ : ܕܢܸܦ̇ܠܹܬܼ ܬܘܼܒܼ ܩܵܐܹ̇ܡ ܐ̄ܢܵܐ . ܘܲܕܼܝܸܬܼܒܹ̇ܬܼ ܒܚܸܫܘܿܟܼܵܐ : ܡܵܪܝܵܐ ܡܲܢܗܲܪ ܠܝܼ . ܘܠܵܐ ܫܵܠܹ̇ܐ : ܥܕܲܡܵܐ ܠܡܵܘܬܵܐ ܡ̣ܢ ܕܲܠܡܲܩܪܵܒܼܘܼ . ܘܠܵܐ ܝܵܗܹ̇ܒܼ ܢܲܦܫܹܗ ܠܡܸܙܕܲܟܼܝܵܢܘܼܬܼܵܐ : ܟܡܵܐ ܕܐܝܼܬܼ ܢܫܲܡܬܼܵܐ ܒܲܢܚܝܼܪ̈ܵܘܗܝ . ܘܟܲܕܼ ܟܠܝܘܿܡ ܡܸܬܿܬܲܒܪܵܐ ܐܸܠܦܹܗ : ܘܫܵܪܟܵܐ ܕܘܼܥܬܼܵܐ ܕܬܹܐܓܼܘܼܪܬܹܗ ܠܥܘܼܡܩܵܐ : ܠܵܐ ܫܵܠܹ̇ܐ ܡ̣ܢ ܕܝܵܙܹ̇ܦ ܘܲܡܪܲܟܸܒܼ ܤܦܝܼ̈ܢܹܐ : ܘܪܵܕܹܐ ܥܲܠ ܤܲܒܼܪܵܐ . ܥܕܲܡܵܐ ܕܟܲܕܼ ܢܸܚܙܸܐ ܡܵܪܝܵܐ ܚܦܝܼܛܘܼܬܹܗ : ܚܵܐܹ̇ܣ ܥܲܠ ܬܒܼܵܪܹܗ : ܘܡܲܪܟܸܢ ܠܹܗ ܪ̈ܲܚܡܵܘܗܝ .  pb. 113  ܘܝܵܗܹ̇ܒܼ ܠܹܗ ܙܵܘ̈ܥܹܐ ܚܲܝ̈ܠܬܼܵܢܹܐ ܠܲܡܤܲܝܒܵܪܘܼ : ܘܲܠܡܹܐܪܲܥ ܓܹܐܪܹ̈ܐ ܝܵܩ̈ܕܹܐ ܕܒܼܝܼܫܵܐ . ܗܵܕܲܐ ܗ̣̄ܝ ܚܸܟܼܡܬܼܵܐ ܕܡ̣ܢ ܐܲܠܵܗܵܐ : ܘܗܵܢܵܘ ܟܪܝܼܗܵܐ ܚܲܟܿܝܼܡܵܐ . ܦܤܵܩ ܤܲܒܼܪܵܐ : ܗܸܢܝܵܢܵܐ ܠܵܐ ܩܢܸܐ . ܦܲܩܵܚ ܠܲܢ ܓܹܝܪ ܕܥܲܠ ܚܲܕܼܚ̈ܕܼܵܢܵܝܬܼܵܐ ܢܸܬܿܬܿܕܝܼܢ : ܘܠܵܐ ܥܲܠ ܫܒܼܝܼܩܘܼܬܼܵܐ ܓܡܝܼܪܬܵܐ . ܘܒܲܕܼܓܼܘܿܢ ܛܘܼܒܼܵܢܵܐ ܡܦܲܫܩܵܢܵܐ : ܟܲܕܼ ܡܙܲܗܲܪ ܕܠܵܐ ܬܸܡܐܲܢ ܠܲܢ ܡ̣ܢ ܤܲܓܿܝܼܐܘܼܬܼ ܬܲܟܼܬܿܘܼ̈ܫܹܐ ܘܲܙܢܲܝ̈ ܩܪ̈ܵܒܹܐ ܤܒܼܝܼ̈ܤܹܐ ܕܐܝܼܬܼ ܒܐܘܼܪܚܵܐ ܕܙܲܕܝܼܩܘܼܬܼܵܐ : ܘܢܸܥܛܘܿܦ ܠܒܸܤܬܿܪܲܢ : ܘܢܸܬܸܠ ܙܵܟܼܘܼܬܼܵܐ ܕܠܲܓܼܡܵܪ ܠܲܒܼܥܸܠܕܲܪܲܢ ܒܚܲܕܼ ܡ̣ܢ ܙܢ̈ܝܼܢ ܕܒܼܝܼ̈ܫܵܬܼܵܐ : ܟܲܕܼ ܤܵܕܲܪ ܠܗܘܿܢ ܐܲܝܟܼ ܕܲܒܼܪ̈ܘܼܫܡܹܐ : ܐܵܡܲ݁ܪ : ܐܸܢܗ̤ܘ ܓܹܝܪ ܕܒܲܫܪܵܪܵܐ ܚܦܝܼܛܝܼܢ ܐܢ̄ܬܿܘܿܢ ܠܲܡܚܵܪ ܠܘܵܬܼ ܡܝܲܬܿܪܘܼܬܼܵܐ : ܘܲܠܡܹܐܨܲܦ ܕܫܲܦܝܘܼܬܼ ܪܸܥܝܵܢܵܐ ܕܲܠܘܵܬܼ ܐܲܠܵܗܵܐ : ܘܲܠܡܸܤܥܲܪ ܐܲܝܠܹܝܢ ܕܠܹܗ ܡܸܬܼܚܲܙ̈ܝܵܢ : ܐܵܠܨܵܐܝܼܬܼ ܙܵܕܹܩ ܠܟܼܘܿܢ ܠܡܸܤܒܲܠ ܩܪ̈ܵܒܹܐ ܟܠܗܘܿܢ ܕܥܲܠ ܐܲܦܲܝ̈ ܗܵܠܹܝܢ : ܕܡ̣ܢ ܚܲܫܹ̈ܐ ܟܝܵܢܵܝܹ̈ܐ ܘܡ̣ܢ ܢܘܼܬܵܦܵܘ̈ܗܝ ܕܥܵܠܡܵܐ ܗܵܢܵܐ ܘܒܼܝܼܫܘܼܬܼܵܐ ܕܕܲܝܘܹ̈ܐ ܬܟܼܝܼܒܼܵܐܝܼܬܼ ܡܥܵܕܼܝܼܢ ܠܡܸܬܿܬܿܥܵܪܘܼ ܠܘܼܩܒܲܠܟܼܘܿܢ . ܟܲܕܼ ܠܵܐ ܠܵܐ ܡܸܬܼܪܲܫܠܝܼܢ ܐܢ̄ܬܿܘܿܢ ܡܸܛܠ ܐܲܡܝܼܢܘܼܬܹܗ ܘܠܵܐ ܡܸܫܬܲܠܝܵܢܘܼܬܹܗ ܕܬܲܟܼܬܘܼܫܵܐ : ܘܠܵܐ ܕܵܚ̇ܠܝܼܢ ܐܢ̄ܬܿܘܿܢ ܡ̣ܢ ܬܟܼܝܼܒܼܘܼܬܹܗ ܘܥܘܼܙܹܗ ܕܲܩܪܵܒܼܵܐ . ܘܠܵܐ ܡܸܤܬܲܪܕܼܝܼܢ ܐܢ̄ܬܿܘܿܢ ܡ̣ܢ ܡܲܫܪ̈ܝܵܬܼܵܐ ܕܲܒܼܥܸܠܕܒܼܵܒܹ̈ܐ : ܘܠܵܐ ܢܵܦ̇ܠܝܼܢ ܐܢ̄ܬܿܘܿܢ ܒܲܦܤܵܩ ܤܲܒܼܪܵܐ ܐܸܢ ܢܸܓܼܕܲܫ ܘܬܸܫܬܲܪܥܘܼܢ ܒܕܼܘܼܟ ܘܬܸܚܛܘܿܢ : ܘܡܲܚ̈ܘܵܬܼܵܐ ܘܫܘܼ̈ܡܵܬܼܵܐ ܐܲܝܟܼ ܕܒܲܩܪܵܒܼܵܐ ܕܗܵܢܵܐ ܟ̱ܠܹܗ ܪܲܒܿ ܬܩܲܒܿܠܘܼܢ ܥܲܠ ܐܲܦܲܝ̈ܟܿܘܿܢ . ܐܸܠܵܐ ܐܵܦ ܠܵܐ ܡܸܬܼܪܲܚܩܝܼܢ ܐܢ̄ܬܿܘܿܢ ܡܸܛܠܗܵܕܹܐ ܡ̣ܢ ܨܸܒܼܝܵܢܟܼܘܿܢ . ܡܩܵܘܹܝܬܿܘܿܢ ܕܹܝܢ ܒܲܓܼܒܼܝܼܬܼܵܐ ܕܕܼܘܼܒܵܪ̈ܲܝܟܿܘܿܢ : ܟܲܕܼ ܪܚܝܼܡܬܼܵܐ ܘܲܫܒܼܝܼܚܵܐ ܚܵܫ̇ܒܿܝܼܬܿܘܿܢ ܠܵܗ̇ ܠܗܵܕܹܐ :  pb. 114  ܕܟܲܕܼ ܡܦܲܠܦܠܝܼܢ ܐܢ̄ܬܿܘܿܢ ܒܲܕܼܡܵܐ ܕܡܲܚ̈ܘܵܬܼܟܼܘܿܢ ܬܸܬܼܚܙܘܿܢ ܒܹܗ ܒܲܩܪܵܒܼܵܐ : ܟܲܕܼ ܠܵܐ ܒܵܛ̇ܠܝܼܢ ܐܢ̄ܬܿܘܿܢ ܡ̣ܢ ܬܲܟܼܬܘܼܫܵܐ ܕܠܘܼܩܒܲܠ ܒܥܸܠܕܒܼܵܒܹ̈ܐ ܠܲܓܼܡܵܪ . ܗܵܠܹܝܢ ܐܸܢܘܿܢ ܙܘܼܗܵܪ̈ܵܘܗܝ ܕܛܘܼܒܼܵܢܵܐ ܡܦܲܫܩܵܢܵܐ ܀ ܒܪܲܡ : ܠܵܐ ܗ̄ܘ̣ܵܐ ܕܢܸܬܼܪܲܫܲܠ ܙܵܕܹܩ ܠܲܢ ܡܸܛܠ ܗܵܠܹܝܢ . ܘܵܝ ܠܹܗ ܠܝܼܚܝܼܕܵܝܵܐ ܕܲܡܕܲܓܸܠ ܒܲܩܵܝܵܡܹܗ : ܘܥܲܡ ܕܵܘܫܵܐ ܕܬܹܐܪܬܹܗ ܝܵܗܹ̇ܒܼ ܐܝܼܕܼܵܐ ܠܤܵܛܵܢܵܐ ܠܡܲܥܠܵܢܘܼܬܼܵܐ ܕܲܥܠܵܘܗܝ : ܒܲܙܥܘܿܪ ܘܪܲܒܼ ܒܐܵܕܹܫܹ̈ܐ ܕܲܚܛܝܼܬܼܵܐ . ܕܬܼܘܼܒܼ : ܠܵܐ ܡܸܫܟܲܚ ܚܲܝܠܵܐ ܠܲܡܩܵܡ ܒܐܲܦܲܝ̈ ܬܘܼܪܥܬܼܵܐ ܕܲܥܒܲܕܼ ܒܢܲܦܫܹܗ ܩܕܼܵܡ ܒܥܸܠܕܒܼܵܒܹ̈ܐ . ܘܒܲܐܝܠܹܝܢ ܐܲܦܹ̈ܐ ܢܸܚܙܸܐ ܡܵܐ ܕܡܸܬܼܘܲܥܕܸܝܢ ܢܲܟܼ̈ܦܹܐ ܚܲܒܼܪ̈ܵܘܗܝ ܠܘܵܬܼ ܚܕܼܵܕܹ̈ܐ : ܗܵܠܹܝܢ ܕܲܦܪܲܫ̣ ܡܸܢܗܘܿܢ ܐܘܼܪܚܹܗ ܠܡܹܐܙܲܠ ܠܐܘܼܪܚܵܐ ܕܐܲܒܼܕܵܢܵܐ : ܘܲܠܦܵܪܹܗ̄ܤܝܼܵܐ ܕܲܚܤܲܝ̈ܵܐ ܕܲܠܘܵܬܼ ܐܲܠܵܗܵܐ : ܘܗܵܝ̇ ܨܠܘܿܬܼܵܐ ܕܡ̣ܢ ܠܸܒܵܐ ܢܲܟܼܦܵܐ ܤܵܠ̇ܩܵܐ : ܘܡܸܬܼܥܲܠܝܵܐ ܘܥܵܒܼ̇ܪܵܐ ܐܵܦ ܠܢܲܫܪ̈ܝܵܬܼܵܐ ܕܡܲܠܲܐܟܹ̈ܐ : ܘܠܵܐ ܡܸܬܼܟܲܠܝܵܐ ܥܕܲܡܵܐ ܕܥܵܐ̇ܠܵܐ ܩܕܼܵܡ ܪܲܒܘܼܬܹܗ ܕܐܲܠܵܗܵܐ : ܟܲܕܼ ܐܲܚܝܼܕܼܵܐ ܩܠܝܼ̈ܕܹܐ ܒܐܝܼ̈ܕܿܝܗ̇ ܘܠܵܐ ܡܸܬܼܟܲܠܝܵܐ : ܥܕܲܡܵܐ ܕܫܵܩ̇ܠܵܐ ܫܸܐܠܬܼܵܗ̇ : ܘܥܵܛ̇ܦܵܐ ܠܘܵܬܼ ܦܘܼܡܵܐ ܕܫܲܕܪܵܗ̇ ܒܚܲܕܼܘܼܬܼܵܐ . ܘܗܵܝ̇ ܕܥܲܤܩܵܐ ܡ̣ܢ ܟܠܗܹܝܢ : ܕܐܲܝܟܼ ܕܲܦܪܲܫ̣ ܗ̤ܘ ܗܵܪܟܵܐ ܐܘܼܪܚܹܗ ܡܸܢܗܘܿܢ : ܦܵܪܹܫ ܠܹܗ ܡܫܝܼܚܵܐ ܡܸܢܗܘܿܢ ܒܗܵܘ̇ ܝܵܘܡܵܐ : ܡܵܐ ܕܲܥܢܵܢܹ̈ܐ ܢܲܗܝܼܪ̈ܵܬܼܵܐ ܛܵܥ̈ܢܵܢ ܥܲܠ ܚܲܨܝ̈ܗܹܝܢ ܠܦܲܓܼܪܹܐ ܕܐܸܙܕܲܗܝܼܘ ܒܕܲܟܼܝܘܼܬܼܵܐ : ܘܥܵܐ̇ܠܝܼܢ ܒܬܲܪܥܵܐ ܪܲܒܑܵ ܕܲܫܡܲܝܵܐ . ܡܸܛܠܗܵܢܵܐ : ܠܵܐ ܢܩܘܼܡܘܼܢ ܪ̈ܲܫܝܼܥܹܐ ܒܕܝܼܢܵܐ . ܒܗܵܝ̇ ܕܡ̣ܢ ܟܲܕܼܘ : ܕܝܼܢ ܗ̄ܘ̣ ܥ̇ܒܼܵܕܼܗܘܿܢ . ܐܵܦܠܵܐ ܚܲܛܵܝܹ̈ܐ ܒܲܟܼܢܘܼܫܬܼܵܐ ܕܲܡܝܲܬܿܪܹ̈ܐ ܒܲܩܝܵܡܬܼܵܐ ܕܕܼܝܼܢܵܐ : ܐܵܦܠܵܐ ܙܲܠܝܼ̈ܠܹܐ ܒܤܸܕܼܪܹ̈ܐ ܕܩܲܕܝܼ̈ܫܹܐ .