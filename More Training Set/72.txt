ܥܲܠ ܣܘܼܠܵܩܹܗ ܕܡܵܪܲܢ ܥܲܠ ܣܘܼܠܵܩܹܗ ܕܡܵܪܲܢ ܥܲܠ ܣܘܼܠܵܩܹܗ ܕܡܵܪܲܢ pb. f.186v ܕܝܼܠܹܗ ܟܲܕ ܕܝܼܠܹܗ ܀ ܡܸܐܡܪܵܐ ܕܲܬܠܵܬܼܝܼܢ ܘܸܫܬܼܵܐ ܀ ܕܥܲܠ ܣܘܼܠܵܩܹܗ ܕܡܵܪܲܢ ܀ ܥܘܼܢܵܝܵܐ ܀ : ܒܪܝܼܟܘܼ ܡܫܝܼܚܵܐ ܕܲܒܝܘܿܡ ܣܘܼܠܵܩܹܗ ܐܲܣܩܲܝ ܘܐܵܘܬܒܲܢ ܥܲܡܹܗ ܒܲܫܡܲܝܵܐ ܀ ܐܚܲܝ̈ ܀ pb. f.186v ܕܝܼܠܹܗ ܟܲܕ ܕܝܼܠܹܗ ܀ ܡܸܐܡܪܵܐ ܕܲܬܠܵܬܼܝܼܢ ܘܸܫܬܼܵܐ ܀ ܕܥܲܠ ܣܘܼܠܵܩܹܗ ܕܡܵܪܲܢ ܀ ܥܘܼܢܵܝܵܐ ܀ : ܒܪܝܼܟܘܼ ܡܫܝܼܚܵܐ ܕܲܒܝܘܿܡ ܣܘܼܠܵܩܹܗ ܐܲܣܩܲܝ ܘܐܵܘܬܒܲܢ ܥܲܡܹܗ ܒܲܫܡܲܝܵܐ ܀ ܐܚܲܝ̈ ܀ 1 : ܒܫܝܛܘܼܬ ܡܸܕܪܲܢ ܬܗܪܸܬܼ ܣܲܓܿܝܼ ܕܟܼܡܐ ܝܼܪܸܒܼ 2 ܕܟܲܕ ܕܚܝܼܚܵܐ ܗ̄ܘ̣ ܩܥ̣ܵܐ ܫܘܼܠܛܵܢܵܐ ܘܐܲܡܠܟ ܥܲܠܘܠ . 3 : ܒܚܨܦܵܐ ܫܝܼܛܵܐ ܦܗ̇ܘ ܚܘܫܒܲܝ̈ ܟܡܵܐ ܐܬܪܡܪܲܡ 4 ܕܗܘ̤ܵܐ ܡܵܐܝܵܐ ܕܚ̇ܫܚ ܣܲܓܿܝܼ ܠܲܫܒܼܚܵܝ̈ܬܐ . 5 : ܒܡܝܘܬܘܬܐ ܡܥܝܬܼ ܚܫ̈ܐ ܒܨܝܬ ܕܬܐܒܩܹܐ 6 ܕܗܘ̤ܬ ܡ̣ܢܫܸܠܝ ܢܒܼܥܵܐ ܕܡܲܪܕܹܐ ܚܲܝܹ̈ܐ ܠܟܼܠܐ . 7 : ܒܛܝܢܵܐ ܓܒܝܐܐ ܕܪܘܟܵܒܼ ܦܓܼܪܢ ܫܚܩܢܝ ܪܸܥܝܵܢܝ 8 ܕܩܢܵܐ ܓܦ̈ܐ ܕܦܪܘܿܚܘܼܬܼܵܐ ܠܐܦܲܝ̈ ܪܵܘܡܵܐ . 9 : ܟܝܢܵܐ ܫܝܼܛܵܐ ܪܡܲܙܠܝܼ ܒܫܸܬܩܵܐ ܕܚܙܝܼ ܬܲܗܪܐ 10 ܕܟܼܡܵܐ ܝܪܒܲܬ̤ ܡܲܟܝܟܘܼܬܼܵܐ ܕܥܲܦܪܹܗ ܕܐܵܕܵܡ . 11 : ܚܫܘܿܫܘܼܬܼܵܐ ܡܥܝܲܬ̤ ܚܲܫܹ̈ܐ ܩܪܬ̤ ܚܦܛܬܢܝ 12 ܕܚܘܪ ܒܟܼܝܵܢܵܐ ܡ̣ܬܚܠܥܵܐ ܕܠܒܝܼܫ ܫܘܼܒܼܚܵܐ . 13 : ܡܸܕܪܵܐ ܪܦܝܵܐ ܕܡܬܪܝ ܩܚܫ̈ܐ ܩܪܢܝ ܘܐܥܝܼܪܵܢܝ 14 ܕܩܘܡ ܘܐܸܒܩܵܐ ܒܒܲܪ ܕܲܚܝܼܚܵܐ ܕܡܛܐ ܠܪ [...] ܥܐ . 15 : ܦܪܘܿܫܘܼܬܼܵܐ ܕܒܝܼ ܟܚܕܬܢܝ ܐܲܝܟ ܕܲܠܚܪܫܵܐ 16 ܕܢܫܡܲܝ ܚܸܟܵܐ ܦܪܘܿܥ ܬܵܘܕܝܼܬܼܵܐ ܠܡܵܘܪܸܒܼ ܓܸܢܣܵܟ . 17 : ܝܲܨܪܵܐ ܕܩܢܘܿܡܝ ܠܥܸܙ ܠܝܼ ܒܫܸܬܩܵܐ ܐ̄ܪܙܢܵܐܝܼܬܼ 18 ܕܐܦܸܢ ܡܠ݁̈ܐ ܗܲܒܼ ܪܘܡܪܡܵܐ ܠܚܲܬܼܢܵܐ ܕܪܵܘܡܵܐ . 19 : ܪܥܥܝܵܢܝ ܡܲܠܟܢܝ ܕܲܬܠܝܼ ܚܝܵܪܵܟ ܠܐܦܲܝ̈ ܪܵܘܡܵܐ 20 ܡܝܘܪ ܒܲܪܩܝܥܐ ܕܦܬܚ ܬܪ̈ܥܘܗܝ ܠܡܲܠܟܵܐ ܚܲܕܬܵܐ . 21 : ܠܩܵܠ ܟܵܪܘܿܙܵܐ ܪܘܼܚܵܢܵܝܵܐ ܢܵܕܘܚܘܫܒܲܝ̈ 22 ܕܩܵܥܹܐ ܒܪܘܼܚܵܐ ܘܲܡܚܘܐ ܠܲܢ ܨܠܸܡ ܙܟܘܬܐ . 23 : ܠܣܦܪܵܐ ܚܲܕܬܵܐ ܕܕܝܬܩܹܐ ܚܲܕܬܵܐ ܫܸܡܥܸܬ 24 ܕܡܬܪܓܸܡ ܠܹܗ ܒܝܲܕ ܓܸܠܝܵܢܵܐ ܠܫܡܠܵܝ ܚܲܝܲܝ̈ܢ . 25 ܠܬܪܹܥܣܲܪܬܵܐ ܕܣܗܕܹ̈ܐ ܒܚܝܼܪܹ̈ܐ ܚ̇ܙܹܝܬ ܕܲܟܢܝܼܫܝܼܢ : pb. f.187r 26 ܘܡܫܐܠܝܼܢ ܗ̄ܘ̣ܵܘ ܥܲܠ ܦܘܼܢܝܵܐ ܕܡܲܠܟܘܼܬ ܪܵܘܡܵܐ . 27 : ܒܢܲܝ̈ ܦܠܛܝܼܢ ܟܢܫܘ ܨܝܕ ܡܲܠܟܵܐ ܕܲܢܫܲܐܠܘܼܢܵܝܗܝ 28 ܕܒܲܐܝܢܵܐ ܙܲܒܼܢܵܐ ܡܚܘܐ ܐ̄ܢܬ ܬܵܓܼܵܬ ܕܪܹܫܵܢܘܼܬܵܟ . 29 : ܓܠܝܼ ܘܒܕܸܩ ܠܲܢ ܐܸܢܗܘ̤ ܕܩܪܝܼܒ ܡܘܼܠܟܵܢ ܡܸܠܲܝ̈ܟ 30 ܘܝ̇ܗܒ ܐ̄ܢܵܐ ܐܲܓܼܪܵܐ ܠܙܪܥܹܗ ܕܐܒܼܪܵܡ ܐܲܝܟ ܕܐܫܬܘܕܝܼܬ . 31 : ܪܲܒܵܐ ܡܗܝܼܪܵܐ ܚܙܵܐ ܬܪܥܝܼܬܼܵܐ ܕܫܒܪ̈ܝ ܠܸܒܵܐ 32 ܘܲܟܼܠܵܐ ܐܸܢܘܿܢ ܡ̣ܢ ܫܘܼܐܠܵܐ ܒܸܪܪܢܵܝܵܐ . 33 : ܒܣܪܢܐܝܼܬ ܫܲܐܸܠܘ ܫܒܪܹ̈ܐ ܥܲܠ ܡܲܠܟܘܼܬܼܵܐ 34 ܘܲܡܚܕܸܡ ܟܠ ܒܪܸܒܼ ܐܸܢܘܿܢ ܠܲܓܼܡܝܲܪܘܼܬܼܵܐ . 35 : ܠܵܘ ܕܝܠܟܼܘܿܢ ܗ̄ܝ̣ ܠܡܸܕܲܥ ܙܲܒܼܢܵܐ ܕܫܘܼܠܵܡ ܙܲܒܼܢܹ̈ܐ 36 ܠܵܐ ܢܸܫܬܲܝܩܘܿܢ ܠܡܵܒܼܗܵܐ ܚܲܝܠܵܐ ܕܣܲܬܝܼܪ̈ܵܬܵܐ . 37 : ܕܝܼܠܟܘܿܢ ܗܕܐ ܗ̄ܝ̣ ܠܡܓܼܡܪ ܚܲܝܠܵܐ ܕܟܵܪܘܿܙܘܼܬܼܵܐ 38 ܘܬܸܗܘܘܿܢ ܣܵܗ̈ܕܐ ܕܐܘܼܪܚܵܐ ܚܲܕܬܵܐ ܕܕܪܫܬ̣ ܒܲܩܢܘܿܡܝ . 39 : ܠܟܼܘܿܢ ܒܥ̇ܐ ܐ̄ܢܵܐ ܕܲܬܚܲܬܡܘܼܢܵܗ̇ ܒܐܪܡܝܼ ܐܝܕܵܐ 40 ܠܕܝܵܬܸܩܹܐ ܕܡܬܒܸܬ ܒܲܕܡܵܐ ܠܲܒܼܢܘ̈ܗܝ ܕܐܵܕܵܡ . 41 : ܠܟܼܘܿܢ ܫܠ̇ܚ ܐ̄ܢܵܐ ܐܲܝܟ ܐܝܙܓܕ̈ܐ ܠܐܪ̈ܒܲܥܦܸܢܝܵܢ 42 ܕܬܦܢܘܿܢ ܥܡܡܹ̈ܐ ܠܲܐ̄ܚܡܵܘܼܬܵܐ ܕܒܹܝܬܼ ܐܲܒܼܪܗܵܡ . 43 : ܠܟܘܿܢ ܡܲܠܒܸܫ ܐ̄ܢܐ ܙܲܝܢܵܐ ܕܪܘܼܚܵܐ ܚ̇ܣܢ ܟܠܵܐ 44 ܠܡܵܐܚܲܕ ܕܪܼܵܐ ܥܲܡ ܚܲܣܝܼܢܵܐ ܕܫܥܒܸܕ ܐ̄ܢܫ̈ܐ . 45 : ܒܟܼܘܿܢ ܐܲܝܟ ܢܘܼܗܪܵܐ ܪܕܿܦ ܐ̄ܢܐ ܠܹܗ ܠܚܸܫܟܵܐ ܕܛܘܼܥܝܲܝ 46 ܡܲܕܠܸܩܲܝ̈ܗܘܿܢ ܡܲܢܗܲܪ ܐ̄ܢ̇ܐ ܠܹܗ ܠܥܵܠܡܵܐ ܣܡܝܵܐ . 47 : ܒܟܘܿܢ ܓ̇ܠܐ ܐ̄ܢ̇ܐ ܬܲܚܦܝܬ ܥܵܘ̣ܠܵܐ ܕܦܪ̣ܣ ܒܝܼܫܵܐ 48 ܘܣܕܸܩ ܐ̄ܢܵܐ ܠܹܗ ܠܢܚܬܐ ܣܢܝܵܐ ܕܙܩܪ ܒܲܥܕܢ . 49 : ܠܟܘܿܢ ܩܒܥ ܐ̄ܢܵܐ ܐܲܝܟ ܡܚܙܝܵܬܐ ܩܕܼܵܡ ܚܲܙܝܹ̈ܐ 50 ܕܢܸܚܙܘܿܢ ܐ̄ܢܫ̈ܐ ܠܲܩܢܘܿܡܲܝ̈ܗܘܿܢ ܘܢܸܣܢܘܿܢ ܥܘ̣ܠܵܐ . 51 : ܒܟܼܘܿܢ ܦܬܚ ܐ̄ܢܵܐ ܓܲܙܵܐ ܕܪܘܼܚܵܐ ܡܥܬܪ ܠܟܼܠܐ 52 ܦܘܩܘ ܗܒ̣ܘ ܐܓܼܪܐ ܚܪܘܪ̈ܐ ܕܚܲܝܹ̈ܐ ܠܡܝܘܿܬܘܼܬܼܵܐ . 53 : ܒܟܼܘܿܢ ܓ̇ܡܪ ܐ̄ܢܵܐ ܘܡܫܡܠܹܐ ܐ̄ܢܵܐ ܐ̄ܪ̈ܙܹܐ ܘܛܘܼܦ̈ܣܹܐ 54 ܦܫܸܩܘ ܘܐܕܢܚܘ ܒܐܕܢܝ̈ ܟܠ ܐ̄ܢܵܫ ܚܹܝܠ ܦܠܐܬ̈ܐ . 55 : ܒܟܼܘܿܢ ܕܪܸܫ ܐ̄ܢܵܐ ܐܘܼܪܚܵܐ ܕܪܘܼܚܵܐ ܠܐܪ̈ܥܢܝܹܐ 56 ܚܵܘܘ ܐܸܢܘܢ ܫܒܝܼܠ ܬܘܼܩܢܵܐ ܕܠܵܐ ܡܸܬܚܒܲܠ . 57 : ܒܟܼܘܿܢ ܓ̇ܠܹܐ ܐ̄ܢܵܐ ܕܝܼܢܹ̈ܐ ܩܫܲܝ̈ܵܐ ܘܪ̈ܲܚܡܹܐ ܫܦܝܼܥܹ̈ܐ 58 ܟܲܘܼܢܘ ܘܐܲܟܸܣܘ ܕܠܵܐ ܬܬܚܒܘܿܢ ܒܓܼܙܪ ܕܝܼܢܵܐ . 59 : ܫܲܠܸܡ ܪܲܒܵܐ ܠܘܵܬ ܬܲܠܡܝܼܵܕ̈ܘܗܝ ܛܲܟܼܣܹ̈ܐ ܕܲܦܐܹܝܢ 60 ܘܫܲܪܝ ܕܢܸܪܕܐ ܒܐܘܪܚܵܐ ܚܲܕܬܵܐ ܕܠܐܦܲܝ̈ ܪܵܘܡܵܐ . 61 : ܓܡܪ ܨܒܼܝܢܵܐ ܕܡܫܕܪܢܹܗ ܒܦܘܼܪܩܵܢ ܐ̄ܢܵܫ̈ܐ 62 ܘܫܲܡܠܝܼ ܥܒܕܐ ܕܣܵܥܘܿܪܘܼܬܹܗ ܕܚܠܦ ܟܠܐ . 63 : ܫܩܲܠ ܙܟܼܘܬܐ [ ܠܘܩܒܼܵܠ ] ܠܥܹܝܢ ܪ̈ܘܼܚܵܢܹܐ ܘܦܓܼܪ̈ܢܝܹܐ 64 ܘܙܚܲܝܘ ܛܥܢܘܼܗܝ ܡܠܝܼ̈ܠܐ ܘܚܪ̈ܫܹܐ ܒܚܘܼܒܵܐ ܕܲܦܐܹܐ . 65 : ܟܢܲܫܘ ܐܪ̈ܥܢܐ ܘܫܡܝ̈ܢܐ ܕܲܢܠܵܘܘܼܢܵܝܗܝ 66 : ܟܲܕ ܚܵܙܸܩ ܗ̄ܘ̣ܵܐ ܕ [ ܐܙܠ ] ܢܣܒ ܡܲܠܟܘܼܬ ܪܵܘܡܵܐ 67 : ܪܡܙܐ ܟܣܝܵܐ ܟܕܢ ܡܲܪܟܲܒܼܬܼܵܐ ܒܥܪܲܩܲܝ ܪܘܼܚܵܐ 68 ܘܦܲܓܸܕ ܠܵܐܐܲܪ ܠܲܪܟܼܘܿܒܼ ܡܲܠܟܵܐ ܕܲܙܟܼܵܐ ܘܲܣܠܸܩ . 69 : ܦܪܲܣ ܟܬܢ̈ܐ ܥܢ̈ܢܐ ܕܢܘܼܗܪܵܐ ܥܲܠ ܡܲܪܟܲܒܬܼܵܐ 70 ܘܝܬܸܒܼ ܡܲܠܟܵܐ ܘܣܡ ܠܹܗ ܪܸܡܙܵܐ ܬܓܼܵܐ ܒܪܸܫܹܗ . 71 : ܟܕܢܘ ܩܠܲܝ̈ܗܘܿܢ ܡܠܝܼܠܹ̈ܐ ܘܚܪ̈ܫܹܐ ܬܚܝܹܠ ܡܲܪܟܩܐ 72 ܘܲܡܙܲܚܝܼܢ ܗ̄ܘ̣ܵܘ ܟܲܣܝܵܐ ܒܓܲܠܝܵܐ ܐܝܼܬܝܐ ܒܦܲܓܼܪܵܐ . 73 : ܬܪܲܨ ܗܸܢܝܘܿܟܼܵܐ ܪ̈ܟܫܐ ܕܢܘܼܪܵܐ ܠܐܦܲܝ̈ ܪܵܘܡܵܐ 74 ܘܐܲܠܸܦ ܐܸܢܘܿܢ ܕܢܸܪܕܘܿܢ ܒܐܘܼܪܚܵܐ ܕܠܵܐ ܐܸܬܕܪܫܲܬ̤ . 75 : ܗܘ̤ܵܐ ܦܘܩܕܢܵܐ ܐܲܝܟ ܫܝܼܦܘܿܪܵܐ ܒܐܕܢܲܝ̈ ܚܲܪ̈ܫܹܐ 76 ܕܦܬܲܚܘ ܬܲܪ̈ܥܹܐ ܕܢܥܘܿܠ ܡܲܠܟܵܐ ܒܫܘܼܒܼܚܵܐ . 77 : ܐܪܝܼܡ ܪܸܡܙܵܐ ܠܐܦܵܝ̈ ܬܲܪܥܵܐ ܢܚܬܐ ܕܡܲܝ̈ܵܐ 78 ܘܦܬܲܚ ܬܲܪܥܵܐ ܕܡܪܟܲܒܼ ܗ̄ܘ̣ܵܐ ܒܕܦܝ̈ ܡܲܝ̈ܵܐ . 79 : ܬܪܥܵܐ ܚܲܕܬܵܐ ܦܬܲܚ ܠܹܗ ܪܹܡܙܵܐ ܠܡܲܠܟܵܐ ܚܲܕܬܵܐ 80 ܕܠܵܐ ܕܪܟܲܬ̤ ܒܹܗ ܪܓܼܠܵܐ ܕܐ̄ܢܫ̈ܐ ܒܝܲܕ ܡܠܬܼܵܐ : pb. f.187v 81 ܗܘ̤ ܒܲܠܚܘܿܕܵܘ̈ܗܝ ܕܪܫܵܗ̇ ܠܐܘܼܪܚܵܐ ܕܡܠܟܘܼܬ ܪܵܘܡܵܐ . 82 ܘܥ̣ܠ ܕܢܟܗܸܢ ܒܩܕܘܿܫ ܩܘܼܕܫܹ̈ܐ ܐܲܝܟ ܪܲܒܟܘܼܡܪܹ̈ܐ . 83 : ܒܩܘܼܕܫܵܐ ܕܪܵܘܡܵܐ ܡܛܵܝܗܝ ܕܲܢܟܗܸܢ ܪܘܼܚܵܢܵܐܝܼܬܼ 84 ܒܐܲܬܪܵܐ ܕܲܗܝܵܐ ܕܠܵܐ ܡܸܬܟܲܬܲܡ ܒܐܪ̈ܥܢܝܵܬܵܐ . 85 : ܐܹܝܘ ܠܲܟܼܝܢܵܢ ܕܝܼܪܸܒܼ ܒܲܫܡܵܐ ܘܲܒܼܣܘܼܥܪ̈ܵܢܹܐ 86 ܕܲܣܠܸܩ ܘܐܸܡܠܸܟ ܠܥܸܠ ܡ̣ܢ ܪ̈ܫܹܐ ܘܫܠܝܼܛܢܹܐ . 87 : ܐܹܝܘ ܠܕܚܝܲܝܲܢ ܕܲܩܢܹܐ ܕܲܪܓܼܵܐ ܕܪܫܢܘܼܬܼܵܐ 88 ܘܫܥܒܸܕ ܕܠܵܐ ܬܚܹܝܬ ܫܘܼܠܛܵܫܹܗ ܡܠܝܼ̈ܠܹܐ ܘܚܲܪ̈ܫܹܐ . 89 : ܗܲܠܸܟ ܒܐܲܪܥܵܐ ܘܲܫܒܼܵܐ ܫܒܝܼܬܵܐ ܡ̣ܢ ܚܲܣܝܼܢܵܐ 90 ܘܲܕܒܼܪܗ̇ ܘܲܣܠܸܩ ܠܐܬܪܐ ܕܡܲܪܝܼܕ ܡ̣ܢ ܢܸܟܼܝ̈ܢܹܐ . 91 : ܡܲܟܸܿܟ ܘܫܕܹܐ ܛܪܘܼܢܵܐ ܕܲܡܪܲܕ ܡ̣ܢ ܡܲܥܟܘܼܬܹܗ 92 ܘܐܲܠܒܸܫ ܙܲܝܢܵܐ ܪܘܼܚܵܢܵܝܵܐ ܠܚܝܠܘ̈ܬܹܗ . 93 : ܐܠܸܦ ܐܢܘܿܢ ܚܹܝܠ ܬܟܼܬܘܼܫܵܐ ܪܘܼܚܵܢܵܐܝܼܬ 94 ܕܢܸܗܘܘܿܢ ܚܢܝܢ ܠܘܼܩܒܼܵܠ ܢܝܼܫܵܐ ܕܙܟܼܵܐ ܒܹܗ ܗܘ̤ . 95 : ܚܘܝܼ ܐܸܢܘܿܢ ܫܒܝܼܠ ܡܲܣܩܬܼܵܐ ܕܐܘܼܪܚܵܐ ܕܪܵܘܡܵܐ 96 ܒܐܬ̤ܐ ܕܦܲܓܪܹܗ ܕܡܸܙܕܲܝܲܚ ܗ̄ܘ̣ܵܐ ܠܥܸܠ ܡ̣ܢ ܐܐܪ . 97 : ܓܲܪܓ ܐܸܢܘܿܢ ܕܢܚܘܪܘܢ ܒܹܗ ܗܲܢܝܼܵܐܝܼܬ 98 ܕܢܚܙܘܿܢ ܫܘܼܒܼܚܹܗ ܘܢܸܩܢܘܿܢ ܣܲܒܼܪܵܐ ܠܘ̇ܬ ܡܘܼܠܟܵܢܵܘ̈ܗܝ . 99 : ܓܲܫܸܡ ܠܐܐܲܪ ܐܲܝܟ ܡܲܪܟܼܒܼܬܵܐ ܩܕܼܵܡ ܥܲܝܢܝ̈ܗܘܿܢ 100 ܘܪܲܟܸܒ ܪܘܼܚܵܐ ܦܓܼܪܐ ܓܲܠܝܐ ܘܡܛܵܐ ܠܪܘܡܵܐ . 101 : ܫܠܲܚ ܨܐܕܲܝܗܘܿܢ ܡ̣ܢ ܪ̈ܘܚܢܹܐ ܕܲܡܙܲܚܝܼܢ ܠܹܗ 102 ܘܐܬܡܗܘ ܐܸܢܘܿܢ ܒܝܲܕ ܚܸܘܵܪܹ̈ܐ ܕܠܒܼܝܼܫܝܼܢ ܗ̄ܘ̣ܵܘ . 103 : ܒܲܠܒܘܿܫ ܢܘܼܗܪܵܐ ܚܵܘܝܼ ܐܸܢܘܿܢ ܠܫܡܝ̈ܢܹܐ 104 ܕܐܸܢ ܐܝܙܓܲܕܵܘ̈ܗܝ ܢܘܼܗܪܵܐ ܥܛܝܼܦܝܼܢ ܟܡܵܐ ܟܲܝ ܕܝܼܠܹܗ . 105 : ܢܚܬܐ ܕܢܘܼܗܪܐ ܣܓܼ ܒܐܦܲܝ̈ܗܘܿܢ ܕܠܵܐ ܢܸܫܬܲܚܩܘܿܢ 106 ܟܲܕ ܒܵܥܹܝܢ ܗ̄ܘ̣ܵܘ ܕܢܸܚܙܘܿܢ ܡܸܕܡ ܕܠܵܐ ܡܲܦܣ ܗ̄ܘ̣ܵܐ . 107 : ܬܪܹܝܢ ܚܘܫܒܹ̈ܐ ܓܲܪܸܓܼܘ ܐܸܢܘܿܢ ܠܐܪ̈ܥܢܝܐ 108 ܘܡܸܛܠ ܬܪܬܹܝܢ ܡܬܒܩܝ ܗ̣̄ܘܵܘ ܠܐܦܲܝ̈ ܪܵܘܡܵܐ . 109 : ܚܪܘ ܕܐܸܢ ܡܵܨܝܵܐ ܢܸܚܙܘܿܢ ܬܲܪ̈ܥܹܐ ܟܲܕ ܡܸܬܦܲܬܚܝܼ 110 ܐܘ ܕܲܠܡܵܐ ܟܲܝ ܡܫܬܚܠܦ ܠܗ̇ ܪܙܟܵܒܼ ܦܓܼܪܹܗ . 111 : ܪܢܹܝܢ ܗ̄ܘ̣ܵܘ ܓܹܝܪ ܕܐܲܝܟܵܢ ܣ̇ܠܸܩ ܦܲܓܼܪܵܐ ܠܪܘ [...] ܐ 112 ܘܐܝܟܢ ܥܵܐܸ̇ܠ ܩܢܹܐ ܪܘܼܟܵܒܼܵܐ ܒܬܲܪܥܵܐ ܕܐܲܚܝܼܕ . 113 : ܒܗܵܕܹܐ ܬܢܘܝ ܫܠܲܚ ܨܐܕܲܝܗܘܿܢ ܠܪ̈ܘܼܚܵܢܵܝܹܐ 114 ܕܢ̣ܫܪܹܐ ܩܸܢܛܵܐ ܐܵܦ ܦܘܼܠܓܼܵܐ ܕܪܸ̈ܥܝܵܢܲܝܗܘܿܢ . 115 : ܩܡ̣ܘ ܡ̣ܢ ܫܠܸܝܵܐ ܩܕܼܵܡ ܥܲܝܢܲܝ̈ܗܘܿܢ ܘܐܬܡܗܘ ܐܸܢܘܿܢ 116 ܕܠܵܐ ܒܲܗ ܠܟܼܝܵܬܐ ܩܪܸܒܘ ܨܐܕܝܗܘܿܢ ܐܠܐ ܡ̣ܢܫܸܠܝ . 117 : ܓܠܝܼܠܵܝܹ̈ܐ ܕܹܝܢ ܟܲܢܝܼܘ ܐܸܢܘܿܢ ܒܫܡܵܐ ܓܠܝܵܐ 118 ܘܚܵܘܝܼܘ ܐܸܢܘܿܢ ܕܡܦܣܝܼܢ ܗ̄ܘ̣ܵܘ ܒܗ̇ܘ ܕܐܣܬܠܲܩ . 119 : ܡ̇ܢ ܩܝܡܝܼܡ ܐ̄ܢܬܘܢ ܘܡܬܒܩܝܢ ܐ̄ܢܬܘܢ ܒܪܘܡܵܐ ܕܲܠܥܸܠ 120 ܡ̇ܢ ܫ̇ܚܩܝܼܢ ܐ̄ܢܬܘܿܢ ܒܐܝܕܐ ܕܥܣܩܐ ܠܚܢܲܝ̈ ܒܸܣܪܵܐ . 121 : ܝܠܦܘ ܡܢܢ ܐܲܝܟ ܫܪܝܼܪ̈ܐ ܕܣܬܿܝܪ̈ܬܐ 122 ܕܗܢܵܐ ܝܼܫܘܿܥ ܗܵܟܼܵܢ ܐܬ̇ܐ ܐܲܝܟ ܕܐܣܬܠܲܩܝ ܒܵܗ̇ 123 : ܒܚܙܵܬܵܐ ܕܲܚܙܲܝܬܘܼܢܵܝܗܝ ܒܪ̈ܓܫܲܝ ܦܲܓܼܪܐ 124 ܒܵܗ ܗܘ̤ ܡܩܵܘܹܐ ܕܠܵܐ ܫܘܼܓܼܫܵܝܵܐ ܒܦܓܼܪܵܐ ܘܢܲܦܫܵܐ . 125 : ܒܵܗ̇ ܒܚܙܬܿܐ ܡܩܵܘܹܐ ܒܫܘܦܪܵܐ ܕܠܵܐ ܡܸܬܡܠܲܠ 126 ܘܲܥܬܝܼܕ ܕܢܸܐܬܹܐ ܒܫܘܼܠܵܡ ܙܒܢܹ̈ܐ ܠܒܘܼܚܪܵܢ ܟܠܵܐ . 127 : ܒܵܗ̇ ܒܲܚܙܵܬܵܐ ܕܦܓܼܪܐ ܓܲܠܝܵܐ ܡܦܫܵܐ ܟܣܝܼܬܼܵܐ 128 ܕܲܣܠܸܩ ܘܐܲܡܸܠܟ ܥܲܡ ܨܒܼܝܵܢܵܐ ܕܓܼܒܝܼܗܝ ܡ̣ܢ ܟܠ . 129 : ܒܵܗ̇ ܒܚܙܬܵܐ ܟܡܵܐ ܐܸܢ ܢܵܨܝܢ ܗܲܪ̈ܛܝܼܩܹܐ 130 ܒܵܗ̇ ܡܵܘܕܹܐ ܐ̄ܢܵܐ ܘܠܵܐ ܟ̇ܦܪ ܐ̄ܢܵܐ ܒܣܗܕܘܼܬ ܥܝܼܪܹ̈ܐ . 131 : ܠܵܐ ܡܕܓܠ ܐ̄ܢܵܐ ܠܪ̈ܘܚܢܝܹܐ ܣܗ̈ܕܹܐ ܒܚܝܼܪܹ̈ܐ 132 ܘܠܵܐ ܘܫܲܚܠܹܦ ܐ̄ܢܵܐ ܠܛܒܼܥܐ ܓܲܠܝܵܐ ܕܩܵܠ ܡܸܠܲܝ̈ܗܘܿܢ . 133 : ܠܵܐ ܡܥܒܲܪ ܐ̄ܢܵܐ ܠܒܢ̈ܬ ܩ̈ܠܐ ܕܥܒܕܝ̈ ܡܲܠܟܵܐ 134 ܘܠܵܐ ܡܥܨܐ ܐ̄ܢܵܐ ܠܐܦܛܪ̈ܘܦܹܐ ܕܪܸܡܙܵܐ ܟܣܝܐ . 135 ܫܪܝܼܪ ܘܲܒܼܚܝܼܪ ܫܛܪ ܡܣܲܩܬܵܐ ܕܪܫܝܼܬ ܓܸܢܣܲܢ : pb. f.188r 136 ܘܐܵܦ ܪ̈ܘܼܚܵܢܹܐ ܐܪܡܝܼܘ ܐܝܼܕܵܐ ܘܚܬܡܘ ܘܫܠܸܡܘ . 137 : ܒܐܘܼܪܚܵܐ ܕܡܠܬܹܗ ܕܗ̇ܘ ܕܐܣܬܠܲܩ ܪܕܵܘ ܐܦ ܗܸܢܘܿܢ 138 ܕܓܼܠܐ ܘܒܲܕܩ ܕܒܲܐܝܢܵܐ ܟܝܢܵܐ ܩܡ ܡ̣ܢ ܩܲܒܼܪܵܐ . 139 : ܓܘܫܘܠܲܡ ܘܚܙ̣ܵܘ ܕܘܟܲܬܼ ܪܘܼܡܚܵܐ ܘܕܘܟܲܬ ܨܨ̈ܐ 140 ܘܕܲܥܘ ܘܐܬܒܝܲܢܘ ܕܠܵܐ ܩܢܐ ܪܘܼܚܵܐ ܒܸܣܪܵܐ ܘܓܲܪ̈ܡܹܐ . 141 : ܒܸܣܪܵܐ ܘܓܲܪ̈ܡܹܐ ܚܵܘܝܼ ܐܸܢܘܿܢ ܠܣܗ̈ܕܐ ܕܡܵܘܬܹܗ 142 ܕܠܵܐ ܢܬܦܠܓܘܿܢ ܥܲܠ ܢܘܼܚܵܡܹܗ ܕܕܼܵܡ ܠܘ ܗܘ̤ܝܘ . 143 : ܚܵܘܝܼ ܒܦܓܼܪܗ ܨܨܹ̈ܐ ܘܪܘܼܡܚܵܐ ܠܒܢܲܝ̈ ܐ̄ܪܙܹܗ 144 ܒܵܬܲܪ ܕܗܘ̤ܵܐ ܠܵܐ ܡܝܘܬܐ ܘܠܵܐ ܚܵܫܘܿܫܵܐ . 145 : ܚܘܝܼ ܚܕܬܵܐ ܒܵܬܲܪ ܡܵܘܬܹܗ ܠܒܲܪ ܡ̣ܢ ܛܲܟܼܣܵܐ 146 ܕܐܟܲܠ ܘܐܫܬܼܝ ܥܲܡ ܟܵܪ̈ܘܿܙܵܘܗܝ ܘܫܲܪܪ ܐܸܢܘܿܢ . 147 : ܥܨ̣ܵܐ ܠܟܼܝܵܢܹܐ ܕܒܠܥܗ̇ ܫܘܼܒܚܵܐ ܠܚܵܫܘܿܫܘܼܬܹܗ 148 ܘܚܘܝܹܗ ܒܚܲܫܵܐ ܘܩܒܸܠ ܐܘܼܟܼܠܵܐ ܐܲܝܟ ܚܲܣܝܼܪܵܐ . 149 : ܕܚܵܘܝܼ ܚܲܫܵܐ ܒܠܵܐ ܚܵܫܘܿܫܵܐ ܫܲܪܝܼܪܵܐ ܠܲܢ 150 ܘܕܐܝܟܵܢ ܚܵܘܝܼ ܗܘ̤ܝܘ ܒܲܠܚܘܿܕ ܝ̇ܕܲܥ ܕܐܲܟܵܢ . 151 : ܕܐܸܟܲܠ ܘܐܸܫܬܝܼ ܠܵܐ ܡܕܓܠܝܼܢܢ ܠܲܒܼܢ̈ܬ ܩܵܠܵܘ̈ܗܝ 152 ܘܕܐܝܟܢ ܐܟܠ ܠܗ ܗܘ̤ ܓܠܝܐ ܕܐܣܗܕ ܕܐܟܠ . 153 : ܠܫܘܼܘܕܵܝ ܡܠܵܘ̈ܗܝ ܩܲܕܸܡ ܚܲܬܸܡ ܒܗܕܐ ܕܣܥ̣ܪ 154 ܕܐܡ̣ܪ ܕܥܬܝܼܕ ܕܢܹܐ ܟܘܿܠ ܥܲܡܗܘܿܢ ܒܡܲܠܟܘܼܢ ܪܵܘܡܵܐ . 155 : ܘܐܠܵܐ ܢܐܡܪܘܿܢ ܥܛܚ̈ܝ ܦܲܓܼܪܐ ܘܡܚܫܲܝ̈ ܡܠܬܼܵܐ 156 ܕܐܝܟܢ ܢܫܡܲܥ ܕܚܘܝ ܚܲܫܹ̈ܐ ܘܐܟܲܢ ܘܐܸܫܬܝܼܢ [...] 157 : ܬܵܘ ܬܪܓܡܘ ܠܲܢ ܣܦܪ̈ܐ ܚܕܬ̈ܐ ܕܟܵܪܘܿܙܘܼܬܼܵܐ 158 ܕܡܢܘ ܦܓܼܪܐ ܕܩܲܒܸܠ ܚܲܫܹ̈ܐ ܘܲܠܫܟ̈ܝܗܝ ܐܝܼܕܹ̈ܐ . 159 : ܐܸܢܗܘ̤ ܕܟܣܝܐ ܐܬ̣ܐ ܠܓܠܝܵܐ ܘܗܘ̤ܐ ܒܸܣܪܐ 160 ܠܡ̇ܢ ܚܘܝܼ ܠܲܢ ܚܲܫܹ̈ܐ ܒܦܲܓܪܹܗ ܡ̣ܢ ܕܐܸܬܢܚܲܡ . 161 : ܕܲܠܡܵܐ ܟܝܵܢܹܗ ܚܫܘܿܫܐ ܗ̄ܘ̣ܵܐ ܩܕܼܵܡ ܡܹܐܬܝܼܬܹܗ 162 ܘܲܠܫܘܼܪܵܪܵܐ ܕܚܫܘܿܫܘܼܬܹܗ ܚܵܘܝܼ ܚܲܫܹ̈ܐ . 163 : ܚܣ ܠܵܘ ܨܒܼܝܵܢܝ ܐܘܠܕ ܗܕܐ ܡܲܪܚܘܼܬܵܐ 164 ܛܢܵܢܵܐ ܣܟܼܠܐ ܕܡܡܙܓܼ̈ܢܹܐ ܥܨܢܝ ܘܐܡܪܬܿܗ . 165 : ܠܘ ܡ̣ܢ ܪܓܬܝ ܣܒܿܟܬܼ ܕܐܣܩ ܠܪܘܡܵܐ ܕܠܥܠ 166 ܠܗܘܿܢ ܨ̇ܒܐ ܐ̄ܢܐ ܕܐܚܸܬ ܠܐܲܪܥܵܐ ܕܟܼܡܵܐ ܐܡܪܲܚܘ . 167 : ܠܵܘ ܫܘܼܒܼܗܵܪܵܐ ܚܛܦܢܝ ܕܐܗܪܘܿܓܼ ܒܣܬܝܪ̈ܬܐ 168 ܠܫܘܥܠܝ ܡ̈ܠܐ ܕܓܘܕܵܦܲܝ̈ܗܘܿܢ ܒܥ̇ܝܬ ܕܐܩܦܝܝ . 169 : ܠܵܘ ܗ̄ܘ̣ܵܐ ܕܪܓܼܐ ܕܪܲܒܢܘܼܬܼܵܐ ܒܥ̇ܝܬ ܕܐܚܛܘܿܦ ܠܝܼ 170 ܫܒܪܼ̈ܝ ܠܸܒܵܐ ܩܪ̣ܵܘ ܗܦܢܐܝܼܬ ܘܠܵܐ ܒܣܡܬ̤ ܠܝܼ . 171 : ܢܗܘܢ ܗܲܦܟܼܘܗܝ ܠܢܝܼܫܵܐ ܕܩܒܲܠ ܒܪܸܫ ܙܵܟܘܼܬܹܗ 172 ܘܡܸܛܠ ܗܕܐ ܫܕܝܬ ܠܘܼܩܒܵܠܗܘܿܢ ܓܸܐܪܹ̈ܐ ܕܡܸܠܲܝ̈ . 173 : ܥܡܝܪܐ ܘܚܒܬܐ ܒܥܘ ܪܸܢܣܝܼܡܘܿܢ ܒܒܸܢܝܢ ܩܘܼܫܬܼܵܐ 174 ܘܚܡܘ ܚܘܫܒܲܝ̈ ܐܲܝܟ ܕܒܼܢܘܼܪܵܐ ܕܐܘܩܸܕ ܐܸܢܘܿܢ . 175 : ܘܐܠܵܐ ܢܚܵܘܿܘܢ ܒܝܲܕ ܣܘܼܥܪ̈ܢܹܐ ܕܐܝܟܲܢ ܒܢܹܝܢ 176 ܘܐܠܸܦ ܢܝܫܵܐ ܕܪ̈ܥܝܢܲܝܗܘܿܢ ܕܐܝܟܢ ܚܵܢܝܼܢ . 177 : ܐܸܢ ܡ̣ܢ ܓܘܼܫܡܵܐ ܕܥܕܬܵܐ ܐܸܢܘܿܢ ܐܲܝܟ ܗܲܕܡܹ̈ܐ 178 ܡ̇ܢ ܣܢ̇ܝܢ ܠܹܗ ܠܫܡܵܐ ܡܫܝܼܚܵܐ ܪܫܵܐ ܕܓܘܼܫܡܵܐ . 179 : ܠܡܵܢܵܐ ܡܢܲܟܼܪܝܼܢ ܫܸܡ ܒܲܪܢܵܫܵܐ ܕܣܝܼܡ ܒܲܟܬ̈ܒܹܐ 180 ܘܡ̇ܢ ܥܛܝܢ ܠܫܸܡ ܐܝܼܩܵܪܵܐ ܕܩܒܸܠ ܓܸܢܣܲܢ . 181 : ܠܡܵܢܵܐ ܚܵܠܛܝܢ ܟܝܢܵܐ ܓܢܝܼܙܵܐ ܕܠܐ ܡܸܬܚܠܛ 182 ܘܡܵܢܵܐ ܡܡܲܙܓܝܼܢ ܐܦ ܟܣܝ̈ܬܐ ܕܠܵܐ ܡܸܬܡܙ̈ܓܼܵܢ . 183 : ܠܵܐ ܡܸܬܼܡܢܲܓܼ ܟܝܢܵܐ ܟܲܣܝܵܐ ܒܲܦܓܼܪܐ ܓܲܠܝܵܐ 184 ܡܵܐ ܡܣܬܼܝܼܟ ܠܵܐ ܩܵܢܹܐ ܣܟܼܵܐ ܒܡܸܣܬܝܟܢܵܐ . 185 : ܠܲܝܬ ܠܹܗ ܐܬܪܐ ܠܐܚܝܼܕ ܟܠܐ ܕܢܸܚܙܘܿܩ ܡܦܘܿܫ 186 ܕܠܒܲܪ ܡ̣ܢ ܟܠ ܘܠܓܼܘ ܡ̣ܢ ܟܠ ܟܝܵܢܹܗ ܡܲܡܠܸܟ . 187 : ܡܛܠ ܗܵܕܹܐ ܡܬܟܬܲܫ ܐ̄ܢܵܐ ܒܙܲܝܢܵܐ ܕܡܸܠܲܝ̈ 188 ܕܐܸܚܪܘܿܒ ܣܸܕܪܹ̈ܐ ܕܡܚܫܲܝ̈ ܡܸܠܬܼܵܐ ܘܲܥܛܚ̈ ܦܲܓܼܪܵܐ . 189 ܡܬܚܬܝܼܢ ܡܠܬܐ ܠܚܵܫܘܿܫܘܼܬܼܵܐ ܕܒܸܣܪܵܐ ܫܝܼܛܵܐ : pb. f.188v 190 ܘܕܚܩܝܼܢ ܦܲܓܼܪܵܐ ܡ̣ܢ ܐܝܩܵܪܵܐ ܕܥܲܡ ܐܝܼܬܘܼܬܵܐ . 191 : ܩ̇ܥܝܢ ܥܝܼܪܹ̈ܐ ܕܣܠܸܩ ܘܐܲܡܠܸܟ ܒܹܗ ܒܲܟܼܝܢܹܗ 192 ܘܣܟܼܝܼܪ ܦܘܼܡܵܐ ܕܥܛܠܝ̈ ܠܸܒܵܐ ܡ̣ܢ ܒܘܼܝܵܢܵܐ . 193 : ܕܒܹܗ ܬܘܼܒ ܐܬ̇ܐ ܒܫܘܼܠܵܡ ܙܲܒܼܢܹ̈ܐ ܓܠ̣ܘ ܠܲܫܠܝܼܚܹ̈ܐ 194 ܘܠܵܐ ܨܝ̇ܬܝܢ ܠܵܗ̇ ܠܟܼܵܪܘܿܙܘܼܬܼܵܐ ܕܪ̈ܘܚܢܝܹܐ . 195 : ܒܲܪ ܓܢܣܢ ܗ̄ܘ̣ ܕܲܣܠܸܩ ܘܐܲܡܠܸܟ ܥܲܡ ܐܝܼܬܘܼܬܼܵܐ 196 ܘܠܵܘ ܐܝܼܬܘܼܬܼܵܐ ܢܚܬܲܬ̤ ܠܐܲܪܥܵܐ ܘܐܟܢ ܣܸܠܩܲܬ̤ . 197 : ܟܝܵܢܵܐ ܗ̄ܘ̣ ܕܝܼܠܲܢ ܕܪܟܸܒ ܪܘܼܚܵܐ ܘܦܓܸܕ ܠܐܐܲܪ 198 ܘܙܝܲܚܘ ܛܲܥܢܘܼܗܝ ܡܠܝܼ̈ܠܹܐ ܘܚܲܪ̈ܫܹܐ ܡܛܠ ܟܣܝܵܐ . 199 : ܗܘܝ̤ܘ ܕܕܪܲܫ ܐܘܼܪܚܵܐ ܚܲܕܬܵܐ ܒܐܲܐܪ ܪܲܓܼܝܵܐ 200 ܘܐܵܝܥܝ ܓܼܦܹ̈ܐ ܕܦܪܘܿܚܘܼܬܼܵܐ ܕܠܵܐ ܒܲܟܼܝܢܹܗ . 201 : ܗܘܝ̤ܘ ܕܦܬܲܚ ܬܪ̈ܥܲܝ ܪܵܘܡܵܐ ܩܕܼܵܡ ܐܪ̈ܥܢܹܐ 202 ܘܥܲܠ ܕܢܟܗܢ ܒܩܕܘܿܫ ܩܘܼܕ̈ܫܐ ܚܠܵܦ ܚܲܝܲܝ̈ܗܘܿܢ . 203 : ܠܵܐ ܗ̄ܘ̣ܵܐ ܒܛܲܟܼܣ̇ܐ ܢܡܘܣܝܵܐ ܥܲܠ ܕܲܢܟܗܸܢ 204 ܐܠܐ ܒܕܡܵܐ ܕܕܝܵܬܸܩܹܐ ܚܲܕܬܵܐ ܕܝܼܠܹܗ . 205 : ܠܵܘ ܕܢܫܡܸܫ ܒܐܲܪ̈ܥܵܢܝܵܬܼܵܐ ܡܛܝܗܝ ܐܲܝܟ ܟܘܡܪܹ̈ܐ 206 ܠܫܡܝܵܐ ܥܲܠ ܕܲܢܚܣܹܐ ܟܠ ܒܕܸܒܚܵܐ ܕܢܲܦܫܹܗ . 207 : ܚܕܵܐ ܡܥܠܬܐ ܥܲܠ ܘܐܢܩܒܲܠ ܒܩܕܘܿܫ ܩܘܼܕ̈ܫܹܐ 208 ܘܠܵܐ ܬܘܼܒܼ ܦܣܸܩ ܙܲܒܼܢܵܐ ܠܡܲܚܬܹܗ ܘܪܲܒܘܼܬ ܕܲܪܓܹܗ . 209 : ܥܠ̣ ܘܐܬܚܘܼܝ ܩܕܵܡ ܚ̇ܙܐ ܟܠ ܕܲܚܙܹܐ ܗ̄ܘ̣ܵܐ ܠܹܗ 210 ܘܝܗ̣ܒ ܠܹܗ ܕܪܲܓܼܵܐ ܘܣܵܡ ܠܹܗ ܬܵܓܼܵܐ ܕܫܸܡ ܐܝܼܬܘܼܬܼܵܐ . 211 : ܩܲܪܒܹܗ ܒܚܲܝܵܠܐ ܕܪܸܡܙܵܐ ܟܲܣܝܵܐ ܠܕܪܓܼܵܐ ܕܲܠܥܸܠ 212 ܠܗ̇ܝ ܪܲܒܘܼܬܵܐ ܕܠܵܐ ܡܸܬܦܚܡܵܐ ܥܲܡ ܕܥܒܼܝܼ̈ܕܹܐܘ 213 : ܫܥܒܸܕ ܠܹܗ ܟܠ ܘܐܡܸܠܸܟ ܥܠ ܟܠ ܒܚܹܝܠ ܢܵܣܘܿܒܹܗ 214 ܘܩܒܸܠ ܕܢܕܘܢ ܠܪ̈ܘܚܵܢܹܝܵܐ ܘܦܓܼܪ̈ܢܝܹܐ . 215 : ܒܕܝܼܢܹܗ ܒܚ̇ܪ ܠܦܪܘܿܫܘܼܬܼܵܐ ܕܡܲܠܝܼܠܘܬܐ 216 : ܘܡܲܚܬܐ ܒܥ̇ܕܐ ܘܡ̈ܠܐ ܘܪܡܙܠ ܕܥܝ̈ܢܐ 217 : ܒܝܲܕ ܓܠܝܘܼܬܼܵܐ ܕܦܓܼܪܹܗ ܚܵܙܹܝܬ ܒܙܘ̈ܥܐ ܟܣܝ̈ܐ 218 ܠܗ̇ܝ ܟܣܝܘܼܬܼܵܐ ܕܡܣܝܵܐ ܡ̣ܢܟܠ ܘܓܼܠܐ ܠܗ̇ ܟܠ . 219 : ܒܹܗ ܡܸܬܒܩܝܼܢ ܒܪ̈ܓܼܫܹܐ ܕܲܠܒܲܪ ܐܲܝܟ ܕܒܓܠܝܐ 220 ܘܒܪܥܝܢܵܐ ܒܚܹܝܠ ܐܝܼܬܼܘܼܬܼܵܐ ܕܟܣܝܐ ܒܓܘܗ . 221 : ܒܢܝܪܐ ܕܚܘܼܒܹܗ ܟܕܝܼܢܝܼܢ ܐ̄ܟܚܕ ܥܝܼܪܹ̈ܐ ܘܐ̄ܢ̈ܫܐ 222 : ܘܲܡܙܲܚܝܢ ܠܹܗ ܐܲܝܟ ܕܠܨܠܡܵܐ ܕܡܲܠܟܵܐ ܟܲܣܝܵܐ 223 : ܒܦܓܼܪܹܗ ܚܵܙܹܝܢ ܦܓܼܪ̈ܢܝܐ ܠܗܕܡܲܝ̈ܗܘܿܢ 224 ܘܪ̈ܘܚܢܝܹܐ ܒܙܘܲܥܝ̈ ܠܲܩܢܘܿܡܲܝ̈ܗܘܿܢ . 225 : ܬܢܝܿܢ ܫܘܼܒܼܚܵܐ ܒܩܠܵܐ ܕܪ̈ܓܫܹܐ ܪܘܼܚܵܢܵܐܝܼܬ 226 ܘܡܩܕܫܝܼܢ ܠܹܗ ܒܗܲܢܝܼܐܘܼܬܵܐ ܕܪ̈ܥܝܢܲܝܗܘܿܢ . 227 : ܣܓܼܕܝܢ ܟܠܫܵܥ ܒܗܝܟܠ ܦܲܓܼܪܹܗ ܠܗܘܿ ܕܟܼܣܹܐ ܒܹܗ 228 ܘܡܩܪܒܝܼܢ ܠܹܗ ܕܒܼܚܹ̈ܐ ܟܣܝ̈ܐ ܕܪ̈ܥܝܢܲܝܗܘܿܢ . 229 : ܒܲܠܡܐܝܢ ܦܓܼܪܗ ܢܚܝܼܢ ܙܘ̈ܥܐ ܕܚܘܼܫܵܒܲܝ̈ܗܘܿܢ 230 ܡܵܐ ܕܡܸܫܬܲܚܩܝܼܢ ܒܒܥܬ ܟܣܝܵܐ ܕܠܵܐ ܡܬܕܪܟܵܐ . 231 : ܡܸܛܠܗܵܕܹܐ ܓܼܒܝܗܝ ܡ̣ܢ ܟܠܐ ܡܬܩܢ ܟܠܐ 232 ܕܢܡܠܐ ܒܗ̇ ܒܓܼܠܝܘܼܬܼ ܦܓܼܪܗ ܣܘܢܩ̇ܢ ܟܠܐ . 233 : ܣܢܝܼܩ ܗ̄ܘ̣ܵܐ ܥܒܼܝܼܕܵܐ ܕܬܒܼܥܹܐ ܟܠܫܵܥ ܡܕܡ ܕܟܼܣܹܐ 234 ܘܢܐܠܲܦ ܚܲܝܠܵܐ ܕܲܣܬܝܼܪ̈ܬܵܐ ܘܒܘܼܕܵܩܲܝ̈ܗܘܿܢ . 235 : ܘܕܠܵܐ ܡܨܝܐ ܕܟܝܢ ܟܣܝܐ ܢܐܬܐ ܠܓܠܝܐ 236 ܬܚܡ ܐܢܘܿܢ ܠܫܘܼܐܵܠܲܝܗ̈ܘܿܢ ܒܨܠܡܵܐ ܓܼܠܝܵܐ . 237 : ܪܗܛܝܼܢ ܟܠܫܵܥ ܒܐܸܣܛܵܕܝܘܿܢ ܕܫܸܡ ܐܝܼܬܘܼܬܼܵܐ 238 ܘܡܵܐ ܕܐܬܡܛܝܼܘ ܠܬܪܲܥ ܦܓܼܪܹܗ ܫܩܲܠܘ ܙܵܟܼܘܼܬܼܵܐ . 239 : ܗܘ̤ ܝ̇ܗܒܠܗ̇ ܠܐܲܬܼܠܹܝܛܘܼܬܼܵܐ ܕܪܸܥܝܢܲܝܗܘܿܢ 240 ܟܠܝܼܠܵܐ ܕܡܵܘܸܫܛ ܟܣܝܐ ܒܐܝܼܕܹܗ ܚܠܵܦ ܥܲܡܠܲܝ̈ܗܘܿܢ . 241 : ܒܐܝܕܵܐ ܕܦܓܼܪܹܗ ܝ̇ܗܒ ܐܲܕܼܪܵܐ ܡܵܪܹܐ ܟܪܡܵܐ 242 ܠܦܥ̈ܠܹܐ ܕܲܠܐܝܼܘ ܡܸܛܠ ܣܲܒܼܪܵܐ ܕܚܲܝܹ̈ܐ ܚܲܕܬܹ̈ܐ . 243 ܘܒܹܗ ܡܬܦܢ̈ܝܢ ܟܲܪܪܹ̈ܐ ܕܪܘܼܚܵܐ ܠܥܒܕܹ̈ܐ ܛܵܒܹ̈ܐ : pb. f.189r 244 ܕܢܣܲܒܼܘ ܟܸܣܦܵܐ ܘܦܲܪܢܸܣܘ ܫܲܦܝܼܪ ܘܫܬܲܪܘ ܘܐܲܥܬܲܪܘ . 245 : ܡܢܹܗ ܫܡ̇ܥ ܥܒܼܕܵܐ ܒܝܼܫܵܐ ܠܗܝ̇ ܒܲܪܬܵ ܩܵܠܵܐ 246 ܕܡܛܠ ܡܵܢܵܐ ܛܫܝܼܬ ܟܟܪܐ ܕܝܸܗܒܿܬܼ ܒܐܝܼܕܲܝ̈ܟ . 247 : ܥܡܹܗ ܥܐ̈ܠܢ ܚܟܝ̈ܡܬܼܵܐ ܠܓܼܢܘܿܢ ܚܲܬܼܢܵܐ 248 ܟܲܕ ܡܬܓܲܐ̈ܝܵܢ ܒܠܒܘܿܫ ܫܘܼܒܚܵܐ ܕܠܵܐ ܡܬܚܼܒܹܠ . 249 : ܗܘ̤ܝܘ ܡܦܢܹܐ ܠܘܵܬ ܣܟ̈ܠܬܐ ܕܠܵܐ ܩܢܝ̈ ܡܸܫܚܵܐ 250 ܕܙ̈ܠ ܐܬܒܣ̈ܡ ܡ̣ܢ ܥܡܠܝܟܝܢ ܐܲܝܟ ܕܲܕܚܸܡܬܹ̇ܝܢ . 251 : ܒܩܵܠ ܦܬܓܡܵܘ̈ܗܝ ܩܵܢܹܝܢ ܣܲܒܼܪܵܐ ܢܛܪ̈ܝ ܚܘܼܒܹܗ 252 ܘܢܦܩ̈ܢ ܠܐܘܪܥܹܗ ܠܡܸܣܒ ܐܲܓܼܪܵܐ ܚܠܦ ܥܡܠܲܝ̈ܗܘܿܢ . 253 : ܥܡܹܗ ܦܪܚܝܼܢ ܠܐܦܲܝ̈ ܪܵܘܡܵܐ ܒܓܸܦܹ̈ܐ ܕܪܘܼܚܵܐ 254 ܟܕ ܡܸܙܕܲܝܚܝܼܢ ܥܲܠ ܡܲܪܟܲܒܼܬܼܵܐ ܕܚܨܗ ܕܐܵܐܲܪ . 255 : ܒܐܬܸܐ ܓܠܝܼܵܬܐ ܕܐܣܬܠܲܩ ܒܗ̇ ܦܲܓܼܪܗ ܕܝܼܠܹܗ 256 ܒܵܗ̇ ܡܬܥܠܝܼܢ ܦܓܼܪ̈ܐ ܕܲܗܘ̤ܵܘ ܥܘܼܡܪܵܐ ܠܚܘܼܒܹܗ . 257 : ܥܢܢܵܐ ܛܥܢܬܹܗ ܐܲܝܟ ܡܪܟܒܬܼܵܐ ܟܕ ܣܵܠܸܩ ܗ̄ܘ̣ܵܐ 258 ܘܪܡܙܵܐ ܟܣܝܐ ܡܕܒܲܪ ܗܘ̣ܵܐ ܠܗ̇ ܐܝܟ ܗܢܝܟܐ . 259 : ܒܗ̇ ܒܕܡܘܬܵܐ ܥܢܢܹ̈ܐ ܕܢܘܼܗܪܵܐ ܛܥܢ̈ܐ ܦܓܪܹ̈ܐ 260 ܒܗ̇ܘ ܦܘܩܕܢܵܐ ܕܦܓܼܕ ܠܐܐܲܪ ܘܙܲ [...] ܝ ܦܲܓܼܪܹܗ . 261 : ܒܗ ܨܵܪܐܢܝܢ ܠܡܚ̈ܠܬܢ ܘܠܫܒܝܼܚܵܝ̈ܬܼܵܢ 262 ܘܪܫܡ ܐܢܝܢ ܠܟܬܝܒ̈ܬܐ ܒܕܦܐ ܕܦܓܼܪܹܗ . 263 : ܒܹܗ ܚܵܘܝܼ ܠܲܢ ܥܲܠ ܡܦܘܼܠܬܲܢ ܕܟܼܡܵܐ ܥܫܢܲܬ̤ 264 ܘܒܹܗ ܒܕܸܩ ܠܲܢ ܥܲܠ ܦܘܪܩܢܲܢ ܕܟܼܡܵܐ ܡܥܠܲܝ . 265 : ܒܒܲܛܢܗ ܨܪܗ̇ ܠܓܼܒܝܼܠܘܼܬܲܢ ܡ̣ܢ ܕܲܝܚܝܼܝܵܐ 266 ܘܒܡܘ ܠܕܹܗ ܕܕܠܵܐ ܢܸܩܦܵܐ ܝܠܕܬܢ ܐܲܪܥܵܐ ܆ 267 : ܒܝܲܕ ܬܪܒܝܼܬܹܗ ܕܒܐܪ̈ܥܢܝܵܬܐ ܓ̣ܠܐ ܕܡܢܲܢ ܗ̄ܘ̣ 268 ܘܕܣܒܼܠ ܚܫ̈ܐ ܚܘܝܼ ܟܝܢܹܗ ܕܡ̣ܢ ܡܵܝܘ̈ܬܐ ܗ̄ܘ̣ . 269 : ܒܡܵܘܹܗ ܐܟܪܸܙ ܥܲܠ ܬܲܪܥܘܼܬܼܵܐ ܕܗܘ̤ܝܬ ܒܐܝܼܕܹܗ 270 ܘܒܢܘܚܡܹܗ ܫܪ̣ܐ ܠܲܚܛܝܼܬܵܐ ܘܒܲܛܸܠ ܡܵܘܬܵܐ . 271 : ܒܝܲܕ ܣܦܩܬܹܗ ܕܪܲܫ ܠܲܢ ܐܘܼܪܚܵܐ ܕܢܸܣܲܩ ܠܪܘܡܵܐ 272 ܘܲܒܼܙܘܼܚܵܝܹܗ ܪܲܡܪܵܡ ܦܓܼܪܢ ܡ̣ܢ ܕܲܚܝܼܚܵܐ . 273 : ܒܕܘܟܲܬ ܨܦܪܐ ܗܘ̤ܵܐ ܠܲܢ ܕܢܚܹܗ ܐܲܪܥܢܝܵܐ 274 ܘܫܘܼܠܡ ܝܘܡܵܐ ܪܗܛܵܐ ܕܐܘܪܚܹܗ ܕܠܐܦܝ̈ ܪܵܘܡܵܐ . 275 : ܢܦ̣ܩ ܡ̣ܢ ܨܦܪܐ ܘܠܚܗ̇ ܒܚ̈ܫܐ ܠܐܸܫܘܵܪ ܦܓܼܪܢ 276 ܘܢܚ ܒܠܡܹܐܢܵܐ ܕܪܘܡܵܐ ܕܠܥܸܠ ܐܝܟ ܕܒܪܡܵܫܐ . 277 : ܒܝܲܕ ܡܲܣܩܬܹܗ ܦܬܚܢܲܢ ܬܲܪ̈ܥܹܐ ܕܐܚܝܼܕܝܼܢ ܗ̄ܘ̣ܵܘ 278 ܘܐܥܠܲܢ ܥܡܗ ܠܩܕܘܿܫ ܩܘܿܕ̈ܫܐ ܕܠܐ ܡܲܦܣ ܗ̄ܘ̣ܵܐ . 279 : ܣܠܸܩ ܕܚܝܼܢܲܢ ܥܲܡ ܪܘܡܪܡܹܗ ܠܘܵܬ ܐܝܼܬܘܼܬܼܵܐ 280 ܘܝܼܬܼܒܼ ܥܲܦܪܲܢ ܒܛܲܟܸܣܵܐ ܕܡܲܠܟܵܐ ܩܢܹܐ ܫܘܼܠܛܢܵܐ . 281 : ܐܚܲܕ ܫܲܒܛܵܐ ܕܪܫܢܘܼܬܼܵܐ ܘܐܡܠܸܟ ܥܲܠ ܟܠ 282 ܘܫܪܝܼ ܦܩܕ ܒܕܠܐ ܕܝܼܠܹܗ ܐܲܝܟ ܥܒܼܘܿܕܵܐ . 283 : ܐܹܝܘ ܕܚܝܼܚܵܐ ܕܟܼܡܵܐ ܝܼܪܸܒܼ ܒܲܕܠܵܐ ܕܝܼܠܹܗ 284 ܐܝܘ ܡܝܘܬܵܐ ܕܦܠܓܼ ܚܲܝܹ̈ܐ ܡ̣ܢ ܕܐ̄ܚܪ̈ܢܹܐ . 285 : ܐܝܘ ܐܪܥܢܵܐ ܕܫܒܲܩ ܐܪܥܵܐ ܐܸܡܵܐ ܕܦܓܼܪܹܗ 286 ܘܥ݂ܲܠ ܕܢܕܝܲܪ ܒܥܘܼܒܵܐ ܕܐܸܡܵܐ ܕܠܵܐ ܒܲܟܼܝܵܢܹܗ . 287 : ܐܝܘ ܥܦܪܢܵܐ ܕܐܪܦܝܼ ܐܬܼܪܹܗ ܥܘܼܡܪܵܐ ܕܙܒܼܢܵܐ 288 ܘܲܣܠܸܩ ܠܐܲܬܪܵܐ ܕܠܲܝܢ ܫܘܼܠܡܵܐ ܠܐܡܝܢܘܼܬܼ 289 : ܐܹܝܘ ܒܲܪ ܛܘܗܡܵܐ ܐܕܡܝܵܐ ܓܒܝܼܠ ܡ̣ܢ ܐܲܪܥܵܐ 290 ܕܩܢܵܐ ܕܪܓܼܐ ܘܫܸܡ ܫܘܼܠܛܢܵܐ ܕܐܠܗܘܼܬܵܐ . 291 : ܪܟܒܼ ܝܩܝܼܪܵܐ ܓܸܦܹ̈ܐ ܕܪܘܼܚܵܠ ܘܦܪܚ ܒܐܐܪ 292 ܘܐܬܗܲܪ ܐܢܘܿܢ ܠܟܢܫܲܝ̈ ܪܵܘܡܵܐ ܒܩܲܠܝܼܠܘܼܬܹܗ . 293 : ܒܬܗܪܐ ܪܲܒܵܐ ܩܡ̣ܘ ܟܢܫܝ̈ܗܘܢ ܕܫܡܝ̈ܢܐ 294 ܟܲܕ ܚܙܝܢ ܗ̄ܘ̣ܵܘ ܦܓܼܪܵܐ ܕܦ̇ܪܚ ܕܠܵܐ ܒܲܥܝܕܵܐ . 295 : ܟܠܝܼܠܵܐ ܕܫܘܼܒܼܚܵܐ ܓܕܲܠܘ ܠܹܗ ܥܝܼܪܹ̈ܐ ܟܲܕ ܣ̇ܠܸܩ ܗ̄ܘ̣ܵܐ 296 ܕܚܙ̣ܘ ܕܲܕܲܪܲܫ ܐܘܼܪܚܵܐ ܠܐ̄ܢ̈ܫܐ ܠܘܵܬܼ ܟܸܢܫܲܝ̈ܗܘܿܢ . 297 : ܗܘ̤ܘ ܐܝܙܓܲܕܹ̈ܐ ܠܘܵܬ ܬܠܡܝܼ̈ܕܹܐ ܕܟܼܡܝܼܪܝܼܢ ܗ̄ܘ̣ܵܘ 298 ܘܐܦܨܚ ܐܸܢܘܿܢ ܒܝܲܕ ܚܸܘܪܹ̈ܐ ܕܠܒܼܝܼܫܝܼܢ ܗ̄ܘ̣ܵܘ . 299 ܚܘܼܒܵܐ ܘܪ̈ܚܡܹܐ ܩܢܵܘ ܨܝܕ ܓܸܢܣܲܢ ܒܝܲܕ ܡܲܣܲܩܬܹܗ : pb. f.189v 300 ܘܫܪܝܼܘ ܪܕܝܢ ܒܐܘܼܪܚܵܐ ܕܫܝܢܵܐ ܠܘܵܬ ܐ̄ܢܫܘܬܢ . 301 : ܟܡܝܼܪܝܼܢ ܗ̄ܘ̣ܵܘ ܛܵܒܼ ܥܲܠ ܡܦܘܠܬܲܢ ܡ̣ܢ ܫܘܼܒܵܝܵܐ 302 ܘܕܚܙ̣ܘ ܩܘܡܲܢ ܒܝܲܓ ܒܲܪ ܓܢܣܢ ܚܕܝܘ ܐ̄ܬ̄ܒ ܘܐܬܒܝܲܐܘ . 303 : ܒܥܪ ܦܘܩܕܢܵܐ ܣܓܼܗ̇ ܠܐܘܼܪܚܵܐ ܒܝܢܲܢ ܘܲܠܗܘܿܢ 304 ܘܲܫܪܝܗܝ ܒܕܡܹܗ ܠܓܼܙܪ ܕܝܼܢܵܐ ܕܣܓܼ ܚܘ̈ܒܬܲܢ . 305 : ܒܡܨܥܝܘܼܬܹܗ ܫܝܢ ܟܠܐ ܒܝܲܕ ܡܪܟܠ 306 ܘܫܪܪܗ ܠܫܝܢܵܐ ܕܚܘܕܬ ܟܠܐ ܒܝܲܕ ܡܣܲܩܬܹܗ . 307 : ܫܪ̣̰ܐ ܠܐܣܝܼܪܹ̈ܐ ܕܚܒܝܼܫܝܼܢ ܗ̄ܘ̣ܵܘ ܒܚܸܣܢܹ̈ܐ ܕܥܵܡ̣ܐ 308 ܘܒܲܝܐ ܐܢܘܿܢ ܒܲܫܒܼܚ̈ܝܵܬܵܐ ܕܩܲܒܸܿܠ ܘܝܼܪܬ . 309 : ܗܘ̤ ܒܲܩܢܘܿܡܹܗ ܗܘ̤ܐ ܡܲܚܙܝܼ̈ܬܐ ܕܫܦܝܼܪ̈ܵܬܵܐ 310 ܘܓܕܠ ܐܝܢܝܢ ܟܠܝܼ̈ܠܹܐ ܦܐܝܐ ܠܪܸܫ ܙܵܟܘܼܬܹܗ . 311 : ܒܒܛܢܗ ܫܘܼܒܼܚܵܐ ܠܐܠܗ ܟܠܐ ܡ̣ܢ ܬܘܼܩܵܢܵܘ̈ܗܝ 312 ܘܫܝܢܵܐ ܒܐܪܥܵܐ ܘܣܲܒܼܪܵܐ ܛܵܒܼܵܐ ܠܲܕܠܵܐ ܣܲܒܼܪܵܐ 313 : ܒܩܘܼܪܵܒܼ ܕܒܼܚܹ̈ܐ ܩܵܠ ܒܘܼܕܩܵܐ ܕܬܒܝܼܘܼܬܼܵܐ 314 ܕܗܵܐ ܣܝܼܡ ܠܓܙܪ ܕܝܼܢܵܐ ܘܠܐܬ̤ܐ ܕܫܲܝܢܵܐ . 315 : ܥܡܲܕܹܗ ܩܪܐ ܐܲܝܟ ܫܝܼܦܘܿܪܵܐ ܥܲܠ ܪܲܒܘܼܬܹܗ 316 ܘܩܵܠܹܗ ܕܐܒܼܐ ܡܲܟܼܪܸܙ ܚܘܼܒܹܗ ܘܪܒܘܼܬ ܕܲܪܓܹܗ . 317 : ܨܘܡܹܗ ܡܲܟܼܪܸܙ ܥܲܠ ܙܵܟܘܼܬܹܗ ܕܒܓܼܘ ܚܘܼܪܒܵܐ 318 ܕܚܣܢܹܗ ܒܪܸ̈ܓܼܫܹܐ ܦܓܼܪ̈ܢܹܝܐ ܠܚ̇ܣܸܢ ܟܠܵܐ . 319 : ܒܥܕܵܢ ܡܵܘܬܹܗ ܐܵܦ ܫܬܼܝܩܹ̈ܐ ܗܘ̤ܵܘ ܡܠܠܹ̈ܐ 320 ܕܥ̣ܨܐ ܐܢܘܿܢ ܪܸܡܙܵܐ ܟܲܣܝܵܐ ܘܲܩܢ̣ܵܘ ܚܲܝܠܵܐ . 321 : ܩܵܠ ܢܡܝܡܹܗ ܩܛܠܹܗ ܠܡܵܘܬܵܐ ܘܕܵܫ ܠܚܛܝܼܬܵܐ 322 ܘܩܥ̣ܘ ܡܝ̈ܬܐ ܒܐܕܢܲܝ̈ ܡܵܘܬܼܵܐ ܕܐܲܝܟܿܘܿ ܥܘܼܩܣܵܟ . 323 : ܒܝܘܿܡ ܡܲܣܩܬܹܗ ܩܪ̣ܵܐ ܠܐܪ̈ܥܢܹܐ ܘܲܠܫܡܝܼܢܹ̈ܐ 324 ܘܚܘܝܼ ܐܢܘܿܢ ܐܘܪܚܵܐ ܚܲܕܬܵܐ ܠܡܪܕܐ ܠܪܘܡܵܐ . 325 : ܢܦ̣ܩܘ ܒܲܠܘܼܝܬܹܗ ܪ̈ܘܼܚܢܝܹܐ ܘܦܓܼܪ̈ܢܝܹܐ 326 ܕܢܸܚܙܘܿܢ ܦܓܼܪܗ ܐܲܝܟ ܦܪܚ ܪܘܼܚܵܢܵܐܝܼܬܼ . 327 : ܗܲܢܝܼܵܐ [ ܗ̄ܘ̣ܵܬ ] ܚܙܵܬܵܐ ܕܦܲܓܼܪܹܗ ܠܐܪ̈ܥܢܝܹܐ 328 ܘܪܚܝܼܡ ܗ̄ܘ̣ܵܐ ܛܵܒܼ ܥܸܢܝܵܢ ܢܦܫܹܗ ܠܲܡܫܲܝ̈ܢܹܐ . 329 : ܠܵܐ ܣܒܼܥܐ ܗ̄ܘ̣ܵܬ ܥܲܝܢܵܐ ܕܒܸܣܪܵܐ ܠܡܸܬܒܲܩܵܝܘܼ 330 ܒܪ̈ܓܼܫܝ ܦܓܼܪܗ ܟܲܕ ܡܙܕܝܲܚ ܥܲܠ ܡܲܪܟܲܫܵܬܐ . 331 : ܠܐ ܡܢܚܝܢ ܗ̄ܘ̣ܵܘ ܪ̈ܘܚܢܝܹܐ ܢܦܘܫܘܢ ܡܸܢܹܗ 332 ܘܡܬ ܚܦܛܝܼܢ ܗ̄ܘ̣ܵܘ ܕܐܲܝܟܵܐ ܢܸܥܸܠܘܿܒܼ ܒܚܘܼܒܵܐ ܨܐܹܕܵܘܗܝ . 333 : ܦܐܹܐ ܗ̄ܘ̣ܵܐ ܘܪܓܝܼܓ ܐܦܗܘ̤ ܙܲܒܼܢܵܐ ܕܐܣܬܠܲܩ ܒܹܗ 334 ܘܥܸܠܒ ܗ̄ܘ̣ܵܐ ܠܹܗ ܠܐܣܦܹܝܪ ܫܡܫܵܐ ܪܲܗܛܵܐ ܕܐܘܼܪܚܹܗ . 335 : ܥܲܡ ܙܵܟܘܬܵܐ ܕܫܡܫܵܐ ܪܲܒܵܐ ܥܒܲܕ ܙܟܘܬܹܗ 336 ܘܦܪܣ ܢܘܼܗܪܵܐ ܕܟܼܵܪܘܿܙܘܼܬܹܗ ܠܐܲܪܘܥ ܦܸܢ̈ܝܵܢ . 337 : ܒܝܲܪܚܵܐ ܕܙܟܼܐ ܢܘܼܗܪܵܐ ܠܚܫܟܵܐ ܕܟ̣ܵܗ̇ ܠܲܚܛܝܼܬܵܐ 338 ܘܪܕܦܗ̇ ܠܛܘܥܝܲܝ ܢܚܬܐ ܣܢܝܵܐ ܕܙܩܪ ܒܝܼܫܵܐ . 339 : ܙܟܼܐ ܒܚܙܝܼܪܢ ܢܘܼܗܪܵܐ ܘܢܘܼܗܪܵܐ ܥܒܕܐ ܘܡܵܪܵܐ 340 ܘܚܒܼ ܚܫܘܟܼܵܐ ܥܲܡ ܚܸܫܘܿܟܼܵܐ ܠܸܠܚܐ ܕܛܘܼܥܝܲܝ . 341 : ܩܡ ܢܗܝܼܪܵܐ ܒܪܗܛܵܐ ܕܐܘܼܪܚܹܗ ܒܕܲܪܓܼܵܐ ܕܲܠܥܸܠ 342 ܘܣܡܹܗ ܠܚܸܫܟܵܐ ܒܕܪܓܼܵܐ ܕܲܠܬܲܚܬ ܐܲܝܟ ܕܲܒܼܩܲܒܼܪܵܐ . 343 : ܣܠܸܩ ܐܵܦ ܫܸܡܫܵܐ ܕܙܲܕܝܼܩܘܼܬܵܐ ܠܪܘܡܵܐ ܕܲܠܥܸܠ 344 : ܘܣܲܚܦܵܗ̇ ܠܛܘܥܝܲܝ ܘܠܕܵܪ̈ܵܘܙܝܗ̇ ܠܥܘܼܡܩܵܐ ܕܲܠܬܚܬ 345 : ܒܬܠܬ ܫܥܝܼ̈ܬ ܕܫܩܠ ܢܘܼܗܪܵܐ ܡ̣ܢ ܚܸܫܘܿܟܼܵܐ 346 ܘܦܣܩܗ ܠܪܗܛܗ ܘܬܚܡ ܡܠܝܗܝ ܒܕܪܓܼܐ ܕܲܠܬܲܚܬ . 347 : ܫܡܗܹ̈ܐ ܬܠܵܬܐ ܝܗ̣ܒ ܐܵܦ ܡܲܠܟܲܢ ܠܲܬܪܹܥܣܲܪܬܹܗ 348 ܘܒܼܗܘܢ ܦܣܩܘܼܗ̇ ܠܐܘܼܪܚܵܐ ܕܡܵܘܬܼܵܐ ܕܕܲܪܲܫ ܒܝܼܫܵܐ . 349 : ܢܚܸܬܘ ܙܠܝܼܩܵܘ̈ܗܝ ܠܐܲܪܥܵܐ ܟܠܵܗ̇ ܒܲܕܡܘ̣ܬ ܡܸܛܪܵܐ 350 ܘܪܓܝܼ ܥܘܼܒܵܗ̇ ܡܲܫܸܠܘ ܦܸܐܪܹ̈ܝܗ ܒܚܲܡܝܼܡܘܼܬܹܗ . 351 ܛܲܠܵܐ ܕܪ̈ܲܚܡܹܐ ܪܵܣ ܒܵܪܘܿܝܵܐ ܒܝܲܕ ܪܹܫܝܼܬܲܢ : pb. f.190r 352 ܘܲܫܘܿܚܘ ܦܸܐܪܹ̈ܐ ܕܙܲܕܝܼܩܘܼܬܼܵܐ ܒܲܐܪܥܵܐ ܕܲܢܦܫܲܢ . 353 : ܒܝܲܪܚܵܐ ܕܝܵܒܸܒܼ ܦܸܐܪܹ̈ܐ ܘܙܲܪ̈ܥܹܐ ܠܚܲܝܹ̈ܐ ܕܙܲܒܼܢܵܐ 354 ܒܟܪ ܦܸܐܪܹ̈ܐ ܕܡܲܩܢܼܐ ܚܲܝܹ̈ܐ ܕܠܵܐ ܫܘܼܠܵܡܵܐ . 355 : ܒܛܢܹܗ ܒܢܝܼܵܣܢ ܝܲܪܚܵܐ ܕܐܝܼܬܵܘܗܝ ܒܘܼܟܼܪܵܐ ܕܫܲܢ̄ܬܐ 356 ܘܝܲܠܕܹܗ ܒܟܵܢܘ̣ܿܢ ܝܲܪܚܵܐ ܕܒܐܙ ܢܘܼܗܪܵܐ ܠܚܸܫܟܵܐ . 357 : ܨܵܡ ܘܐܸܬܼܢܲܣܝܼ ܒܝܲܪܚܵܐ ܟܡܝܼܪܵܐ ܓܠܝܼܙ ܡ̣ܢ ܦܸܐܪܹ̈ܐ 358 ܘܒܟܪ ܦܸܐܪܹ̈ܐ ܕܚܘܼܡܣܵܢ ܢܲܦܫܹܗ ܡ̣ܢ ܚܘܼܬܚܵܬܹ̈ܐ . 359 : ܕܒܲܚ ܠܩܲܢܘܿܡܹܗ ܒܙܲܒܼܢܵܐ ܕܚܵܒܼ ܒܹܗ ܐܵܕܼܵܡ ܒܐܘܼܟܼܠܵܐ 360 ܘܿܪܥܝܼ ܒܕܒܼܚܹܗ ܠܡܵܪܵܐ ܘܥܲܒܼܕܵܘ̈ܗܝ ܘܐܲܦܨܚ ܐܸܢܘܿܢ . 361 : ܒܝܲܪܚܵܐ ܕܥܸܫܢܲܬ̤ ܚܲܝܵܒܘܼܬܹܗ ܕܐܵܕܵܡ ܒܲܥܕܢ 362 ܒܹܗ ܐܝܬ ܢܲܨܚ ܐܵܕܼܵܡ ܕܲܬܼܪܹܝܢ ܕܲܙܟܼܵܐ ܠܡܵܘܿܬܼܵܐ . 363 : ܒܙܲܒܼܢܵܐ ܕܲܢܦܲܩ ܝܵܪܬܵܐ ܫܦܐܵܐ ܡ̣ܢ ܝܲܪܬܘܼܬܹܗ 364 ܥܲܠ̣ ܟܲܫܝܼܪܵܐ ܠܐ ܬܲܪܐ ܕܚܲܝܹ̈ܐ ܕܠܵܐ ܡܸܬܼܚܲܒܲܠ . 365 : ܒܝܲܕ ܙܵܟܼܘܬܼܵܐ ܦܪܲܥ ܠܐܸܫܛܵܐ ܕܚܲܝܒܼܘܼܬܲܢ 366 ܘܟܲܬܒܢ ܥܲܡܹܗ ܒܫܲܝ̈ܐ ܘܝܵܪ̈ܬܹܐ ܕܥܘܼܬܼܪܵܐ ܕܲܢܣܲܒܼ . 367 : ܐܲܦܢܝܼ ܫܒܝܬܿܢ ܡ̣ܢ ܚܲܣܝܼܫܵܐ ܕܲܫܒܼܵܐ ܠܓܸܢܣܲܢ 368 ܘܐܲܣܩܵܗ̇ ܠܐܬܼܪܵܐ ܕܠܵܐ ܚܵܣܸܢ ܠܗ̇ ܙܲܝܢܵܐ ܕܢܸܟܼܠܹܗ . 369 : ܣܵܡܹܗ ܠܥܘܼܬܪܲܢ ܪܘܼܚܵܫܵܝܵܐ ܒܪܵܘܡܵܐ ܕܲܠܥܸܠ 370 ܕܠܵܐ ܡܸܬܚܲܒܲܠ ܡ̣ܢ ܢܸܟܼܝܵܢܹ̈ܐ ܕܲܪܓܼܝܼܓܼܵܬܐ . 371 : ܢܓܕ ܪܸܥܝܵܢܵܐ ܠܘܵܬܼ ܣܝܼ̈ܡܵܬܼܵܐ ܕܣܝܼܡܲܬ̣ ܢܲܦܫܲܢ 372 ܕܢܸܪܕܹܐ ܒܕܝܼܠܲܢ ܘܠܵܐ ܢܸܬܦܲܫܲܟ ܒܲܕܠܵܐ ܕܝܼܠܲܢ . 373 : ܚܵܘܹܝܢ ܕܝܼܠܲܢ ܕܢܸܪܚܲܡ ܕܝܠܸܢ ܐܲܝܟ ܦܵܪ̈ܘܿܫܹܐ 374 ܘܠܵܐ ܢܸܦܲܟܪ ܒܲܕܠܵܐ ܕܝܠܸ̇ܢ ܐܲܝܟ ܗܕܝܘ̈ܛܹܐ . 375 : ܚܕܡ ܢܲܦܫܲܢ ܒܝܲܕ ܡܘܼܠܟܵܢܹܐ ܕܲܥܬܼܝܼܕܵܬܵܐ 376 ܕܠܵܐ ܢܸܐܣܪܘܼܒܲܢ ܪܸ̈ܓܼܫܲܝ ܦܲܓܼܪܵܐ ܒܲܪܓܲܝܵܬܼܵܐ . 377 : ܣܵܡ ܠܲܢ ܡܝܼܠܵܐ ܕܫܝܼܢܵܐ ܒܐܘܼܪܚܵܐ ܕܲܪܕܵܐ ܒܵܗ̇ ܗܘ̤ 378 ܘܐܲܠܦܲܢ ܕܲܕܡܵܐ ܘܐܲܝܟܵܢ ܢܸܪܕܹܐ ܠܘܥܪ̈ܐ ܕܚܲܝܹ̈ܐ . 379 : ܒܬܲܪܬܹ̇ܝܢ ܐܘܼܕ̈ܚܵܢ ܚܵܘܝܼ ܪܲܗܛܵܐ ܕܲܬܼܪܹܝܢ ܓܲܒ̈ܐ 380 ܕܟܼܠܢܵܫ ܢܸܪܕܹܐ ܒܐܲܝܕܵܐ ܕܨܵܒܹܐ ܒܝܲܕ ܚܹܐܕܘܬܹܗ . 381 ܠܐܘܼܪܚܵܐ ܕܚܲܝܹ̈ܐ ܩܪܵܗ̇ ܕܐܲܠܨܵܐ ܡܛܠ ܥܲܡܠܵܗ̇ . 382 : ܘܗ̇ܝ ܕܐܲܒܼܪܵܢܵܐ ܩܪܵܗ̇ ܕܲܪܘܚܵܝܐ ܒܲܪ̈ܓܝܼܓܼܵܬܐ 383 : ܗܘ̤ ܒܲܩܢܘܿܡܹܗ ܓܡܪܹܗ ܠܪܲܗܛܵܐ ܕܐܘܼܪܚܵܐ ܕܚܲܝܹ̈ܐ 384 ܕܠܵܐ ܢܬܪܦܹܐ ܐܲܝܢܵܐ ܕܚܵܙܸܩ ܒܵܬܲܪ ܡܸܠܵܘ̈ܗܝ . 385 : ܗܵܐ ܚܙܲܩ ܡܲܠܟܵܐ ܒܐܘܼܪܚܵܐ ܚܲܕܬܐ ܕܡܲܠܟܵܐ ܕܪܵܘܡܵܐ 386 ܢܸܪܕܹܐ ܥܲܡܹܗ ܕܠܵܐ ܢܸܬܬܲܫܠܲܚ̇ ܡ̣ܢ ܓܲܝܵܣܹ̈ܐ . 387 : ܗܵܐ ܩܒܲܠ ܢܝܼܫܵܐ ܠܚܲܝܠܘܵܬܹܗ ܒܲܬܕܥ ܪܵܘܡܵܐ 388 ܢܸܚܢܹܐ ܠܩܘܼܒܼܠܹܗ ܒܙܲܘܥܲܝ̈ ܢܲܦܫܵܐ ܚܠܵܦ ܗܲܕܵܡܹ̈ܐ . 389 : ܗܵܐ ܦܬܲܚ ܬܲܪܥܵܐ ܕܐܸܣܛܵܕܝܼܘܿܢ ܠܒܹܝܬܼ ܡܲܠܟܘܼܬܼܵܐ 390 ܢܹܐܚܘܿܕ ܕܲܪܵܐ ܥܲܡ ܚܘܼܬܚܵܬܹܐ ܒܗܵܘܢܵܐ ܟܲܣܝܵܐ . 391 : ܗܵܐ ܚܫܲܠ ܙܲܝܢܵܐ ܪܘܼܚܵܢܵܝܵܐ ܠܢܲܦܫܵܐ ܘܦܲܓܼܪܵܐ 392 ܢܹܐܚܘܿܕ ܣܲܝܦܵܐ ܕܡܸܠܲܬܼ ܪܵܘܼܚܵܐ ܒܪܸܫ ܠܸܫܵܢܲܢ . 393 : ܒܚܲܫܵܘ̈ܗܝ ܦܲܠܚܵܗ̇ ܠܐܲܪܥܵܐ ܕܦܲܓܲܪܢ ܡܲܠܝܲܬ̤ ܝܲܥܪܵܐ 394 ܬܵܘ ܢܲܪܡܹܐ ܒܵܗ̇ ܙܲܪܥܵܐ ܛܵܒܼܵܐ ܘܢܘܥܐ ܚܲܝܹ̈ܐ . 395 : ܒܲܕܡܹܗ ܕܟܼܝܼ ܡܘܼܡܹ̈ܐ ܕܢܲܦܫܲܢ ܘܕܲܗܲܕܵܡܲܝ̈ܢ 396 ܕܠܵܐ ܢܸܬܟܲܬ̣ܿܡ ܒܲܪ̈ܓܼܝܼܓܼܵܬܐ ܕܝܲܨܪ̈ܢ ܒܝܼܫܵܐ . 397 : ܒܕܒܼܚܹܗ ܫܲܝܸܢ ܪܵܘܡܵܐ ܘܥܘܼܡܩܵܐ ܥܲܡ ܫܵܠܘܿܚܹܗ 398 ܠܵܐ ܢܸܬܼܦܲܟܲܗ ܫܲܝܢܵܐ ܕܟܼܠܵܐ ܒܝܲܕ ܪܲܦܝܘܲܬܢ . 399 : ܒܝܲܕ ܡܲܣܲܩܬܹܗ ܐܲܣܸܩ ܦܲܕܼܪܲܢ ܝܲܩܝܼܪ ܪܸ̈ܓܼܫܹܐ 400 ܢܸܩܢܹܐ ܓܸܦܹ̈ܐ ܒܙܵܘܥ [...] ܘܦܫܵܐ ܠܐܲܝܟܵܐ ܕܐܝܼܬܼܵܘܗܝ . 401 : ܦܵܘܠܘܿܣ ܩܵܥܹܐ ܒܲܘܼܬܼܝ̈ܩܵܬܹܗ ܐܲܝܟ ܫܝܼܦܘܿܪܵܐ 402 ܕܐܲܣܩܲܢ ܥܲܡܹܗ ܒܕ [...] ܕܲܡܛܵܝܗܝ ܡ̣ܢ ܝܲܡܝܼܢܵܐ . 403 ܡܝܼܬܢܲܢ ܥܲܡܹܗ ܘܐܲܚܝܢ ܥܲܡܹܗ ܕܡܸܬܲܢ ܐܝܼܬܼܵܘܗܝ . 404 ܘܐܲܣܩܲܢ ܥܲܡܹܗ ܐܲܝܟ ܗܲܕܵܡܹ̈ܐ ܡ̣ܢ ܪܸܫ ܓܘܼܫܡܵܐ . 405 : ܕܩܵܡ ܘܐܸܬܼܢܚܲܡ ܘܲܐܝܼܚ ܠܟܼܠܵܐ ܡܗܝܡܲܢ ܠܒܢ 406 ܣܠܸܩ ܬܲܐܡܸܠܟ ܠܥܸܠ ܡ̣ܢ ܟܠܵܐ ܫܲܪܝܼܪܵܐ ܠܲܢ . 407 ܒܚܘܼܒܵܐ ܕܢܲܦܫܲܢ ܢܛܪܚܘܼܒܹܗ ܗ̇ܘ ܕܲܦܐܹܐ ܠܹܗ : pb. f.190v 408 ܘܠܵܐ ܢܸܬܼܦܲܠܲܓ ܥܲܠ ܡܘܼܠܟܢܵܘ̈ܗܝ ܒܲܕܪ̈ܚܝܩܝܼܢ . 409 : ܥܲܡ ܪ̈ܘܼܚܵܢܹܐ ܢܸܣܗܸܕ ܟܠܫܵܥ ܥܲܠ ܡܲܣܲܩܬܹܗ 410 ܕܥܬܝܼܕ ܕܢܸܐܬܹܐ ܒܵܗ̇ ܒܲܚܙܵܬܵܐ ܕܐܸܣܬܲܠܲܩ ܒܵܗ̇ . 1 : ܒܫܝܛܘܼܬ ܡܸܕܪܲܢ ܬܗܪܸܬܼ ܣܲܓܿܝܼ ܕܟܼܡܐ ܝܼܪܸܒܼ 2 ܕܟܲܕ ܕܚܝܼܚܵܐ ܗ̄ܘ̣ ܩܥ̣ܵܐ ܫܘܼܠܛܵܢܵܐ ܘܐܲܡܠܟ ܥܲܠܘܠ . 3 : ܒܚܨܦܵܐ ܫܝܼܛܵܐ ܦܗ̇ܘ ܚܘܫܒܲܝ̈ ܟܡܵܐ ܐܬܪܡܪܲܡ 4 ܕܗܘ̤ܵܐ ܡܵܐܝܵܐ ܕܚ̇ܫܚ ܣܲܓܿܝܼ ܠܲܫܒܼܚܵܝ̈ܬܐ . 5 : ܒܡܝܘܬܘܬܐ ܡܥܝܬܼ ܚܫ̈ܐ ܒܨܝܬ ܕܬܐܒܩܹܐ 6 ܕܗܘ̤ܬ ܡ̣ܢܫܸܠܝ ܢܒܼܥܵܐ ܕܡܲܪܕܹܐ ܚܲܝܹ̈ܐ ܠܟܼܠܐ . 7 : ܒܛܝܢܵܐ ܓܒܝܐܐ ܕܪܘܟܵܒܼ ܦܓܼܪܢ ܫܚܩܢܝ ܪܸܥܝܵܢܝ 8 ܕܩܢܵܐ ܓܦ̈ܐ ܕܦܪܘܿܚܘܼܬܼܵܐ ܠܐܦܲܝ̈ ܪܵܘܡܵܐ . 9 : ܟܝܢܵܐ ܫܝܼܛܵܐ ܪܡܲܙܠܝܼ ܒܫܸܬܩܵܐ ܕܚܙܝܼ ܬܲܗܪܐ 10 ܕܟܼܡܵܐ ܝܪܒܲܬ̤ ܡܲܟܝܟܘܼܬܼܵܐ ܕܥܲܦܪܹܗ ܕܐܵܕܵܡ . 11 : ܚܫܘܿܫܘܼܬܼܵܐ ܡܥܝܲܬ̤ ܚܲܫܹ̈ܐ ܩܪܬ̤ ܚܦܛܬܢܝ 12 ܕܚܘܪ ܒܟܼܝܵܢܵܐ ܡ̣ܬܚܠܥܵܐ ܕܠܒܝܼܫ ܫܘܼܒܼܚܵܐ . 13 : ܡܸܕܪܵܐ ܪܦܝܵܐ ܕܡܬܪܝ ܩܚܫ̈ܐ ܩܪܢܝ ܘܐܥܝܼܪܵܢܝ 14 ܕܩܘܡ ܘܐܸܒܩܵܐ ܒܒܲܪ ܕܲܚܝܼܚܵܐ ܕܡܛܐ ܠܪ [...] ܥܐ . 15 : ܦܪܘܿܫܘܼܬܼܵܐ ܕܒܝܼ ܟܚܕܬܢܝ ܐܲܝܟ ܕܲܠܚܪܫܵܐ 16 ܕܢܫܡܲܝ ܚܸܟܵܐ ܦܪܘܿܥ ܬܵܘܕܝܼܬܼܵܐ ܠܡܵܘܪܸܒܼ ܓܸܢܣܵܟ . 17 : ܝܲܨܪܵܐ ܕܩܢܘܿܡܝ ܠܥܸܙ ܠܝܼ ܒܫܸܬܩܵܐ ܐ̄ܪܙܢܵܐܝܼܬܼ 18 ܕܐܦܸܢ ܡܠ݁̈ܐ ܗܲܒܼ ܪܘܡܪܡܵܐ ܠܚܲܬܼܢܵܐ ܕܪܵܘܡܵܐ . 19 : ܪܥܥܝܵܢܝ ܡܲܠܟܢܝ ܕܲܬܠܝܼ ܚܝܵܪܵܟ ܠܐܦܲܝ̈ ܪܵܘܡܵܐ 20 ܡܝܘܪ ܒܲܪܩܝܥܐ ܕܦܬܚ ܬܪ̈ܥܘܗܝ ܠܡܲܠܟܵܐ ܚܲܕܬܵܐ . 21 : ܠܩܵܠ ܟܵܪܘܿܙܵܐ ܪܘܼܚܵܢܵܝܵܐ ܢܵܕܘܚܘܫܒܲܝ̈ 22 ܕܩܵܥܹܐ ܒܪܘܼܚܵܐ ܘܲܡܚܘܐ ܠܲܢ ܨܠܸܡ ܙܟܘܬܐ . 23 : ܠܣܦܪܵܐ ܚܲܕܬܵܐ ܕܕܝܬܩܹܐ ܚܲܕܬܵܐ ܫܸܡܥܸܬ 24 ܕܡܬܪܓܸܡ ܠܹܗ ܒܝܲܕ ܓܸܠܝܵܢܵܐ ܠܫܡܠܵܝ ܚܲܝܲܝ̈ܢ . 25 ܠܬܪܹܥܣܲܪܬܵܐ ܕܣܗܕܹ̈ܐ ܒܚܝܼܪܹ̈ܐ ܚ̇ܙܹܝܬ ܕܲܟܢܝܼܫܝܼܢ : pb. f.187r 26 ܘܡܫܐܠܝܼܢ ܗ̄ܘ̣ܵܘ ܥܲܠ ܦܘܼܢܝܵܐ ܕܡܲܠܟܘܼܬ ܪܵܘܡܵܐ . 27 : ܒܢܲܝ̈ ܦܠܛܝܼܢ ܟܢܫܘ ܨܝܕ ܡܲܠܟܵܐ ܕܲܢܫܲܐܠܘܼܢܵܝܗܝ 28 ܕܒܲܐܝܢܵܐ ܙܲܒܼܢܵܐ ܡܚܘܐ ܐ̄ܢܬ ܬܵܓܼܵܬ ܕܪܹܫܵܢܘܼܬܵܟ . 29 : ܓܠܝܼ ܘܒܕܸܩ ܠܲܢ ܐܸܢܗܘ̤ ܕܩܪܝܼܒ ܡܘܼܠܟܵܢ ܡܸܠܲܝ̈ܟ 30 ܘܝ̇ܗܒ ܐ̄ܢܵܐ ܐܲܓܼܪܵܐ ܠܙܪܥܹܗ ܕܐܒܼܪܵܡ ܐܲܝܟ ܕܐܫܬܘܕܝܼܬ . 31 : ܪܲܒܵܐ ܡܗܝܼܪܵܐ ܚܙܵܐ ܬܪܥܝܼܬܼܵܐ ܕܫܒܪ̈ܝ ܠܸܒܵܐ 32 ܘܲܟܼܠܵܐ ܐܸܢܘܿܢ ܡ̣ܢ ܫܘܼܐܠܵܐ ܒܸܪܪܢܵܝܵܐ . 33 : ܒܣܪܢܐܝܼܬ ܫܲܐܸܠܘ ܫܒܪܹ̈ܐ ܥܲܠ ܡܲܠܟܘܼܬܼܵܐ 34 ܘܲܡܚܕܸܡ ܟܠ ܒܪܸܒܼ ܐܸܢܘܿܢ ܠܲܓܼܡܝܲܪܘܼܬܼܵܐ . 35 : ܠܵܘ ܕܝܠܟܼܘܿܢ ܗ̄ܝ̣ ܠܡܸܕܲܥ ܙܲܒܼܢܵܐ ܕܫܘܼܠܵܡ ܙܲܒܼܢܹ̈ܐ 36 ܠܵܐ ܢܸܫܬܲܝܩܘܿܢ ܠܡܵܒܼܗܵܐ ܚܲܝܠܵܐ ܕܣܲܬܝܼܪ̈ܵܬܵܐ . 37 : ܕܝܼܠܟܘܿܢ ܗܕܐ ܗ̄ܝ̣ ܠܡܓܼܡܪ ܚܲܝܠܵܐ ܕܟܵܪܘܿܙܘܼܬܼܵܐ 38 ܘܬܸܗܘܘܿܢ ܣܵܗ̈ܕܐ ܕܐܘܼܪܚܵܐ ܚܲܕܬܵܐ ܕܕܪܫܬ̣ ܒܲܩܢܘܿܡܝ . 39 : ܠܟܼܘܿܢ ܒܥ̇ܐ ܐ̄ܢܵܐ ܕܲܬܚܲܬܡܘܼܢܵܗ̇ ܒܐܪܡܝܼ ܐܝܕܵܐ 40 ܠܕܝܵܬܸܩܹܐ ܕܡܬܒܸܬ ܒܲܕܡܵܐ ܠܲܒܼܢܘ̈ܗܝ ܕܐܵܕܵܡ . 41 : ܠܟܼܘܿܢ ܫܠ̇ܚ ܐ̄ܢܵܐ ܐܲܝܟ ܐܝܙܓܕ̈ܐ ܠܐܪ̈ܒܲܥܦܸܢܝܵܢ 42 ܕܬܦܢܘܿܢ ܥܡܡܹ̈ܐ ܠܲܐ̄ܚܡܵܘܼܬܵܐ ܕܒܹܝܬܼ ܐܲܒܼܪܗܵܡ . 43 : ܠܟܘܿܢ ܡܲܠܒܸܫ ܐ̄ܢܐ ܙܲܝܢܵܐ ܕܪܘܼܚܵܐ ܚ̇ܣܢ ܟܠܵܐ 44 ܠܡܵܐܚܲܕ ܕܪܼܵܐ ܥܲܡ ܚܲܣܝܼܢܵܐ ܕܫܥܒܸܕ ܐ̄ܢܫ̈ܐ . 45 : ܒܟܼܘܿܢ ܐܲܝܟ ܢܘܼܗܪܵܐ ܪܕܿܦ ܐ̄ܢܐ ܠܹܗ ܠܚܸܫܟܵܐ ܕܛܘܼܥܝܲܝ 46 ܡܲܕܠܸܩܲܝ̈ܗܘܿܢ ܡܲܢܗܲܪ ܐ̄ܢ̇ܐ ܠܹܗ ܠܥܵܠܡܵܐ ܣܡܝܵܐ . 47 : ܒܟܘܿܢ ܓ̇ܠܐ ܐ̄ܢ̇ܐ ܬܲܚܦܝܬ ܥܵܘ̣ܠܵܐ ܕܦܪ̣ܣ ܒܝܼܫܵܐ 48 ܘܣܕܸܩ ܐ̄ܢܵܐ ܠܹܗ ܠܢܚܬܐ ܣܢܝܵܐ ܕܙܩܪ ܒܲܥܕܢ . 49 : ܠܟܘܿܢ ܩܒܥ ܐ̄ܢܵܐ ܐܲܝܟ ܡܚܙܝܵܬܐ ܩܕܼܵܡ ܚܲܙܝܹ̈ܐ 50 ܕܢܸܚܙܘܿܢ ܐ̄ܢܫ̈ܐ ܠܲܩܢܘܿܡܲܝ̈ܗܘܿܢ ܘܢܸܣܢܘܿܢ ܥܘ̣ܠܵܐ . 51 : ܒܟܼܘܿܢ ܦܬܚ ܐ̄ܢܵܐ ܓܲܙܵܐ ܕܪܘܼܚܵܐ ܡܥܬܪ ܠܟܼܠܐ 52 ܦܘܩܘ ܗܒ̣ܘ ܐܓܼܪܐ ܚܪܘܪ̈ܐ ܕܚܲܝܹ̈ܐ ܠܡܝܘܿܬܘܼܬܼܵܐ . 53 : ܒܟܼܘܿܢ ܓ̇ܡܪ ܐ̄ܢܵܐ ܘܡܫܡܠܹܐ ܐ̄ܢܵܐ ܐ̄ܪ̈ܙܹܐ ܘܛܘܼܦ̈ܣܹܐ 54 ܦܫܸܩܘ ܘܐܕܢܚܘ ܒܐܕܢܝ̈ ܟܠ ܐ̄ܢܵܫ ܚܹܝܠ ܦܠܐܬ̈ܐ . 55 : ܒܟܼܘܿܢ ܕܪܸܫ ܐ̄ܢܵܐ ܐܘܼܪܚܵܐ ܕܪܘܼܚܵܐ ܠܐܪ̈ܥܢܝܹܐ 56 ܚܵܘܘ ܐܸܢܘܢ ܫܒܝܼܠ ܬܘܼܩܢܵܐ ܕܠܵܐ ܡܸܬܚܒܲܠ . 57 : ܒܟܼܘܿܢ ܓ̇ܠܹܐ ܐ̄ܢܵܐ ܕܝܼܢܹ̈ܐ ܩܫܲܝ̈ܵܐ ܘܪ̈ܲܚܡܹܐ ܫܦܝܼܥܹ̈ܐ 58 ܟܲܘܼܢܘ ܘܐܲܟܸܣܘ ܕܠܵܐ ܬܬܚܒܘܿܢ ܒܓܼܙܪ ܕܝܼܢܵܐ . 59 : ܫܲܠܸܡ ܪܲܒܵܐ ܠܘܵܬ ܬܲܠܡܝܼܵܕ̈ܘܗܝ ܛܲܟܼܣܹ̈ܐ ܕܲܦܐܹܝܢ 60 ܘܫܲܪܝ ܕܢܸܪܕܐ ܒܐܘܪܚܵܐ ܚܲܕܬܵܐ ܕܠܐܦܲܝ̈ ܪܵܘܡܵܐ . 61 : ܓܡܪ ܨܒܼܝܢܵܐ ܕܡܫܕܪܢܹܗ ܒܦܘܼܪܩܵܢ ܐ̄ܢܵܫ̈ܐ 62 ܘܫܲܡܠܝܼ ܥܒܕܐ ܕܣܵܥܘܿܪܘܼܬܹܗ ܕܚܠܦ ܟܠܐ . 63 : ܫܩܲܠ ܙܟܼܘܬܐ [ ܠܘܩܒܼܵܠ ] ܠܥܹܝܢ ܪ̈ܘܼܚܵܢܹܐ ܘܦܓܼܪ̈ܢܝܹܐ 64 ܘܙܚܲܝܘ ܛܥܢܘܼܗܝ ܡܠܝܼ̈ܠܐ ܘܚܪ̈ܫܹܐ ܒܚܘܼܒܵܐ ܕܲܦܐܹܐ . 65 : ܟܢܲܫܘ ܐܪ̈ܥܢܐ ܘܫܡܝ̈ܢܐ ܕܲܢܠܵܘܘܼܢܵܝܗܝ 66 : ܟܲܕ ܚܵܙܸܩ ܗ̄ܘ̣ܵܐ ܕ [ ܐܙܠ ] ܢܣܒ ܡܲܠܟܘܼܬ ܪܵܘܡܵܐ 67 : ܪܡܙܐ ܟܣܝܵܐ ܟܕܢ ܡܲܪܟܲܒܼܬܼܵܐ ܒܥܪܲܩܲܝ ܪܘܼܚܵܐ 68 ܘܦܲܓܸܕ ܠܵܐܐܲܪ ܠܲܪܟܼܘܿܒܼ ܡܲܠܟܵܐ ܕܲܙܟܼܵܐ ܘܲܣܠܸܩ . 69 : ܦܪܲܣ ܟܬܢ̈ܐ ܥܢ̈ܢܐ ܕܢܘܼܗܪܵܐ ܥܲܠ ܡܲܪܟܲܒܬܼܵܐ 70 ܘܝܬܸܒܼ ܡܲܠܟܵܐ ܘܣܡ ܠܹܗ ܪܸܡܙܵܐ ܬܓܼܵܐ ܒܪܸܫܹܗ . 71 : ܟܕܢܘ ܩܠܲܝ̈ܗܘܿܢ ܡܠܝܼܠܹ̈ܐ ܘܚܪ̈ܫܹܐ ܬܚܝܹܠ ܡܲܪܟܩܐ 72 ܘܲܡܙܲܚܝܼܢ ܗ̄ܘ̣ܵܘ ܟܲܣܝܵܐ ܒܓܲܠܝܵܐ ܐܝܼܬܝܐ ܒܦܲܓܼܪܵܐ . 73 : ܬܪܲܨ ܗܸܢܝܘܿܟܼܵܐ ܪ̈ܟܫܐ ܕܢܘܼܪܵܐ ܠܐܦܲܝ̈ ܪܵܘܡܵܐ 74 ܘܐܲܠܸܦ ܐܸܢܘܿܢ ܕܢܸܪܕܘܿܢ ܒܐܘܼܪܚܵܐ ܕܠܵܐ ܐܸܬܕܪܫܲܬ̤ . 75 : ܗܘ̤ܵܐ ܦܘܩܕܢܵܐ ܐܲܝܟ ܫܝܼܦܘܿܪܵܐ ܒܐܕܢܲܝ̈ ܚܲܪ̈ܫܹܐ 76 ܕܦܬܲܚܘ ܬܲܪ̈ܥܹܐ ܕܢܥܘܿܠ ܡܲܠܟܵܐ ܒܫܘܼܒܼܚܵܐ . 77 : ܐܪܝܼܡ ܪܸܡܙܵܐ ܠܐܦܵܝ̈ ܬܲܪܥܵܐ ܢܚܬܐ ܕܡܲܝ̈ܵܐ 78 ܘܦܬܲܚ ܬܲܪܥܵܐ ܕܡܪܟܲܒܼ ܗ̄ܘ̣ܵܐ ܒܕܦܝ̈ ܡܲܝ̈ܵܐ . 79 : ܬܪܥܵܐ ܚܲܕܬܵܐ ܦܬܲܚ ܠܹܗ ܪܹܡܙܵܐ ܠܡܲܠܟܵܐ ܚܲܕܬܵܐ 80 ܕܠܵܐ ܕܪܟܲܬ̤ ܒܹܗ ܪܓܼܠܵܐ ܕܐ̄ܢܫ̈ܐ ܒܝܲܕ ܡܠܬܼܵܐ : pb. f.187v 81 ܗܘ̤ ܒܲܠܚܘܿܕܵܘ̈ܗܝ ܕܪܫܵܗ̇ ܠܐܘܼܪܚܵܐ ܕܡܠܟܘܼܬ ܪܵܘܡܵܐ . 82 ܘܥ̣ܠ ܕܢܟܗܸܢ ܒܩܕܘܿܫ ܩܘܼܕܫܹ̈ܐ ܐܲܝܟ ܪܲܒܟܘܼܡܪܹ̈ܐ . 83 : ܒܩܘܼܕܫܵܐ ܕܪܵܘܡܵܐ ܡܛܵܝܗܝ ܕܲܢܟܗܸܢ ܪܘܼܚܵܢܵܐܝܼܬܼ 84 ܒܐܲܬܪܵܐ ܕܲܗܝܵܐ ܕܠܵܐ ܡܸܬܟܲܬܲܡ ܒܐܪ̈ܥܢܝܵܬܵܐ . 85 : ܐܹܝܘ ܠܲܟܼܝܢܵܢ ܕܝܼܪܸܒܼ ܒܲܫܡܵܐ ܘܲܒܼܣܘܼܥܪ̈ܵܢܹܐ 86 ܕܲܣܠܸܩ ܘܐܸܡܠܸܟ ܠܥܸܠ ܡ̣ܢ ܪ̈ܫܹܐ ܘܫܠܝܼܛܢܹܐ . 87 : ܐܹܝܘ ܠܕܚܝܲܝܲܢ ܕܲܩܢܹܐ ܕܲܪܓܼܵܐ ܕܪܫܢܘܼܬܼܵܐ 88 ܘܫܥܒܸܕ ܕܠܵܐ ܬܚܹܝܬ ܫܘܼܠܛܵܫܹܗ ܡܠܝܼ̈ܠܹܐ ܘܚܲܪ̈ܫܹܐ . 89 : ܗܲܠܸܟ ܒܐܲܪܥܵܐ ܘܲܫܒܼܵܐ ܫܒܝܼܬܵܐ ܡ̣ܢ ܚܲܣܝܼܢܵܐ 90 ܘܲܕܒܼܪܗ̇ ܘܲܣܠܸܩ ܠܐܬܪܐ ܕܡܲܪܝܼܕ ܡ̣ܢ ܢܸܟܼܝ̈ܢܹܐ . 91 : ܡܲܟܸܿܟ ܘܫܕܹܐ ܛܪܘܼܢܵܐ ܕܲܡܪܲܕ ܡ̣ܢ ܡܲܥܟܘܼܬܹܗ 92 ܘܐܲܠܒܸܫ ܙܲܝܢܵܐ ܪܘܼܚܵܢܵܝܵܐ ܠܚܝܠܘ̈ܬܹܗ . 93 : ܐܠܸܦ ܐܢܘܿܢ ܚܹܝܠ ܬܟܼܬܘܼܫܵܐ ܪܘܼܚܵܢܵܐܝܼܬ 94 ܕܢܸܗܘܘܿܢ ܚܢܝܢ ܠܘܼܩܒܼܵܠ ܢܝܼܫܵܐ ܕܙܟܼܵܐ ܒܹܗ ܗܘ̤ . 95 : ܚܘܝܼ ܐܸܢܘܿܢ ܫܒܝܼܠ ܡܲܣܩܬܼܵܐ ܕܐܘܼܪܚܵܐ ܕܪܵܘܡܵܐ 96 ܒܐܬ̤ܐ ܕܦܲܓܪܹܗ ܕܡܸܙܕܲܝܲܚ ܗ̄ܘ̣ܵܐ ܠܥܸܠ ܡ̣ܢ ܐܐܪ . 97 : ܓܲܪܓ ܐܸܢܘܿܢ ܕܢܚܘܪܘܢ ܒܹܗ ܗܲܢܝܼܵܐܝܼܬ 98 ܕܢܚܙܘܿܢ ܫܘܼܒܼܚܹܗ ܘܢܸܩܢܘܿܢ ܣܲܒܼܪܵܐ ܠܘ̇ܬ ܡܘܼܠܟܵܢܵܘ̈ܗܝ . 99 : ܓܲܫܸܡ ܠܐܐܲܪ ܐܲܝܟ ܡܲܪܟܼܒܼܬܵܐ ܩܕܼܵܡ ܥܲܝܢܝ̈ܗܘܿܢ 100 ܘܪܲܟܸܒ ܪܘܼܚܵܐ ܦܓܼܪܐ ܓܲܠܝܐ ܘܡܛܵܐ ܠܪܘܡܵܐ . 101 : ܫܠܲܚ ܨܐܕܲܝܗܘܿܢ ܡ̣ܢ ܪ̈ܘܚܢܹܐ ܕܲܡܙܲܚܝܼܢ ܠܹܗ 102 ܘܐܬܡܗܘ ܐܸܢܘܿܢ ܒܝܲܕ ܚܸܘܵܪܹ̈ܐ ܕܠܒܼܝܼܫܝܼܢ ܗ̄ܘ̣ܵܘ . 103 : ܒܲܠܒܘܿܫ ܢܘܼܗܪܵܐ ܚܵܘܝܼ ܐܸܢܘܿܢ ܠܫܡܝ̈ܢܹܐ 104 ܕܐܸܢ ܐܝܙܓܲܕܵܘ̈ܗܝ ܢܘܼܗܪܵܐ ܥܛܝܼܦܝܼܢ ܟܡܵܐ ܟܲܝ ܕܝܼܠܹܗ . 105 : ܢܚܬܐ ܕܢܘܼܗܪܐ ܣܓܼ ܒܐܦܲܝ̈ܗܘܿܢ ܕܠܵܐ ܢܸܫܬܲܚܩܘܿܢ 106 ܟܲܕ ܒܵܥܹܝܢ ܗ̄ܘ̣ܵܘ ܕܢܸܚܙܘܿܢ ܡܸܕܡ ܕܠܵܐ ܡܲܦܣ ܗ̄ܘ̣ܵܐ . 107 : ܬܪܹܝܢ ܚܘܫܒܹ̈ܐ ܓܲܪܸܓܼܘ ܐܸܢܘܿܢ ܠܐܪ̈ܥܢܝܐ 108 ܘܡܸܛܠ ܬܪܬܹܝܢ ܡܬܒܩܝ ܗ̣̄ܘܵܘ ܠܐܦܲܝ̈ ܪܵܘܡܵܐ . 109 : ܚܪܘ ܕܐܸܢ ܡܵܨܝܵܐ ܢܸܚܙܘܿܢ ܬܲܪ̈ܥܹܐ ܟܲܕ ܡܸܬܦܲܬܚܝܼ 110 ܐܘ ܕܲܠܡܵܐ ܟܲܝ ܡܫܬܚܠܦ ܠܗ̇ ܪܙܟܵܒܼ ܦܓܼܪܹܗ . 111 : ܪܢܹܝܢ ܗ̄ܘ̣ܵܘ ܓܹܝܪ ܕܐܲܝܟܵܢ ܣ̇ܠܸܩ ܦܲܓܼܪܵܐ ܠܪܘ [...] ܐ 112 ܘܐܝܟܢ ܥܵܐܸ̇ܠ ܩܢܹܐ ܪܘܼܟܵܒܼܵܐ ܒܬܲܪܥܵܐ ܕܐܲܚܝܼܕ . 113 : ܒܗܵܕܹܐ ܬܢܘܝ ܫܠܲܚ ܨܐܕܲܝܗܘܿܢ ܠܪ̈ܘܼܚܵܢܵܝܹܐ 114 ܕܢ̣ܫܪܹܐ ܩܸܢܛܵܐ ܐܵܦ ܦܘܼܠܓܼܵܐ ܕܪܸ̈ܥܝܵܢܲܝܗܘܿܢ . 115 : ܩܡ̣ܘ ܡ̣ܢ ܫܠܸܝܵܐ ܩܕܼܵܡ ܥܲܝܢܲܝ̈ܗܘܿܢ ܘܐܬܡܗܘ ܐܸܢܘܿܢ 116 ܕܠܵܐ ܒܲܗ ܠܟܼܝܵܬܐ ܩܪܸܒܘ ܨܐܕܝܗܘܿܢ ܐܠܐ ܡ̣ܢܫܸܠܝ . 117 : ܓܠܝܼܠܵܝܹ̈ܐ ܕܹܝܢ ܟܲܢܝܼܘ ܐܸܢܘܿܢ ܒܫܡܵܐ ܓܠܝܵܐ 118 ܘܚܵܘܝܼܘ ܐܸܢܘܿܢ ܕܡܦܣܝܼܢ ܗ̄ܘ̣ܵܘ ܒܗ̇ܘ ܕܐܣܬܠܲܩ . 119 : ܡ̇ܢ ܩܝܡܝܼܡ ܐ̄ܢܬܘܢ ܘܡܬܒܩܝܢ ܐ̄ܢܬܘܢ ܒܪܘܡܵܐ ܕܲܠܥܸܠ 120 ܡ̇ܢ ܫ̇ܚܩܝܼܢ ܐ̄ܢܬܘܿܢ ܒܐܝܕܐ ܕܥܣܩܐ ܠܚܢܲܝ̈ ܒܸܣܪܵܐ . 121 : ܝܠܦܘ ܡܢܢ ܐܲܝܟ ܫܪܝܼܪ̈ܐ ܕܣܬܿܝܪ̈ܬܐ 122 ܕܗܢܵܐ ܝܼܫܘܿܥ ܗܵܟܼܵܢ ܐܬ̇ܐ ܐܲܝܟ ܕܐܣܬܠܲܩܝ ܒܵܗ̇ 123 : ܒܚܙܵܬܵܐ ܕܲܚܙܲܝܬܘܼܢܵܝܗܝ ܒܪ̈ܓܫܲܝ ܦܲܓܼܪܐ 124 ܒܵܗ ܗܘ̤ ܡܩܵܘܹܐ ܕܠܵܐ ܫܘܼܓܼܫܵܝܵܐ ܒܦܓܼܪܵܐ ܘܢܲܦܫܵܐ . 125 : ܒܵܗ̇ ܒܚܙܬܿܐ ܡܩܵܘܹܐ ܒܫܘܦܪܵܐ ܕܠܵܐ ܡܸܬܡܠܲܠ 126 ܘܲܥܬܝܼܕ ܕܢܸܐܬܹܐ ܒܫܘܼܠܵܡ ܙܒܢܹ̈ܐ ܠܒܘܼܚܪܵܢ ܟܠܵܐ . 127 : ܒܵܗ̇ ܒܲܚܙܵܬܵܐ ܕܦܓܼܪܐ ܓܲܠܝܵܐ ܡܦܫܵܐ ܟܣܝܼܬܼܵܐ 128 ܕܲܣܠܸܩ ܘܐܲܡܸܠܟ ܥܲܡ ܨܒܼܝܵܢܵܐ ܕܓܼܒܝܼܗܝ ܡ̣ܢ ܟܠ . 129 : ܒܵܗ̇ ܒܚܙܬܵܐ ܟܡܵܐ ܐܸܢ ܢܵܨܝܢ ܗܲܪ̈ܛܝܼܩܹܐ 130 ܒܵܗ̇ ܡܵܘܕܹܐ ܐ̄ܢܵܐ ܘܠܵܐ ܟ̇ܦܪ ܐ̄ܢܵܐ ܒܣܗܕܘܼܬ ܥܝܼܪܹ̈ܐ . 131 : ܠܵܐ ܡܕܓܠ ܐ̄ܢܵܐ ܠܪ̈ܘܚܢܝܹܐ ܣܗ̈ܕܹܐ ܒܚܝܼܪܹ̈ܐ 132 ܘܠܵܐ ܘܫܲܚܠܹܦ ܐ̄ܢܵܐ ܠܛܒܼܥܐ ܓܲܠܝܵܐ ܕܩܵܠ ܡܸܠܲܝ̈ܗܘܿܢ . 133 : ܠܵܐ ܡܥܒܲܪ ܐ̄ܢܵܐ ܠܒܢ̈ܬ ܩ̈ܠܐ ܕܥܒܕܝ̈ ܡܲܠܟܵܐ 134 ܘܠܵܐ ܡܥܨܐ ܐ̄ܢܵܐ ܠܐܦܛܪ̈ܘܦܹܐ ܕܪܸܡܙܵܐ ܟܣܝܐ . 135 ܫܪܝܼܪ ܘܲܒܼܚܝܼܪ ܫܛܪ ܡܣܲܩܬܵܐ ܕܪܫܝܼܬ ܓܸܢܣܲܢ : pb. f.188r 136 ܘܐܵܦ ܪ̈ܘܼܚܵܢܹܐ ܐܪܡܝܼܘ ܐܝܼܕܵܐ ܘܚܬܡܘ ܘܫܠܸܡܘ . 137 : ܒܐܘܼܪܚܵܐ ܕܡܠܬܹܗ ܕܗ̇ܘ ܕܐܣܬܠܲܩ ܪܕܵܘ ܐܦ ܗܸܢܘܿܢ 138 ܕܓܼܠܐ ܘܒܲܕܩ ܕܒܲܐܝܢܵܐ ܟܝܢܵܐ ܩܡ ܡ̣ܢ ܩܲܒܼܪܵܐ . 139 : ܓܘܫܘܠܲܡ ܘܚܙ̣ܵܘ ܕܘܟܲܬܼ ܪܘܼܡܚܵܐ ܘܕܘܟܲܬ ܨܨ̈ܐ 140 ܘܕܲܥܘ ܘܐܬܒܝܲܢܘ ܕܠܵܐ ܩܢܐ ܪܘܼܚܵܐ ܒܸܣܪܵܐ ܘܓܲܪ̈ܡܹܐ . 141 : ܒܸܣܪܵܐ ܘܓܲܪ̈ܡܹܐ ܚܵܘܝܼ ܐܸܢܘܿܢ ܠܣܗ̈ܕܐ ܕܡܵܘܬܹܗ 142 ܕܠܵܐ ܢܬܦܠܓܘܿܢ ܥܲܠ ܢܘܼܚܵܡܹܗ ܕܕܼܵܡ ܠܘ ܗܘ̤ܝܘ . 143 : ܚܵܘܝܼ ܒܦܓܼܪܗ ܨܨܹ̈ܐ ܘܪܘܼܡܚܵܐ ܠܒܢܲܝ̈ ܐ̄ܪܙܹܗ 144 ܒܵܬܲܪ ܕܗܘ̤ܵܐ ܠܵܐ ܡܝܘܬܐ ܘܠܵܐ ܚܵܫܘܿܫܵܐ . 145 : ܚܘܝܼ ܚܕܬܵܐ ܒܵܬܲܪ ܡܵܘܬܹܗ ܠܒܲܪ ܡ̣ܢ ܛܲܟܼܣܵܐ 146 ܕܐܟܲܠ ܘܐܫܬܼܝ ܥܲܡ ܟܵܪ̈ܘܿܙܵܘܗܝ ܘܫܲܪܪ ܐܸܢܘܿܢ . 147 : ܥܨ̣ܵܐ ܠܟܼܝܵܢܹܐ ܕܒܠܥܗ̇ ܫܘܼܒܚܵܐ ܠܚܵܫܘܿܫܘܼܬܹܗ 148 ܘܚܘܝܹܗ ܒܚܲܫܵܐ ܘܩܒܸܠ ܐܘܼܟܼܠܵܐ ܐܲܝܟ ܚܲܣܝܼܪܵܐ . 149 : ܕܚܵܘܝܼ ܚܲܫܵܐ ܒܠܵܐ ܚܵܫܘܿܫܵܐ ܫܲܪܝܼܪܵܐ ܠܲܢ 150 ܘܕܐܝܟܵܢ ܚܵܘܝܼ ܗܘ̤ܝܘ ܒܲܠܚܘܿܕ ܝ̇ܕܲܥ ܕܐܲܟܵܢ . 151 : ܕܐܸܟܲܠ ܘܐܸܫܬܝܼ ܠܵܐ ܡܕܓܠܝܼܢܢ ܠܲܒܼܢ̈ܬ ܩܵܠܵܘ̈ܗܝ 152 ܘܕܐܝܟܢ ܐܟܠ ܠܗ ܗܘ̤ ܓܠܝܐ ܕܐܣܗܕ ܕܐܟܠ . 153 : ܠܫܘܼܘܕܵܝ ܡܠܵܘ̈ܗܝ ܩܲܕܸܡ ܚܲܬܸܡ ܒܗܕܐ ܕܣܥ̣ܪ 154 ܕܐܡ̣ܪ ܕܥܬܝܼܕ ܕܢܹܐ ܟܘܿܠ ܥܲܡܗܘܿܢ ܒܡܲܠܟܘܼܢ ܪܵܘܡܵܐ . 155 : ܘܐܠܵܐ ܢܐܡܪܘܿܢ ܥܛܚ̈ܝ ܦܲܓܼܪܐ ܘܡܚܫܲܝ̈ ܡܠܬܼܵܐ 156 ܕܐܝܟܢ ܢܫܡܲܥ ܕܚܘܝ ܚܲܫܹ̈ܐ ܘܐܟܲܢ ܘܐܸܫܬܝܼܢ [...] 157 : ܬܵܘ ܬܪܓܡܘ ܠܲܢ ܣܦܪ̈ܐ ܚܕܬ̈ܐ ܕܟܵܪܘܿܙܘܼܬܼܵܐ 158 ܕܡܢܘ ܦܓܼܪܐ ܕܩܲܒܸܠ ܚܲܫܹ̈ܐ ܘܲܠܫܟ̈ܝܗܝ ܐܝܼܕܹ̈ܐ . 159 : ܐܸܢܗܘ̤ ܕܟܣܝܐ ܐܬ̣ܐ ܠܓܠܝܵܐ ܘܗܘ̤ܐ ܒܸܣܪܐ 160 ܠܡ̇ܢ ܚܘܝܼ ܠܲܢ ܚܲܫܹ̈ܐ ܒܦܲܓܪܹܗ ܡ̣ܢ ܕܐܸܬܢܚܲܡ . 161 : ܕܲܠܡܵܐ ܟܝܵܢܹܗ ܚܫܘܿܫܐ ܗ̄ܘ̣ܵܐ ܩܕܼܵܡ ܡܹܐܬܝܼܬܹܗ 162 ܘܲܠܫܘܼܪܵܪܵܐ ܕܚܫܘܿܫܘܼܬܹܗ ܚܵܘܝܼ ܚܲܫܹ̈ܐ . 163 : ܚܣ ܠܵܘ ܨܒܼܝܵܢܝ ܐܘܠܕ ܗܕܐ ܡܲܪܚܘܼܬܵܐ 164 ܛܢܵܢܵܐ ܣܟܼܠܐ ܕܡܡܙܓܼ̈ܢܹܐ ܥܨܢܝ ܘܐܡܪܬܿܗ . 165 : ܠܘ ܡ̣ܢ ܪܓܬܝ ܣܒܿܟܬܼ ܕܐܣܩ ܠܪܘܡܵܐ ܕܠܥܠ 166 ܠܗܘܿܢ ܨ̇ܒܐ ܐ̄ܢܐ ܕܐܚܸܬ ܠܐܲܪܥܵܐ ܕܟܼܡܵܐ ܐܡܪܲܚܘ . 167 : ܠܵܘ ܫܘܼܒܼܗܵܪܵܐ ܚܛܦܢܝ ܕܐܗܪܘܿܓܼ ܒܣܬܝܪ̈ܬܐ 168 ܠܫܘܥܠܝ ܡ̈ܠܐ ܕܓܘܕܵܦܲܝ̈ܗܘܿܢ ܒܥ̇ܝܬ ܕܐܩܦܝܝ . 169 : ܠܵܘ ܗ̄ܘ̣ܵܐ ܕܪܓܼܐ ܕܪܲܒܢܘܼܬܼܵܐ ܒܥ̇ܝܬ ܕܐܚܛܘܿܦ ܠܝܼ 170 ܫܒܪܼ̈ܝ ܠܸܒܵܐ ܩܪ̣ܵܘ ܗܦܢܐܝܼܬ ܘܠܵܐ ܒܣܡܬ̤ ܠܝܼ . 171 : ܢܗܘܢ ܗܲܦܟܼܘܗܝ ܠܢܝܼܫܵܐ ܕܩܒܲܠ ܒܪܸܫ ܙܵܟܘܼܬܹܗ 172 ܘܡܸܛܠ ܗܕܐ ܫܕܝܬ ܠܘܼܩܒܵܠܗܘܿܢ ܓܸܐܪܹ̈ܐ ܕܡܸܠܲܝ̈ . 173 : ܥܡܝܪܐ ܘܚܒܬܐ ܒܥܘ ܪܸܢܣܝܼܡܘܿܢ ܒܒܸܢܝܢ ܩܘܼܫܬܼܵܐ 174 ܘܚܡܘ ܚܘܫܒܲܝ̈ ܐܲܝܟ ܕܒܼܢܘܼܪܵܐ ܕܐܘܩܸܕ ܐܸܢܘܿܢ . 175 : ܘܐܠܵܐ ܢܚܵܘܿܘܢ ܒܝܲܕ ܣܘܼܥܪ̈ܢܹܐ ܕܐܝܟܲܢ ܒܢܹܝܢ 176 ܘܐܠܸܦ ܢܝܫܵܐ ܕܪ̈ܥܝܢܲܝܗܘܿܢ ܕܐܝܟܢ ܚܵܢܝܼܢ . 177 : ܐܸܢ ܡ̣ܢ ܓܘܼܫܡܵܐ ܕܥܕܬܵܐ ܐܸܢܘܿܢ ܐܲܝܟ ܗܲܕܡܹ̈ܐ 178 ܡ̇ܢ ܣܢ̇ܝܢ ܠܹܗ ܠܫܡܵܐ ܡܫܝܼܚܵܐ ܪܫܵܐ ܕܓܘܼܫܡܵܐ . 179 : ܠܡܵܢܵܐ ܡܢܲܟܼܪܝܼܢ ܫܸܡ ܒܲܪܢܵܫܵܐ ܕܣܝܼܡ ܒܲܟܬ̈ܒܹܐ 180 ܘܡ̇ܢ ܥܛܝܢ ܠܫܸܡ ܐܝܼܩܵܪܵܐ ܕܩܒܸܠ ܓܸܢܣܲܢ . 181 : ܠܡܵܢܵܐ ܚܵܠܛܝܢ ܟܝܢܵܐ ܓܢܝܼܙܵܐ ܕܠܐ ܡܸܬܚܠܛ 182 ܘܡܵܢܵܐ ܡܡܲܙܓܝܼܢ ܐܦ ܟܣܝ̈ܬܐ ܕܠܵܐ ܡܸܬܡܙ̈ܓܼܵܢ . 183 : ܠܵܐ ܡܸܬܼܡܢܲܓܼ ܟܝܢܵܐ ܟܲܣܝܵܐ ܒܲܦܓܼܪܐ ܓܲܠܝܵܐ 184 ܡܵܐ ܡܣܬܼܝܼܟ ܠܵܐ ܩܵܢܹܐ ܣܟܼܵܐ ܒܡܸܣܬܝܟܢܵܐ . 185 : ܠܲܝܬ ܠܹܗ ܐܬܪܐ ܠܐܚܝܼܕ ܟܠܐ ܕܢܸܚܙܘܿܩ ܡܦܘܿܫ 186 ܕܠܒܲܪ ܡ̣ܢ ܟܠ ܘܠܓܼܘ ܡ̣ܢ ܟܠ ܟܝܵܢܹܗ ܡܲܡܠܸܟ . 187 : ܡܛܠ ܗܵܕܹܐ ܡܬܟܬܲܫ ܐ̄ܢܵܐ ܒܙܲܝܢܵܐ ܕܡܸܠܲܝ̈ 188 ܕܐܸܚܪܘܿܒ ܣܸܕܪܹ̈ܐ ܕܡܚܫܲܝ̈ ܡܸܠܬܼܵܐ ܘܲܥܛܚ̈ ܦܲܓܼܪܵܐ . 189 ܡܬܚܬܝܼܢ ܡܠܬܐ ܠܚܵܫܘܿܫܘܼܬܼܵܐ ܕܒܸܣܪܵܐ ܫܝܼܛܵܐ : pb. f.188v 190 ܘܕܚܩܝܼܢ ܦܲܓܼܪܵܐ ܡ̣ܢ ܐܝܩܵܪܵܐ ܕܥܲܡ ܐܝܼܬܘܼܬܵܐ . 191 : ܩ̇ܥܝܢ ܥܝܼܪܹ̈ܐ ܕܣܠܸܩ ܘܐܲܡܠܸܟ ܒܹܗ ܒܲܟܼܝܢܹܗ 192 ܘܣܟܼܝܼܪ ܦܘܼܡܵܐ ܕܥܛܠܝ̈ ܠܸܒܵܐ ܡ̣ܢ ܒܘܼܝܵܢܵܐ . 193 : ܕܒܹܗ ܬܘܼܒ ܐܬ̇ܐ ܒܫܘܼܠܵܡ ܙܲܒܼܢܹ̈ܐ ܓܠ̣ܘ ܠܲܫܠܝܼܚܹ̈ܐ 194 ܘܠܵܐ ܨܝ̇ܬܝܢ ܠܵܗ̇ ܠܟܼܵܪܘܿܙܘܼܬܼܵܐ ܕܪ̈ܘܚܢܝܹܐ . 195 : ܒܲܪ ܓܢܣܢ ܗ̄ܘ̣ ܕܲܣܠܸܩ ܘܐܲܡܠܸܟ ܥܲܡ ܐܝܼܬܘܼܬܼܵܐ 196 ܘܠܵܘ ܐܝܼܬܘܼܬܼܵܐ ܢܚܬܲܬ̤ ܠܐܲܪܥܵܐ ܘܐܟܢ ܣܸܠܩܲܬ̤ . 197 : ܟܝܵܢܵܐ ܗ̄ܘ̣ ܕܝܼܠܲܢ ܕܪܟܸܒ ܪܘܼܚܵܐ ܘܦܓܸܕ ܠܐܐܲܪ 198 ܘܙܝܲܚܘ ܛܲܥܢܘܼܗܝ ܡܠܝܼ̈ܠܹܐ ܘܚܲܪ̈ܫܹܐ ܡܛܠ ܟܣܝܵܐ . 199 : ܗܘܝ̤ܘ ܕܕܪܲܫ ܐܘܼܪܚܵܐ ܚܲܕܬܵܐ ܒܐܲܐܪ ܪܲܓܼܝܵܐ 200 ܘܐܵܝܥܝ ܓܼܦܹ̈ܐ ܕܦܪܘܿܚܘܼܬܼܵܐ ܕܠܵܐ ܒܲܟܼܝܢܹܗ . 201 : ܗܘܝ̤ܘ ܕܦܬܲܚ ܬܪ̈ܥܲܝ ܪܵܘܡܵܐ ܩܕܼܵܡ ܐܪ̈ܥܢܹܐ 202 ܘܥܲܠ ܕܢܟܗܢ ܒܩܕܘܿܫ ܩܘܼܕ̈ܫܐ ܚܠܵܦ ܚܲܝܲܝ̈ܗܘܿܢ . 203 : ܠܵܐ ܗ̄ܘ̣ܵܐ ܒܛܲܟܼܣ̇ܐ ܢܡܘܣܝܵܐ ܥܲܠ ܕܲܢܟܗܸܢ 204 ܐܠܐ ܒܕܡܵܐ ܕܕܝܵܬܸܩܹܐ ܚܲܕܬܵܐ ܕܝܼܠܹܗ . 205 : ܠܵܘ ܕܢܫܡܸܫ ܒܐܲܪ̈ܥܵܢܝܵܬܼܵܐ ܡܛܝܗܝ ܐܲܝܟ ܟܘܡܪܹ̈ܐ 206 ܠܫܡܝܵܐ ܥܲܠ ܕܲܢܚܣܹܐ ܟܠ ܒܕܸܒܚܵܐ ܕܢܲܦܫܹܗ . 207 : ܚܕܵܐ ܡܥܠܬܐ ܥܲܠ ܘܐܢܩܒܲܠ ܒܩܕܘܿܫ ܩܘܼܕ̈ܫܹܐ 208 ܘܠܵܐ ܬܘܼܒܼ ܦܣܸܩ ܙܲܒܼܢܵܐ ܠܡܲܚܬܹܗ ܘܪܲܒܘܼܬ ܕܲܪܓܹܗ . 209 : ܥܠ̣ ܘܐܬܚܘܼܝ ܩܕܵܡ ܚ̇ܙܐ ܟܠ ܕܲܚܙܹܐ ܗ̄ܘ̣ܵܐ ܠܹܗ 210 ܘܝܗ̣ܒ ܠܹܗ ܕܪܲܓܼܵܐ ܘܣܵܡ ܠܹܗ ܬܵܓܼܵܐ ܕܫܸܡ ܐܝܼܬܘܼܬܼܵܐ . 211 : ܩܲܪܒܹܗ ܒܚܲܝܵܠܐ ܕܪܸܡܙܵܐ ܟܲܣܝܵܐ ܠܕܪܓܼܵܐ ܕܲܠܥܸܠ 212 ܠܗ̇ܝ ܪܲܒܘܼܬܵܐ ܕܠܵܐ ܡܸܬܦܚܡܵܐ ܥܲܡ ܕܥܒܼܝܼ̈ܕܹܐܘ 213 : ܫܥܒܸܕ ܠܹܗ ܟܠ ܘܐܡܸܠܸܟ ܥܠ ܟܠ ܒܚܹܝܠ ܢܵܣܘܿܒܹܗ 214 ܘܩܒܸܠ ܕܢܕܘܢ ܠܪ̈ܘܚܵܢܹܝܵܐ ܘܦܓܼܪ̈ܢܝܹܐ . 215 : ܒܕܝܼܢܹܗ ܒܚ̇ܪ ܠܦܪܘܿܫܘܼܬܼܵܐ ܕܡܲܠܝܼܠܘܬܐ 216 : ܘܡܲܚܬܐ ܒܥ̇ܕܐ ܘܡ̈ܠܐ ܘܪܡܙܠ ܕܥܝ̈ܢܐ 217 : ܒܝܲܕ ܓܠܝܘܼܬܼܵܐ ܕܦܓܼܪܹܗ ܚܵܙܹܝܬ ܒܙܘ̈ܥܐ ܟܣܝ̈ܐ 218 ܠܗ̇ܝ ܟܣܝܘܼܬܼܵܐ ܕܡܣܝܵܐ ܡ̣ܢܟܠ ܘܓܼܠܐ ܠܗ̇ ܟܠ . 219 : ܒܹܗ ܡܸܬܒܩܝܼܢ ܒܪ̈ܓܼܫܹܐ ܕܲܠܒܲܪ ܐܲܝܟ ܕܒܓܠܝܐ 220 ܘܒܪܥܝܢܵܐ ܒܚܹܝܠ ܐܝܼܬܼܘܼܬܼܵܐ ܕܟܣܝܐ ܒܓܘܗ . 221 : ܒܢܝܪܐ ܕܚܘܼܒܹܗ ܟܕܝܼܢܝܼܢ ܐ̄ܟܚܕ ܥܝܼܪܹ̈ܐ ܘܐ̄ܢ̈ܫܐ 222 : ܘܲܡܙܲܚܝܢ ܠܹܗ ܐܲܝܟ ܕܠܨܠܡܵܐ ܕܡܲܠܟܵܐ ܟܲܣܝܵܐ 223 : ܒܦܓܼܪܹܗ ܚܵܙܹܝܢ ܦܓܼܪ̈ܢܝܐ ܠܗܕܡܲܝ̈ܗܘܿܢ 224 ܘܪ̈ܘܚܢܝܹܐ ܒܙܘܲܥܝ̈ ܠܲܩܢܘܿܡܲܝ̈ܗܘܿܢ . 225 : ܬܢܝܿܢ ܫܘܼܒܼܚܵܐ ܒܩܠܵܐ ܕܪ̈ܓܫܹܐ ܪܘܼܚܵܢܵܐܝܼܬ 226 ܘܡܩܕܫܝܼܢ ܠܹܗ ܒܗܲܢܝܼܐܘܼܬܵܐ ܕܪ̈ܥܝܢܲܝܗܘܿܢ . 227 : ܣܓܼܕܝܢ ܟܠܫܵܥ ܒܗܝܟܠ ܦܲܓܼܪܹܗ ܠܗܘܿ ܕܟܼܣܹܐ ܒܹܗ 228 ܘܡܩܪܒܝܼܢ ܠܹܗ ܕܒܼܚܹ̈ܐ ܟܣܝ̈ܐ ܕܪ̈ܥܝܢܲܝܗܘܿܢ . 229 : ܒܲܠܡܐܝܢ ܦܓܼܪܗ ܢܚܝܼܢ ܙܘ̈ܥܐ ܕܚܘܼܫܵܒܲܝ̈ܗܘܿܢ 230 ܡܵܐ ܕܡܸܫܬܲܚܩܝܼܢ ܒܒܥܬ ܟܣܝܵܐ ܕܠܵܐ ܡܬܕܪܟܵܐ . 231 : ܡܸܛܠܗܵܕܹܐ ܓܼܒܝܗܝ ܡ̣ܢ ܟܠܐ ܡܬܩܢ ܟܠܐ 232 ܕܢܡܠܐ ܒܗ̇ ܒܓܼܠܝܘܼܬܼ ܦܓܼܪܗ ܣܘܢܩ̇ܢ ܟܠܐ . 233 : ܣܢܝܼܩ ܗ̄ܘ̣ܵܐ ܥܒܼܝܼܕܵܐ ܕܬܒܼܥܹܐ ܟܠܫܵܥ ܡܕܡ ܕܟܼܣܹܐ 234 ܘܢܐܠܲܦ ܚܲܝܠܵܐ ܕܲܣܬܝܼܪ̈ܬܵܐ ܘܒܘܼܕܵܩܲܝ̈ܗܘܿܢ . 235 : ܘܕܠܵܐ ܡܨܝܐ ܕܟܝܢ ܟܣܝܐ ܢܐܬܐ ܠܓܠܝܐ 236 ܬܚܡ ܐܢܘܿܢ ܠܫܘܼܐܵܠܲܝܗ̈ܘܿܢ ܒܨܠܡܵܐ ܓܼܠܝܵܐ . 237 : ܪܗܛܝܼܢ ܟܠܫܵܥ ܒܐܸܣܛܵܕܝܘܿܢ ܕܫܸܡ ܐܝܼܬܘܼܬܼܵܐ 238 ܘܡܵܐ ܕܐܬܡܛܝܼܘ ܠܬܪܲܥ ܦܓܼܪܹܗ ܫܩܲܠܘ ܙܵܟܼܘܼܬܼܵܐ . 239 : ܗܘ̤ ܝ̇ܗܒܠܗ̇ ܠܐܲܬܼܠܹܝܛܘܼܬܼܵܐ ܕܪܸܥܝܢܲܝܗܘܿܢ 240 ܟܠܝܼܠܵܐ ܕܡܵܘܸܫܛ ܟܣܝܐ ܒܐܝܼܕܹܗ ܚܠܵܦ ܥܲܡܠܲܝ̈ܗܘܿܢ . 241 : ܒܐܝܕܵܐ ܕܦܓܼܪܹܗ ܝ̇ܗܒ ܐܲܕܼܪܵܐ ܡܵܪܹܐ ܟܪܡܵܐ 242 ܠܦܥ̈ܠܹܐ ܕܲܠܐܝܼܘ ܡܸܛܠ ܣܲܒܼܪܵܐ ܕܚܲܝܹ̈ܐ ܚܲܕܬܹ̈ܐ . 243 ܘܒܹܗ ܡܬܦܢ̈ܝܢ ܟܲܪܪܹ̈ܐ ܕܪܘܼܚܵܐ ܠܥܒܕܹ̈ܐ ܛܵܒܹ̈ܐ : pb. f.189r 244 ܕܢܣܲܒܼܘ ܟܸܣܦܵܐ ܘܦܲܪܢܸܣܘ ܫܲܦܝܼܪ ܘܫܬܲܪܘ ܘܐܲܥܬܲܪܘ . 245 : ܡܢܹܗ ܫܡ̇ܥ ܥܒܼܕܵܐ ܒܝܼܫܵܐ ܠܗܝ̇ ܒܲܪܬܵ ܩܵܠܵܐ 246 ܕܡܛܠ ܡܵܢܵܐ ܛܫܝܼܬ ܟܟܪܐ ܕܝܸܗܒܿܬܼ ܒܐܝܼܕܲܝ̈ܟ . 247 : ܥܡܹܗ ܥܐ̈ܠܢ ܚܟܝ̈ܡܬܼܵܐ ܠܓܼܢܘܿܢ ܚܲܬܼܢܵܐ 248 ܟܲܕ ܡܬܓܲܐ̈ܝܵܢ ܒܠܒܘܿܫ ܫܘܼܒܚܵܐ ܕܠܵܐ ܡܬܚܼܒܹܠ . 249 : ܗܘ̤ܝܘ ܡܦܢܹܐ ܠܘܵܬ ܣܟ̈ܠܬܐ ܕܠܵܐ ܩܢܝ̈ ܡܸܫܚܵܐ 250 ܕܙ̈ܠ ܐܬܒܣ̈ܡ ܡ̣ܢ ܥܡܠܝܟܝܢ ܐܲܝܟ ܕܲܕܚܸܡܬܹ̇ܝܢ . 251 : ܒܩܵܠ ܦܬܓܡܵܘ̈ܗܝ ܩܵܢܹܝܢ ܣܲܒܼܪܵܐ ܢܛܪ̈ܝ ܚܘܼܒܹܗ 252 ܘܢܦܩ̈ܢ ܠܐܘܪܥܹܗ ܠܡܸܣܒ ܐܲܓܼܪܵܐ ܚܠܦ ܥܡܠܲܝ̈ܗܘܿܢ . 253 : ܥܡܹܗ ܦܪܚܝܼܢ ܠܐܦܲܝ̈ ܪܵܘܡܵܐ ܒܓܸܦܹ̈ܐ ܕܪܘܼܚܵܐ 254 ܟܕ ܡܸܙܕܲܝܚܝܼܢ ܥܲܠ ܡܲܪܟܲܒܼܬܼܵܐ ܕܚܨܗ ܕܐܵܐܲܪ . 255 : ܒܐܬܸܐ ܓܠܝܼܵܬܐ ܕܐܣܬܠܲܩ ܒܗ̇ ܦܲܓܼܪܗ ܕܝܼܠܹܗ 256 ܒܵܗ̇ ܡܬܥܠܝܼܢ ܦܓܼܪ̈ܐ ܕܲܗܘ̤ܵܘ ܥܘܼܡܪܵܐ ܠܚܘܼܒܹܗ . 257 : ܥܢܢܵܐ ܛܥܢܬܹܗ ܐܲܝܟ ܡܪܟܒܬܼܵܐ ܟܕ ܣܵܠܸܩ ܗ̄ܘ̣ܵܐ 258 ܘܪܡܙܵܐ ܟܣܝܐ ܡܕܒܲܪ ܗܘ̣ܵܐ ܠܗ̇ ܐܝܟ ܗܢܝܟܐ . 259 : ܒܗ̇ ܒܕܡܘܬܵܐ ܥܢܢܹ̈ܐ ܕܢܘܼܗܪܵܐ ܛܥܢ̈ܐ ܦܓܪܹ̈ܐ 260 ܒܗ̇ܘ ܦܘܩܕܢܵܐ ܕܦܓܼܕ ܠܐܐܲܪ ܘܙܲ [...] ܝ ܦܲܓܼܪܹܗ . 261 : ܒܗ ܨܵܪܐܢܝܢ ܠܡܚ̈ܠܬܢ ܘܠܫܒܝܼܚܵܝ̈ܬܼܵܢ 262 ܘܪܫܡ ܐܢܝܢ ܠܟܬܝܒ̈ܬܐ ܒܕܦܐ ܕܦܓܼܪܹܗ . 263 : ܒܹܗ ܚܵܘܝܼ ܠܲܢ ܥܲܠ ܡܦܘܼܠܬܲܢ ܕܟܼܡܵܐ ܥܫܢܲܬ̤ 264 ܘܒܹܗ ܒܕܸܩ ܠܲܢ ܥܲܠ ܦܘܪܩܢܲܢ ܕܟܼܡܵܐ ܡܥܠܲܝ . 265 : ܒܒܲܛܢܗ ܨܪܗ̇ ܠܓܼܒܝܼܠܘܼܬܲܢ ܡ̣ܢ ܕܲܝܚܝܼܝܵܐ 266 ܘܒܡܘ ܠܕܹܗ ܕܕܠܵܐ ܢܸܩܦܵܐ ܝܠܕܬܢ ܐܲܪܥܵܐ ܆ 267 : ܒܝܲܕ ܬܪܒܝܼܬܹܗ ܕܒܐܪ̈ܥܢܝܵܬܐ ܓ̣ܠܐ ܕܡܢܲܢ ܗ̄ܘ̣ 268 ܘܕܣܒܼܠ ܚܫ̈ܐ ܚܘܝܼ ܟܝܢܹܗ ܕܡ̣ܢ ܡܵܝܘ̈ܬܐ ܗ̄ܘ̣ . 269 : ܒܡܵܘܹܗ ܐܟܪܸܙ ܥܲܠ ܬܲܪܥܘܼܬܼܵܐ ܕܗܘ̤ܝܬ ܒܐܝܼܕܹܗ 270 ܘܒܢܘܚܡܹܗ ܫܪ̣ܐ ܠܲܚܛܝܼܬܵܐ ܘܒܲܛܸܠ ܡܵܘܬܵܐ . 271 : ܒܝܲܕ ܣܦܩܬܹܗ ܕܪܲܫ ܠܲܢ ܐܘܼܪܚܵܐ ܕܢܸܣܲܩ ܠܪܘܡܵܐ 272 ܘܲܒܼܙܘܼܚܵܝܹܗ ܪܲܡܪܵܡ ܦܓܼܪܢ ܡ̣ܢ ܕܲܚܝܼܚܵܐ . 273 : ܒܕܘܟܲܬ ܨܦܪܐ ܗܘ̤ܵܐ ܠܲܢ ܕܢܚܹܗ ܐܲܪܥܢܝܵܐ 274 ܘܫܘܼܠܡ ܝܘܡܵܐ ܪܗܛܵܐ ܕܐܘܪܚܹܗ ܕܠܐܦܝ̈ ܪܵܘܡܵܐ . 275 : ܢܦ̣ܩ ܡ̣ܢ ܨܦܪܐ ܘܠܚܗ̇ ܒܚ̈ܫܐ ܠܐܸܫܘܵܪ ܦܓܼܪܢ 276 ܘܢܚ ܒܠܡܹܐܢܵܐ ܕܪܘܡܵܐ ܕܠܥܸܠ ܐܝܟ ܕܒܪܡܵܫܐ . 277 : ܒܝܲܕ ܡܲܣܩܬܹܗ ܦܬܚܢܲܢ ܬܲܪ̈ܥܹܐ ܕܐܚܝܼܕܝܼܢ ܗ̄ܘ̣ܵܘ 278 ܘܐܥܠܲܢ ܥܡܗ ܠܩܕܘܿܫ ܩܘܿܕ̈ܫܐ ܕܠܐ ܡܲܦܣ ܗ̄ܘ̣ܵܐ . 279 : ܣܠܸܩ ܕܚܝܼܢܲܢ ܥܲܡ ܪܘܡܪܡܹܗ ܠܘܵܬ ܐܝܼܬܘܼܬܼܵܐ 280 ܘܝܼܬܼܒܼ ܥܲܦܪܲܢ ܒܛܲܟܸܣܵܐ ܕܡܲܠܟܵܐ ܩܢܹܐ ܫܘܼܠܛܢܵܐ . 281 : ܐܚܲܕ ܫܲܒܛܵܐ ܕܪܫܢܘܼܬܼܵܐ ܘܐܡܠܸܟ ܥܲܠ ܟܠ 282 ܘܫܪܝܼ ܦܩܕ ܒܕܠܐ ܕܝܼܠܹܗ ܐܲܝܟ ܥܒܼܘܿܕܵܐ . 283 : ܐܹܝܘ ܕܚܝܼܚܵܐ ܕܟܼܡܵܐ ܝܼܪܸܒܼ ܒܲܕܠܵܐ ܕܝܼܠܹܗ 284 ܐܝܘ ܡܝܘܬܵܐ ܕܦܠܓܼ ܚܲܝܹ̈ܐ ܡ̣ܢ ܕܐ̄ܚܪ̈ܢܹܐ . 285 : ܐܝܘ ܐܪܥܢܵܐ ܕܫܒܲܩ ܐܪܥܵܐ ܐܸܡܵܐ ܕܦܓܼܪܹܗ 286 ܘܥ݂ܲܠ ܕܢܕܝܲܪ ܒܥܘܼܒܵܐ ܕܐܸܡܵܐ ܕܠܵܐ ܒܲܟܼܝܵܢܹܗ . 287 : ܐܝܘ ܥܦܪܢܵܐ ܕܐܪܦܝܼ ܐܬܼܪܹܗ ܥܘܼܡܪܵܐ ܕܙܒܼܢܵܐ 288 ܘܲܣܠܸܩ ܠܐܲܬܪܵܐ ܕܠܲܝܢ ܫܘܼܠܡܵܐ ܠܐܡܝܢܘܼܬܼ 289 : ܐܹܝܘ ܒܲܪ ܛܘܗܡܵܐ ܐܕܡܝܵܐ ܓܒܝܼܠ ܡ̣ܢ ܐܲܪܥܵܐ 290 ܕܩܢܵܐ ܕܪܓܼܐ ܘܫܸܡ ܫܘܼܠܛܢܵܐ ܕܐܠܗܘܼܬܵܐ . 291 : ܪܟܒܼ ܝܩܝܼܪܵܐ ܓܸܦܹ̈ܐ ܕܪܘܼܚܵܠ ܘܦܪܚ ܒܐܐܪ 292 ܘܐܬܗܲܪ ܐܢܘܿܢ ܠܟܢܫܲܝ̈ ܪܵܘܡܵܐ ܒܩܲܠܝܼܠܘܼܬܹܗ . 293 : ܒܬܗܪܐ ܪܲܒܵܐ ܩܡ̣ܘ ܟܢܫܝ̈ܗܘܢ ܕܫܡܝ̈ܢܐ 294 ܟܲܕ ܚܙܝܢ ܗ̄ܘ̣ܵܘ ܦܓܼܪܵܐ ܕܦ̇ܪܚ ܕܠܵܐ ܒܲܥܝܕܵܐ . 295 : ܟܠܝܼܠܵܐ ܕܫܘܼܒܼܚܵܐ ܓܕܲܠܘ ܠܹܗ ܥܝܼܪܹ̈ܐ ܟܲܕ ܣ̇ܠܸܩ ܗ̄ܘ̣ܵܐ 296 ܕܚܙ̣ܘ ܕܲܕܲܪܲܫ ܐܘܼܪܚܵܐ ܠܐ̄ܢ̈ܫܐ ܠܘܵܬܼ ܟܸܢܫܲܝ̈ܗܘܿܢ . 297 : ܗܘ̤ܘ ܐܝܙܓܲܕܹ̈ܐ ܠܘܵܬ ܬܠܡܝܼ̈ܕܹܐ ܕܟܼܡܝܼܪܝܼܢ ܗ̄ܘ̣ܵܘ 298 ܘܐܦܨܚ ܐܸܢܘܿܢ ܒܝܲܕ ܚܸܘܪܹ̈ܐ ܕܠܒܼܝܼܫܝܼܢ ܗ̄ܘ̣ܵܘ . 299 ܚܘܼܒܵܐ ܘܪ̈ܚܡܹܐ ܩܢܵܘ ܨܝܕ ܓܸܢܣܲܢ ܒܝܲܕ ܡܲܣܲܩܬܹܗ : pb. f.189v 300 ܘܫܪܝܼܘ ܪܕܝܢ ܒܐܘܼܪܚܵܐ ܕܫܝܢܵܐ ܠܘܵܬ ܐ̄ܢܫܘܬܢ . 301 : ܟܡܝܼܪܝܼܢ ܗ̄ܘ̣ܵܘ ܛܵܒܼ ܥܲܠ ܡܦܘܠܬܲܢ ܡ̣ܢ ܫܘܼܒܵܝܵܐ 302 ܘܕܚܙ̣ܘ ܩܘܡܲܢ ܒܝܲܓ ܒܲܪ ܓܢܣܢ ܚܕܝܘ ܐ̄ܬ̄ܒ ܘܐܬܒܝܲܐܘ . 303 : ܒܥܪ ܦܘܩܕܢܵܐ ܣܓܼܗ̇ ܠܐܘܼܪܚܵܐ ܒܝܢܲܢ ܘܲܠܗܘܿܢ 304 ܘܲܫܪܝܗܝ ܒܕܡܹܗ ܠܓܼܙܪ ܕܝܼܢܵܐ ܕܣܓܼ ܚܘ̈ܒܬܲܢ . 305 : ܒܡܨܥܝܘܼܬܹܗ ܫܝܢ ܟܠܐ ܒܝܲܕ ܡܪܟܠ 306 ܘܫܪܪܗ ܠܫܝܢܵܐ ܕܚܘܕܬ ܟܠܐ ܒܝܲܕ ܡܣܲܩܬܹܗ . 307 : ܫܪ̣̰ܐ ܠܐܣܝܼܪܹ̈ܐ ܕܚܒܝܼܫܝܼܢ ܗ̄ܘ̣ܵܘ ܒܚܸܣܢܹ̈ܐ ܕܥܵܡ̣ܐ 308 ܘܒܲܝܐ ܐܢܘܿܢ ܒܲܫܒܼܚ̈ܝܵܬܵܐ ܕܩܲܒܸܿܠ ܘܝܼܪܬ . 309 : ܗܘ̤ ܒܲܩܢܘܿܡܹܗ ܗܘ̤ܐ ܡܲܚܙܝܼ̈ܬܐ ܕܫܦܝܼܪ̈ܵܬܵܐ 310 ܘܓܕܠ ܐܝܢܝܢ ܟܠܝܼ̈ܠܹܐ ܦܐܝܐ ܠܪܸܫ ܙܵܟܘܼܬܹܗ . 311 : ܒܒܛܢܗ ܫܘܼܒܼܚܵܐ ܠܐܠܗ ܟܠܐ ܡ̣ܢ ܬܘܼܩܵܢܵܘ̈ܗܝ 312 ܘܫܝܢܵܐ ܒܐܪܥܵܐ ܘܣܲܒܼܪܵܐ ܛܵܒܼܵܐ ܠܲܕܠܵܐ ܣܲܒܼܪܵܐ 313 : ܒܩܘܼܪܵܒܼ ܕܒܼܚܹ̈ܐ ܩܵܠ ܒܘܼܕܩܵܐ ܕܬܒܝܼܘܼܬܼܵܐ 314 ܕܗܵܐ ܣܝܼܡ ܠܓܙܪ ܕܝܼܢܵܐ ܘܠܐܬ̤ܐ ܕܫܲܝܢܵܐ . 315 : ܥܡܲܕܹܗ ܩܪܐ ܐܲܝܟ ܫܝܼܦܘܿܪܵܐ ܥܲܠ ܪܲܒܘܼܬܹܗ 316 ܘܩܵܠܹܗ ܕܐܒܼܐ ܡܲܟܼܪܸܙ ܚܘܼܒܹܗ ܘܪܒܘܼܬ ܕܲܪܓܹܗ . 317 : ܨܘܡܹܗ ܡܲܟܼܪܸܙ ܥܲܠ ܙܵܟܘܼܬܹܗ ܕܒܓܼܘ ܚܘܼܪܒܵܐ 318 ܕܚܣܢܹܗ ܒܪܸ̈ܓܼܫܹܐ ܦܓܼܪ̈ܢܹܝܐ ܠܚ̇ܣܸܢ ܟܠܵܐ . 319 : ܒܥܕܵܢ ܡܵܘܬܹܗ ܐܵܦ ܫܬܼܝܩܹ̈ܐ ܗܘ̤ܵܘ ܡܠܠܹ̈ܐ 320 ܕܥ̣ܨܐ ܐܢܘܿܢ ܪܸܡܙܵܐ ܟܲܣܝܵܐ ܘܲܩܢ̣ܵܘ ܚܲܝܠܵܐ . 321 : ܩܵܠ ܢܡܝܡܹܗ ܩܛܠܹܗ ܠܡܵܘܬܵܐ ܘܕܵܫ ܠܚܛܝܼܬܵܐ 322 ܘܩܥ̣ܘ ܡܝ̈ܬܐ ܒܐܕܢܲܝ̈ ܡܵܘܬܼܵܐ ܕܐܲܝܟܿܘܿ ܥܘܼܩܣܵܟ . 323 : ܒܝܘܿܡ ܡܲܣܩܬܹܗ ܩܪ̣ܵܐ ܠܐܪ̈ܥܢܹܐ ܘܲܠܫܡܝܼܢܹ̈ܐ 324 ܘܚܘܝܼ ܐܢܘܿܢ ܐܘܪܚܵܐ ܚܲܕܬܵܐ ܠܡܪܕܐ ܠܪܘܡܵܐ . 325 : ܢܦ̣ܩܘ ܒܲܠܘܼܝܬܹܗ ܪ̈ܘܼܚܢܝܹܐ ܘܦܓܼܪ̈ܢܝܹܐ 326 ܕܢܸܚܙܘܿܢ ܦܓܼܪܗ ܐܲܝܟ ܦܪܚ ܪܘܼܚܵܢܵܐܝܼܬܼ . 327 : ܗܲܢܝܼܵܐ [ ܗ̄ܘ̣ܵܬ ] ܚܙܵܬܵܐ ܕܦܲܓܼܪܹܗ ܠܐܪ̈ܥܢܝܹܐ 328 ܘܪܚܝܼܡ ܗ̄ܘ̣ܵܐ ܛܵܒܼ ܥܸܢܝܵܢ ܢܦܫܹܗ ܠܲܡܫܲܝ̈ܢܹܐ . 329 : ܠܵܐ ܣܒܼܥܐ ܗ̄ܘ̣ܵܬ ܥܲܝܢܵܐ ܕܒܸܣܪܵܐ ܠܡܸܬܒܲܩܵܝܘܼ 330 ܒܪ̈ܓܼܫܝ ܦܓܼܪܗ ܟܲܕ ܡܙܕܝܲܚ ܥܲܠ ܡܲܪܟܲܫܵܬܐ . 331 : ܠܐ ܡܢܚܝܢ ܗ̄ܘ̣ܵܘ ܪ̈ܘܚܢܝܹܐ ܢܦܘܫܘܢ ܡܸܢܹܗ 332 ܘܡܬ ܚܦܛܝܼܢ ܗ̄ܘ̣ܵܘ ܕܐܲܝܟܵܐ ܢܸܥܸܠܘܿܒܼ ܒܚܘܼܒܵܐ ܨܐܹܕܵܘܗܝ . 333 : ܦܐܹܐ ܗ̄ܘ̣ܵܐ ܘܪܓܝܼܓ ܐܦܗܘ̤ ܙܲܒܼܢܵܐ ܕܐܣܬܠܲܩ ܒܹܗ 334 ܘܥܸܠܒ ܗ̄ܘ̣ܵܐ ܠܹܗ ܠܐܣܦܹܝܪ ܫܡܫܵܐ ܪܲܗܛܵܐ ܕܐܘܼܪܚܹܗ . 335 : ܥܲܡ ܙܵܟܘܬܵܐ ܕܫܡܫܵܐ ܪܲܒܵܐ ܥܒܲܕ ܙܟܘܬܹܗ 336 ܘܦܪܣ ܢܘܼܗܪܵܐ ܕܟܼܵܪܘܿܙܘܼܬܹܗ ܠܐܲܪܘܥ ܦܸܢ̈ܝܵܢ . 337 : ܒܝܲܪܚܵܐ ܕܙܟܼܐ ܢܘܼܗܪܵܐ ܠܚܫܟܵܐ ܕܟ̣ܵܗ̇ ܠܲܚܛܝܼܬܵܐ 338 ܘܪܕܦܗ̇ ܠܛܘܥܝܲܝ ܢܚܬܐ ܣܢܝܵܐ ܕܙܩܪ ܒܝܼܫܵܐ . 339 : ܙܟܼܐ ܒܚܙܝܼܪܢ ܢܘܼܗܪܵܐ ܘܢܘܼܗܪܵܐ ܥܒܕܐ ܘܡܵܪܵܐ 340 ܘܚܒܼ ܚܫܘܟܼܵܐ ܥܲܡ ܚܸܫܘܿܟܼܵܐ ܠܸܠܚܐ ܕܛܘܼܥܝܲܝ . 341 : ܩܡ ܢܗܝܼܪܵܐ ܒܪܗܛܵܐ ܕܐܘܼܪܚܹܗ ܒܕܲܪܓܼܵܐ ܕܲܠܥܸܠ 342 ܘܣܡܹܗ ܠܚܸܫܟܵܐ ܒܕܪܓܼܵܐ ܕܲܠܬܲܚܬ ܐܲܝܟ ܕܲܒܼܩܲܒܼܪܵܐ . 343 : ܣܠܸܩ ܐܵܦ ܫܸܡܫܵܐ ܕܙܲܕܝܼܩܘܼܬܵܐ ܠܪܘܡܵܐ ܕܲܠܥܸܠ 344 : ܘܣܲܚܦܵܗ̇ ܠܛܘܥܝܲܝ ܘܠܕܵܪ̈ܵܘܙܝܗ̇ ܠܥܘܼܡܩܵܐ ܕܲܠܬܚܬ 345 : ܒܬܠܬ ܫܥܝܼ̈ܬ ܕܫܩܠ ܢܘܼܗܪܵܐ ܡ̣ܢ ܚܸܫܘܿܟܼܵܐ 346 ܘܦܣܩܗ ܠܪܗܛܗ ܘܬܚܡ ܡܠܝܗܝ ܒܕܪܓܼܐ ܕܲܠܬܲܚܬ . 347 : ܫܡܗܹ̈ܐ ܬܠܵܬܐ ܝܗ̣ܒ ܐܵܦ ܡܲܠܟܲܢ ܠܲܬܪܹܥܣܲܪܬܹܗ 348 ܘܒܼܗܘܢ ܦܣܩܘܼܗ̇ ܠܐܘܼܪܚܵܐ ܕܡܵܘܬܼܵܐ ܕܕܲܪܲܫ ܒܝܼܫܵܐ . 349 : ܢܚܸܬܘ ܙܠܝܼܩܵܘ̈ܗܝ ܠܐܲܪܥܵܐ ܟܠܵܗ̇ ܒܲܕܡܘ̣ܬ ܡܸܛܪܵܐ 350 ܘܪܓܝܼ ܥܘܼܒܵܗ̇ ܡܲܫܸܠܘ ܦܸܐܪܹ̈ܝܗ ܒܚܲܡܝܼܡܘܼܬܹܗ . 351 ܛܲܠܵܐ ܕܪ̈ܲܚܡܹܐ ܪܵܣ ܒܵܪܘܿܝܵܐ ܒܝܲܕ ܪܹܫܝܼܬܲܢ : pb. f.190r 352 ܘܲܫܘܿܚܘ ܦܸܐܪܹ̈ܐ ܕܙܲܕܝܼܩܘܼܬܼܵܐ ܒܲܐܪܥܵܐ ܕܲܢܦܫܲܢ . 353 : ܒܝܲܪܚܵܐ ܕܝܵܒܸܒܼ ܦܸܐܪܹ̈ܐ ܘܙܲܪ̈ܥܹܐ ܠܚܲܝܹ̈ܐ ܕܙܲܒܼܢܵܐ 354 ܒܟܪ ܦܸܐܪܹ̈ܐ ܕܡܲܩܢܼܐ ܚܲܝܹ̈ܐ ܕܠܵܐ ܫܘܼܠܵܡܵܐ . 355 : ܒܛܢܹܗ ܒܢܝܼܵܣܢ ܝܲܪܚܵܐ ܕܐܝܼܬܵܘܗܝ ܒܘܼܟܼܪܵܐ ܕܫܲܢ̄ܬܐ 356 ܘܝܲܠܕܹܗ ܒܟܵܢܘ̣ܿܢ ܝܲܪܚܵܐ ܕܒܐܙ ܢܘܼܗܪܵܐ ܠܚܸܫܟܵܐ . 357 : ܨܵܡ ܘܐܸܬܼܢܲܣܝܼ ܒܝܲܪܚܵܐ ܟܡܝܼܪܵܐ ܓܠܝܼܙ ܡ̣ܢ ܦܸܐܪܹ̈ܐ 358 ܘܒܟܪ ܦܸܐܪܹ̈ܐ ܕܚܘܼܡܣܵܢ ܢܲܦܫܹܗ ܡ̣ܢ ܚܘܼܬܚܵܬܹ̈ܐ . 359 : ܕܒܲܚ ܠܩܲܢܘܿܡܹܗ ܒܙܲܒܼܢܵܐ ܕܚܵܒܼ ܒܹܗ ܐܵܕܼܵܡ ܒܐܘܼܟܼܠܵܐ 360 ܘܿܪܥܝܼ ܒܕܒܼܚܹܗ ܠܡܵܪܵܐ ܘܥܲܒܼܕܵܘ̈ܗܝ ܘܐܲܦܨܚ ܐܸܢܘܿܢ . 361 : ܒܝܲܪܚܵܐ ܕܥܸܫܢܲܬ̤ ܚܲܝܵܒܘܼܬܹܗ ܕܐܵܕܵܡ ܒܲܥܕܢ 362 ܒܹܗ ܐܝܬ ܢܲܨܚ ܐܵܕܼܵܡ ܕܲܬܼܪܹܝܢ ܕܲܙܟܼܵܐ ܠܡܵܘܿܬܼܵܐ . 363 : ܒܙܲܒܼܢܵܐ ܕܲܢܦܲܩ ܝܵܪܬܵܐ ܫܦܐܵܐ ܡ̣ܢ ܝܲܪܬܘܼܬܹܗ 364 ܥܲܠ̣ ܟܲܫܝܼܪܵܐ ܠܐ ܬܲܪܐ ܕܚܲܝܹ̈ܐ ܕܠܵܐ ܡܸܬܼܚܲܒܲܠ . 365 : ܒܝܲܕ ܙܵܟܼܘܬܼܵܐ ܦܪܲܥ ܠܐܸܫܛܵܐ ܕܚܲܝܒܼܘܼܬܲܢ 366 ܘܟܲܬܒܢ ܥܲܡܹܗ ܒܫܲܝ̈ܐ ܘܝܵܪ̈ܬܹܐ ܕܥܘܼܬܼܪܵܐ ܕܲܢܣܲܒܼ . 367 : ܐܲܦܢܝܼ ܫܒܝܬܿܢ ܡ̣ܢ ܚܲܣܝܼܫܵܐ ܕܲܫܒܼܵܐ ܠܓܸܢܣܲܢ 368 ܘܐܲܣܩܵܗ̇ ܠܐܬܼܪܵܐ ܕܠܵܐ ܚܵܣܸܢ ܠܗ̇ ܙܲܝܢܵܐ ܕܢܸܟܼܠܹܗ . 369 : ܣܵܡܹܗ ܠܥܘܼܬܪܲܢ ܪܘܼܚܵܫܵܝܵܐ ܒܪܵܘܡܵܐ ܕܲܠܥܸܠ 370 ܕܠܵܐ ܡܸܬܚܲܒܲܠ ܡ̣ܢ ܢܸܟܼܝܵܢܹ̈ܐ ܕܲܪܓܼܝܼܓܼܵܬܐ . 371 : ܢܓܕ ܪܸܥܝܵܢܵܐ ܠܘܵܬܼ ܣܝܼ̈ܡܵܬܼܵܐ ܕܣܝܼܡܲܬ̣ ܢܲܦܫܲܢ 372 ܕܢܸܪܕܹܐ ܒܕܝܼܠܲܢ ܘܠܵܐ ܢܸܬܦܲܫܲܟ ܒܲܕܠܵܐ ܕܝܼܠܲܢ . 373 : ܚܵܘܹܝܢ ܕܝܼܠܲܢ ܕܢܸܪܚܲܡ ܕܝܠܸܢ ܐܲܝܟ ܦܵܪ̈ܘܿܫܹܐ 374 ܘܠܵܐ ܢܸܦܲܟܪ ܒܲܕܠܵܐ ܕܝܠܸ̇ܢ ܐܲܝܟ ܗܕܝܘ̈ܛܹܐ . 375 : ܚܕܡ ܢܲܦܫܲܢ ܒܝܲܕ ܡܘܼܠܟܵܢܹܐ ܕܲܥܬܼܝܼܕܵܬܵܐ 376 ܕܠܵܐ ܢܸܐܣܪܘܼܒܲܢ ܪܸ̈ܓܼܫܲܝ ܦܲܓܼܪܵܐ ܒܲܪܓܲܝܵܬܼܵܐ . 377 : ܣܵܡ ܠܲܢ ܡܝܼܠܵܐ ܕܫܝܼܢܵܐ ܒܐܘܼܪܚܵܐ ܕܲܪܕܵܐ ܒܵܗ̇ ܗܘ̤ 378 ܘܐܲܠܦܲܢ ܕܲܕܡܵܐ ܘܐܲܝܟܵܢ ܢܸܪܕܹܐ ܠܘܥܪ̈ܐ ܕܚܲܝܹ̈ܐ . 379 : ܒܬܲܪܬܹ̇ܝܢ ܐܘܼܕ̈ܚܵܢ ܚܵܘܝܼ ܪܲܗܛܵܐ ܕܲܬܼܪܹܝܢ ܓܲܒ̈ܐ 380 ܕܟܼܠܢܵܫ ܢܸܪܕܹܐ ܒܐܲܝܕܵܐ ܕܨܵܒܹܐ ܒܝܲܕ ܚܹܐܕܘܬܹܗ . 381 ܠܐܘܼܪܚܵܐ ܕܚܲܝܹ̈ܐ ܩܪܵܗ̇ ܕܐܲܠܨܵܐ ܡܛܠ ܥܲܡܠܵܗ̇ . 382 : ܘܗ̇ܝ ܕܐܲܒܼܪܵܢܵܐ ܩܪܵܗ̇ ܕܲܪܘܚܵܝܐ ܒܲܪ̈ܓܝܼܓܼܵܬܐ 383 : ܗܘ̤ ܒܲܩܢܘܿܡܹܗ ܓܡܪܹܗ ܠܪܲܗܛܵܐ ܕܐܘܼܪܚܵܐ ܕܚܲܝܹ̈ܐ 384 ܕܠܵܐ ܢܬܪܦܹܐ ܐܲܝܢܵܐ ܕܚܵܙܸܩ ܒܵܬܲܪ ܡܸܠܵܘ̈ܗܝ . 385 : ܗܵܐ ܚܙܲܩ ܡܲܠܟܵܐ ܒܐܘܼܪܚܵܐ ܚܲܕܬܐ ܕܡܲܠܟܵܐ ܕܪܵܘܡܵܐ 386 ܢܸܪܕܹܐ ܥܲܡܹܗ ܕܠܵܐ ܢܸܬܬܲܫܠܲܚ̇ ܡ̣ܢ ܓܲܝܵܣܹ̈ܐ . 387 : ܗܵܐ ܩܒܲܠ ܢܝܼܫܵܐ ܠܚܲܝܠܘܵܬܹܗ ܒܲܬܕܥ ܪܵܘܡܵܐ 388 ܢܸܚܢܹܐ ܠܩܘܼܒܼܠܹܗ ܒܙܲܘܥܲܝ̈ ܢܲܦܫܵܐ ܚܠܵܦ ܗܲܕܵܡܹ̈ܐ . 389 : ܗܵܐ ܦܬܲܚ ܬܲܪܥܵܐ ܕܐܸܣܛܵܕܝܼܘܿܢ ܠܒܹܝܬܼ ܡܲܠܟܘܼܬܼܵܐ 390 ܢܹܐܚܘܿܕ ܕܲܪܵܐ ܥܲܡ ܚܘܼܬܚܵܬܹܐ ܒܗܵܘܢܵܐ ܟܲܣܝܵܐ . 391 : ܗܵܐ ܚܫܲܠ ܙܲܝܢܵܐ ܪܘܼܚܵܢܵܝܵܐ ܠܢܲܦܫܵܐ ܘܦܲܓܼܪܵܐ 392 ܢܹܐܚܘܿܕ ܣܲܝܦܵܐ ܕܡܸܠܲܬܼ ܪܵܘܼܚܵܐ ܒܪܸܫ ܠܸܫܵܢܲܢ . 393 : ܒܚܲܫܵܘ̈ܗܝ ܦܲܠܚܵܗ̇ ܠܐܲܪܥܵܐ ܕܦܲܓܲܪܢ ܡܲܠܝܲܬ̤ ܝܲܥܪܵܐ 394 ܬܵܘ ܢܲܪܡܹܐ ܒܵܗ̇ ܙܲܪܥܵܐ ܛܵܒܼܵܐ ܘܢܘܥܐ ܚܲܝܹ̈ܐ . 395 : ܒܲܕܡܹܗ ܕܟܼܝܼ ܡܘܼܡܹ̈ܐ ܕܢܲܦܫܲܢ ܘܕܲܗܲܕܵܡܲܝ̈ܢ 396 ܕܠܵܐ ܢܸܬܟܲܬ̣ܿܡ ܒܲܪ̈ܓܼܝܼܓܼܵܬܐ ܕܝܲܨܪ̈ܢ ܒܝܼܫܵܐ . 397 : ܒܕܒܼܚܹܗ ܫܲܝܸܢ ܪܵܘܡܵܐ ܘܥܘܼܡܩܵܐ ܥܲܡ ܫܵܠܘܿܚܹܗ 398 ܠܵܐ ܢܸܬܼܦܲܟܲܗ ܫܲܝܢܵܐ ܕܟܼܠܵܐ ܒܝܲܕ ܪܲܦܝܘܲܬܢ . 399 : ܒܝܲܕ ܡܲܣܲܩܬܹܗ ܐܲܣܸܩ ܦܲܕܼܪܲܢ ܝܲܩܝܼܪ ܪܸ̈ܓܼܫܹܐ 400 ܢܸܩܢܹܐ ܓܸܦܹ̈ܐ ܒܙܵܘܥ [...] ܘܦܫܵܐ ܠܐܲܝܟܵܐ ܕܐܝܼܬܼܵܘܗܝ . 401 : ܦܵܘܠܘܿܣ ܩܵܥܹܐ ܒܲܘܼܬܼܝ̈ܩܵܬܹܗ ܐܲܝܟ ܫܝܼܦܘܿܪܵܐ 402 ܕܐܲܣܩܲܢ ܥܲܡܹܗ ܒܕ [...] ܕܲܡܛܵܝܗܝ ܡ̣ܢ ܝܲܡܝܼܢܵܐ . 403 ܡܝܼܬܢܲܢ ܥܲܡܹܗ ܘܐܲܚܝܢ ܥܲܡܹܗ ܕܡܸܬܲܢ ܐܝܼܬܼܵܘܗܝ . 404 ܘܐܲܣܩܲܢ ܥܲܡܹܗ ܐܲܝܟ ܗܲܕܵܡܹ̈ܐ ܡ̣ܢ ܪܸܫ ܓܘܼܫܡܵܐ . 405 : ܕܩܵܡ ܘܐܸܬܼܢܚܲܡ ܘܲܐܝܼܚ ܠܟܼܠܵܐ ܡܗܝܡܲܢ ܠܒܢ 406 ܣܠܸܩ ܬܲܐܡܸܠܟ ܠܥܸܠ ܡ̣ܢ ܟܠܵܐ ܫܲܪܝܼܪܵܐ ܠܲܢ . 407 ܒܚܘܼܒܵܐ ܕܢܲܦܫܲܢ ܢܛܪܚܘܼܒܹܗ ܗ̇ܘ ܕܲܦܐܹܐ ܠܹܗ : pb. f.190v 408 ܘܠܵܐ ܢܸܬܼܦܲܠܲܓ ܥܲܠ ܡܘܼܠܟܢܵܘ̈ܗܝ ܒܲܕܪ̈ܚܝܩܝܼܢ . 409 : ܥܲܡ ܪ̈ܘܼܚܵܢܹܐ ܢܸܣܗܸܕ ܟܠܫܵܥ ܥܲܠ ܡܲܣܲܩܬܹܗ 410 ܕܥܬܝܼܕ ܕܢܸܐܬܹܐ ܒܵܗ̇ ܒܲܚܙܵܬܵܐ ܕܐܸܣܬܲܠܲܩ ܒܵܗ̇ . ܥܲܠ ܣܘܼܠܵܩܹܗ ܕܡܵܪܲܢ ܥܲܠ ܣܘܼܠܵܩܹܗ ܕܡܵܪܲܢ