pb. 479 ܕܐܲܝܟܲܢ ܙܵܕܹܩ ܠܦܵܪ̈ܘܿܫܹܐ ܠܡܸܬܲܒܼ ܒܫܸܠܝܵܐ . ܤܛ . pb. 479 ܕܐܲܝܟܲܢ ܙܵܕܹܩ ܠܦܵܪ̈ܘܿܫܹܐ ܠܡܸܬܲܒܼ ܒܫܸܠܝܵܐ . ܤܛ . ܫܡܲܥ ܚܲܒܿܝܼܒܼܝ : ܠܡܸܕܸܡ ܕܐܵܡܲ݁ܪ ܠܵܟܼ ܚܘܼܒܲܢ . ܐܸܢ ܒܵܥܹ̇ܐ ܐܲܢ̄ܬܿ ܕܠܵܐ ܢܸܗܘܘܿܢ ܥܲܡ̈ܠܲܝܟ ܤܪ̈ܝܼܩܹܐ ܘܝܵܘܡܲܝ̈ܟ ܒܲܛܝܼ̈ܠܹܐ : ܘܲܓܼܠܝܼܙ ܡ̣ܢ ܝܘܼܬܼܪܵܢܵܐ ܕܡܸܤܬܲܟܸܐ ܠܦܵܪ̈ܘܿܫܹܐ ܒܕܼܘܼܒܵܪܵܐ ܕܫܲܠܝܘܼܬܼܵܐ : ܡܲܥܲܠܬܵܟܼ ܕܲܠܫܸܠܝܵܐ ܒܦܘܼܪܫܵܢܵܐ : ܘܠܵܐ ܗ̄ܘ̣ܵܐ ܒܝܘܼܒܵܠܵܐ ܕܲܙܢܵܐ ܬܸܗܘܸܐ ܐܲܝܟܼ ܤܲܓܝܼ̈ܐܹܐ . ܐܸܠܵܐ ܢܸܗܘܸܐ ܢܝܼܫܵܐ ܤܝܼܡ ܠܪܸܥܝܵܢܵܟܼ : ܕܲܠܘܲܥܕܹܗ ܢܸܗܘܸܐ ܬܵܪܹܨ ܠܥܲܡ̈ܠܹܐ ܕܕܼܘܼܒܵܪ̈ܵܘܗܝ . ܘܫܲܐܸܠ : ܠܐܲܝܠܹܝܢ ܕܫܲܦܝܼܪ ܡܦܵܤܝܼܢ . ܡ̣ܢ ܢܸܤܝܵܢܵܐ : ܘܠܵܐ ܗ̄ܘ̣ܵܐ ܡ̣ܢ ܩܸܪܝܵܢܵܐ ܒܲܠܚܘܿܕܼ . ܘܐܸܬܿܕܲܪܲܫ : ܒܟܼܠܗܘܿܢ ܦܘܼܪ̈ܫܵܢܹܐ ܬܡܝܼ̈ܗܹܐ ܘܚܹܐܪ̈ܵܝܹܐ ܕܫܸܠܝܵܐ . ܘܠܵܐ ܬܢܘܼܚ : ܥܕܲܡܵܐ ܕܬܸܬܼܢܲܦܲܩ ܒܟܼܠܗܘܿܢ ܫܒܼܝܼ̈ܠܹܐ ܕܦܘܼܠܚܵܢܵܘ̈ܗܝ . ܘܟܼܠ ܦܤܵܥܬܼܵܐ ܕܤܵܐܹ̇ܡ ܐܲܢ̄ܬܿ : ܗ̤ܘܲܝܬܿ ܡܥܲܩܸܒܼ ܐܲܢ̄ܬܿ ܐܸܢܗ̤ܘ ܕܒܼܐܘܼܪܚܵܐ ܪܵܕܹܐ ܐܲܢ̄ܬܿ : ܐܵܘ ܠܒܲܪ ܡܸܢܵܗ̇ ܤ̣ܛܲܝܬܿ ܒܚܲܕܼ ܡ̣ܢ ܫܒܼܝܼ̈ܠܹܐ ܕܲܠܬܼܵܘܫܵܐ ܡܝܲܒܸܿܠ . ܘܠܵܐ ܬܗܲܝܡܸܢ : ܕܡ̣ܢ ܥܲܡ̈ܠܹܐ ܒܲܠܚܘܿܕܼ ܓܠܲܝ̈ܵܐ ܡܸܬܼܓܡܲܪ ܕܘܼܒܵܪܵܐ ܚܲܬܝܼܬܼܵܐ ܕܫܸܠܝܵܐ . ܐܸܢܗ̤ܘ ܕܲܠܡܸܕܸܡ ܕܐܸܫܟܲܚܘ ܐܲܒܼܵܗܲܝ̈ܢ ܨܵܒܹ̇ܐ ܐܲܢ̄ܬܿ ܠܡܲܕܼܪܵܟܼܘܼ ܒܢܸܤܝܵܢܵܐ ܒܲܩܢܘܿܡܵܟܼ : ܢܸܗܘܘܿܢ ܠܵܟܼ ܝܲܕܼܥܹ̈ܐ ܘܐܵܬܼ̈ܘܵܬܼܵܐ ܟܲܤܝܵܐܝܼܬܼ ܒܢܲܦܫܵܟܼ ܒܟܼܠ ܦܤܵܥܬܼܵܐ ܕܤܵܐܹ̇ܡ ܐܲܢ̄ܬܿ : ܕܡܸܢܗܘܿܢ ܡܸܫܬܵܘܕܲܥ ܐܲܢ̄ܬܿ ܫܪܵܪܵܐ ܕܐܲܒܼܵܗܲܝ̈ܢ ܐܵܘ ܛܵܥܝܘܼܬܹܗ ܕܤܵܛܵܢܵܐ . ܙܥܘܿܪ̈ܝܵܬܼܵܐ ܕܹܝܢ ܡܸܢܗܘܿܢ ܐܲܝܟܼ ܕܬܸܬܼܚܲܟܲܡ ܒܐܘܼܪܚܵܟܼ : ܐܝܼܬܲܝܗܹܝܢ ܗܵܠܹܝܢ . pb. 480 ܐܸܡܲܬܼܝ ܕܒܲܗܘܵܝܵܟܼ ܕܲܒܼܫܸܠܝܵܐ : ܬܸܚܙܸܐ ܪܸܥܝܵܢܵܟܼ ܕܡܸܫܟܲܚ ܚܹܐܪܵܐܝܼܬܼ ܠܡܸܬܼܚܲܫܵܚܘܼ ܒܙܵܘܥܵܘ̈ܗܝ ܒܲܕܼܝܲܡܝܼܢܵܐ : ܘܠܲܝܬܿ ܥܸܨܝܵܢܵܐ ܒܲܡܫܲܠܛܘܼܬܹܗ ܥܲܠ ܚܲܕܼ ܡܸܢܗܘܿܢ : ܕܲܥ ܕܫܸܠܝܵܟܼ ܬܪܝܼܨܵܐ ܗ̄ܘ̣ . ܘܐܸܢܗ̤ܘ ܬܘܼܒܼ ܕܟܲܕܼ ܡܫܲܡܸܫ ܐܲܢ̄ܬܿ ܒܦܘܼܪܫܵܢܵܐ ܬܸܫܡܸܫܬܵܟܼ ܠܒܲܪ ܡ̣ܢ ܦܸܗܝܵܐ ܟܡܵܐ ܕܡܲܨܝܵܐ : ܡܸܢܫܹܠܝ ܡܸܬܼܦܤܸܩ ܦܸܬܼܓܼܵܡܵܐ ܡ̣ܢ ܠܸܫܵܢܵܟܼ : ܘܪܵܡܹ̇ܐ ܥܲܠ ܢܲܜܫܵܟܼ ܤܘܼ̈ܛܡܹܐ ܕܫܸܬܼܩܵܐ ܕܲܠܒܲܪ ܡ̣ܢ ܚܹܐܪܘܼܬܼܵܐ : ܘܗ̤ܝ ܗܵܕܹܐ ܢܵܩ̇ܦܵܐ ܠܐܲܡܝܼܢܘܼܬܼܵܐ : ܕܲܥ : ܕܠܲܩܕܼܵܡܲܝܟ ܐܵܬܹ̇ܐ ܐܲܢ̄ܬܿ ܒܫܸܠܝܵܟܼ : ܘܫܲܪܝܲܬ̤ ܡܸܬܼܥܲܦܦܵܐ ܦܫܝܼܛܘܼܬܹܗ . ܫܸܠܝܵܐ ܓܹܝܪ ܦܫܝܼܛܵܐ ܒܹܝܬܼ ܟܹܐܢܘܼܬܼܵܐ : ܡܲܤܠܝܵܐ ܐܝܼܬܼܵܘܗܝ . ܘܟܼܠ ܕܘܼܒܵܪܵܐ ܦܫܝܼܛܵܐ : ܐܲܝܟܼ ܗܲܕܵܡܵܐ ܝܑܼܚܝܼܕܼܵܝܵܐ ܡܫܵܘܚܲܕܼ ܡ̣ܢ ܐܝܼܠܵܐ ܚܫܝܼܒܼ ܒܹܝܬܼ ܚܲܟܿܝܼ̈ܡܹܐ ܕܦܘܼܪܫܵܢܵܐ . ܘܐܸܢܗ̤ܘ ܬܘܼܒܼ ܕܬܸܚܙܸܐ ܢܲܦܫܵܟܼ : ܕܲܒܼܟܼܠ ܚܲܘܼܫܵܒܼ ܕܡܸܬܿܬܿܙܝܼܥ ܒܵܗ̇ : ܒܟܼܠ ܥܘܼܗܕܵܢ ܘܚܸܙ̈ܘܝܼܢ ܕܲܒܼܫܸܠܝܵܐ : ܡܸܬܼܡܲܠ̈ܝܵܢ ܚܵܕܼܪ̈ܵܬܼܵܐ ܕܥܲܝܢܲܝ̈ܟ ܕܸܡ̈ܥܹܐ : ܘܡܲܡܛܲܪ ܐܲܢ̄ܬܿ ܠܦܟܲܝ̈ܟ ܡܸܢܗܹܝܢ ܕܠܵܐ ܥܸܨܝܵܢ : ܕܲܥ : ܕܫܲܪܝܲܬ̤ ܠܡܸܗܘܵܐ ܩܕܼܵܡܲܝܟ ܬܘܼܪܥܬܼܵܐ ܒܡܲܫܪܝܼܬܼܵܐ ܕܕܲܠܩܘܼܒܼܠܵܐ . ܘܐܸܢܗ̤ܘ ܕܡܸܫܟܲܚ ܐܲܢ̄ܬܿ ܠܵܟܼ : ܕܒܲܙܒܲܢ ܙܒܲܢ ܥܵܡܹ̇ܕܼ ܪܸܥܝܵܢܵܟܼ ܠܓܼܵܘ ܡܸܢܵܟܼ ܕܠܵܐ ܒܛܝܼܠܘܼܬܼܵܐ ܕܲܥܠܵܘܗܝ ܠܒܲܪ ܡ̣ܢ ܛܲܟܼܤܵܐ ܕܲܥܝܵܕܼܵܐ : ܘܲܡܩܵܘܸܐ ܡܢܵܬܼܵܐ ܡ̣ܢ ܫܵܥܬܼܵܐ ܘܲܟܼܡܵܐ ܕܗܘ : ܘܒܼܵܬܲܪ ܗܵܝܕܹܝܟ ܚܵܙܹ̇ܐ ܐܲܢ̄ܬܿ ܠܗܲܕܵܡܲܝ̈ܟ ܐܲܝܟܼ ܡ̇ܢ ܕܐܝܼܬܲܝܗܘܿܢ ܒܲܡܚܝܼܠܘܼܬܼܵܐ ܤܲܓܝܼܐܬܼܵܐ : ܘܡܲܡܠܸܟܼ ܫܲܝܢܵܐ ܥܲܠ ܟܠܗܘܿܢ ܚܘܼܫܵܒܲܝ̈ܟ : ܘܗ̤ܝ ܟܲܕܼ ܗ̤ܝ ܐܲܡܝܼܢܵܐܝܼܬܼ : ܕܲܥ : ܕܫܲܪܝܲܬ̤ ܥܢܵܢܵܐ ܡܲܓܿܢܵܐ ܥܲܠ ܡܲܫܟܿܢܵܐ . ܐܸܢ ܕܹܝܢ ܙܲܒܼܢܵܐ ܬܸܥܒܸܿܕܼ ܒܫܸܠܝܵܐ : ܬܸܫܟܲܚ ܢܲܦܫܵܟܼ ܕܚܘܼ̈ܫܵܒܹܐ ܤܵܕܼܘܿܩܹ̈ܐ ܡܫܲܠܛܝܼܢ ܥܠܹܝܗ̇ : ܘܐܲܝܟܼ pb. 481 ܕܒܲܩܛܝܼܪܵܐ ܡܸܬܿܕܲܒܼܪܵܐ ܡܸܢܗܘܿܢ ܒܟܼܠܫܵܥ : ܘܲܢܓܼܝܼܕܼ ܪܸܥܝܵܢܵܗ̇ ܒܟܼܠܙܒܲܢ ܒܐܲܝܠܹܝܢ ܕܐܸܫܬܲܡܲܫ ܡ̣ܢ ܟܲܕܘܼ : ܐܵܘܟܹܝܬܼ ܪܓܼܝܼܓܼܵܐ ܠܥܘܼܩܵܒܹ̈ܐ ܤܪ̈ܝܼܩܹܐ : ܕܲܥ : ܕܲܤܪܝܼܩܵܐܝܼܬܼ ܬܵܥܹ̇ܫ ܐܲܢ̄ܬܿ ܒܫܸܠܝܵܐ : ܘܲܒܼܦܸܗܝܵܐ ܡܫܲܚܛܵܐ ܢܲܦܫܵܟܼ . ܘܐܝܼܬܲܝܗܹܝܢ ܠܵܗ̇ ܥܸܠ̈ܠܠܵܬܼܵܐ ܡ̣ܢ ܠܒܲܪ : ܐܵܘ ܡܲܗܡܝܵܢܘܼܬܼܵܐ ܕܘܵܠ̈ܝܵܬܼܵܐ ܕܲܠܓܼܵܘ . ܡܵܠܘܿܢ ܕܹܝܢ : ܕܫܲܗܪܵܐ ܘܲܕܼܩܸܪܝܵܢܵܐ . ܘܬܲܪܸܨ ܘܐܲܬܼܩܸܢ ܨܒܼܘܼܬܼܵܟܼ . ܐܸܢ ܕܹܝܢ ܡܸܚܕܼܵܐ ܕܥܵܐܹ̇ܠ ܐܲܢ̄ܬܿ ܒܗܘܿܢ ܒܝܵܘ̈ܡܵܬܼܵܐ : ܠܵܐ ܡܸܫܟܲܚ ܐܲܢ̄ܬܿ ܫܲܝܢܵܐ ܕܡ̣ܢ ܠܸܙܬܼܵܐ ܕܚܲܫܹ̈ܐ : ܠܵܐ ܬܸܬܿܕܲܡܲܪ . ܐܸܢ ܕܹܝܢ ܥܘܼܒܹܗ ܕܥܵܠܡܵܐ ܕܲܥܢܲܕܼܘ ܡܸܢܹܗ ܙܲܠܝܼܩܵܘ̈ܗܝ ܕܫܸܡܫܵܐ : ܒܵܬܲܪ ܛܵܘܪܵܐ ܤܲܓܝܼܐܵܐ ܡܩܵܘܝܵܐ ܒܹܗ ܫܲܚܝܼܢܘܼܬܼܗܘܿܢ . ܘܪܹܚܵܐ ܬܘܼܒܼ ܕܤܲܡ̈ܡܵܢܹܐ ܘܥܸܛܪܵܐ ܕܒܸܤܡܹ̈ܐ ܕܡܸܬܼܐܫܸܕܼ ܒܐܵܐܲܪ : ܥܸܕܵܢܵܐ ܤܲܓܝܼܐܵܐ ܡܩܵܘܸܐ ܥܲܕܼ ܢܸܬܼܦܲܠܗܲܕܼ ܘܢܸܦܟܲܗ : ܟܡܵܐ ܝܲܬܝܼܪܵܐܝܼܬܼ ܚܲܫܹ̈ܐ ܕܒܲܕܼܡܘܼܬܼ ܟܲܠܒܹ̈ܐ ܠܘܵܬܼ ܛܲܒܵܚܵܐ ܐܸܬܼܥܲܝܲܕܼܘ ܠܡܸܠܲܥ ܕܡܵܐ : ܟܲܕܼ ܢܸܬܼܚܲܤܟܿܘܼܢ ܡܸܢܗܘܿܢ ܡܠܘܿܐܹ̈ܐ ܕܲܥܝܵܕܼܗܘܿܢ : ܢܩܘܼܡܘܼܢ ܥܲܠ ܬܲܪܥܵܐ ܟܲܕܼ ܢܵܒܼܚ̇ܝܼܢ : ܥܲܕܼ ܢܸܬܼܦܲܠܗܲܕܼ ܚܲܝܠܵܐ ܕܲܥܝܵܕܼܗܘܿܢ ܩܲܕܼܡܵܝܵܐ . ܐܸܡܲܬܼܝ ܕܫܲܪܝܲܬ̤ ܠܵܗ̇ ܡܲܗܡܝܵܢܘܼܬܼܵܐ ܚܵܠܕܵܐ ܒܢܲܦܫܵܟܼ ܡܓܲܢܒܼܵܐܝܼܬܼ : ܘܲܠܒܸܤܬܿܪܵܐ ܠܡܸܥܛܲܦ ܒܥܲܡܛܵܢܵܐ : ܘܩܲܪܝܼܒܼ ܒܲܝܬܼܵܐ ܚܸܫܟܵܐ ܕܢܸܬܼܡܠܸܐ : ܗܵܠܹܝܢ ܝܲܕܼܥܹ̈ܐ ܩܲܪ̈ܝܼܒܹܐ ܒܲܩܢܘܿܡܵܟܼ ܡܲܪܓܸܫ ܐܲܢ̄ܬܿ ܟܲܤܝܵܐܝܼܬܼ . ܒܗܲܝܡܵܢܘܼܬܼܵܟܼ : ܬܸܬܼܡܚܸܠ . ܘܲܒܼܡܸܬܼܚܲܙܝܵܢ̈ܝܬܼܵܐ : ܬܸܬܼܝܲܥܲܢ . ܘܬܼܘܼܟܼܠܵܢܵܟܼ : ܢܸܬܼܒܲܨܲܪ . ܘܲܒܼܩܲܪܝܼܒܼܵܟܼ : ܬܸܚܤܲܪ . ܘܡܼܠܵܗ̇ ܢܲܦܫܵܟܼ : ܗܘ̤ܵܬܼ ܡܲܠܝܵܐ ܥܸܕܼܠܵܝܵܐ ܒܦܘܼܡܵܐ ܘܲܒܼܠܸܒܵܐ : ܥܲܠ ܟܠܒܲܪܢܵܫ ܘܲܨܒܼܘܼ pb. 482 ܘܫܲܪ̈ܒܿܝܼܢ ܕܲܒܼܗܘܿܢ ܬܸܦܓܲܥ ܒܚܘܼ̈ܫܵܒܹܐ ܘܲܒܼܪܸ̈ܓܼܫܹܐ : ܘܐܵܦ ܥܠܵܘܗܝ ܕܝܼܠܹܗ ܕܲܡܪܲܝܡܵܐ . ܘܬܸܕܚܲܠ ܡ̣ܢ ܤܓܼܝܼܦܘܼܬܹܗ ܕܦܲܓܼܪܵܐ : ܗܵܝ̇ ܕܡܸܛܠܵܬܼܵܗ̇ ܙܥܘܿܪܘܼܬܼ ܢܲܦܫܵܐ ܗܘ̤ܵܬܼ ܡܫܲܠܛܵܐ ܒܵܟܼ ܠܟܼܠܥܸܕܵܢ . ܘܒܲܙܒܲܢ ܙܒܲܢ : ܬܸܬܿܙܝܼܥ ܢܲܦܫܵܟܼ ܒܕܼܚܠܬܼܵܐ : ܐܲܝܟܼ ܕܡ̣ܢ ܛܸܠܵܢܝܼܬܵܟܼ ܬܸܤܬܲܪܲܕܼ ܘܬܸܬܼܪܗܸܒܼ . ܗܲܝܡܵܢܘܼܬܼܵܐ ܓܹܝܪ : ܠܵܘ ܠܗܵܝ̇ ܕܐܝܼܬܹܝܗ̇ ܫܲܬܼܐܸܤܬܼܵܐ ܕܬܼܵܘܕܼܝܼܬܼܵܐ ܕܓܼܵܘܵܐ ܐܵܡܲ݁ܪ ܐ̄ܢܵܐ : ܐܸܠܵܐ ܠܚܲܝܠܵܐ ܗܵܘ̇ ܡܸܬܼܝܲܕܼܥܵܢܵܐ ܕܲܒܼܢܘܼܗܪܵܐ ܕܪܸܥܝܵܢܵܐ ܤܵܡܹ̇ܟܼ ܠܠܸܒܵܐ : ܘܲܒܼܤܵܗܕܘܼܬܼܵܐ ܕܬܹܐܪܬܵܐ ܡܙܝܼܥ ܒܢܲܦܫܵܐ ܬܘܼܟܼܠܵܢܵܐ ܤܲܓܝܼܐܵܐ ܕܥܲܠ ܐܲܠܵܗܵܐ . ܕܠܵܐ ܗ̄ܘ̣ܵܐ ܗ̤ܝ ܬܹܐܨܲܦ ܕܲܩܢܘܿܡܵܗ̇ : ܐܸܠܵܐ ܥܲܠ ܐܲܠܵܗܵܐ ܗܘ̤ܵܬܼ ܫܵܕܼܝܵܐ ܨܸܦܬܼܵܗ̇ ܕܠܵܐ ܡܲܪܢܝܼܬܼܵܐ ܒܟܼܠ . ܟܲܕܼ ܬܘܼܒܼ ܠܲܩܕܵܡܲܝܟ ܬܹܐܬܸܐ ܡܸܬܼܝܲܕܼܥܵܢܵܐܝܼܬܼ : ܐܵܦ ܗܵܪܟܵܐ ܗܵܠܹܝܢ ܐܵܬܼ̈ܘܵܬܼܵܐ ܒܲܗܘܼܪ̈ܵܬܼܵܐ : ܩܲܪܒܼܒܼܵܐܝܼܬܼ ܒܢܲܦܫܵܟܼ ܬܲܪܓܸܫ . ܒܤܲܒܼܪܵܐ ܬܸܬܼܓܲܒܲܪ : ܒܟܼܠܡܸܕܸܡ . ܘܒܲܨܠܘܿܬܼܵܐ : ܬܸܥܬܲܪ . ܘܠܵܐ ܢܸܚܤܲܪ ܡܠܘܿܐܵܐ ܕܝܘܼܬܼܪܵܢܵܐ ܡ̣ܢ ܪܸܥܝܵܢܵܟܼ ܒܐܲܡܝܼܢܘܼ ܒܟܼܠܡܸܕܸܡ ܕܬܸܦܓܲܥ : ܘܬܲܪܓܸܫ ܒܲܡܚܝܼܠܘܼܬܼܵܐ ܕܲܟܼܝܵܢܵܐ ܐ̄ܢܵܫܵܝܵܐ . ܕܡ̣ܢ ܚܲܕܼ ܓܲܒܵܐ ܡܸܢܵܗ̇ ܕܗܵܕܹܐ : ܡ̣ܢ ܪܵܡܘܼܬܼܵܐ ܬܸܬܼܢܛܲܪ . ܒܓܲܒܵܐ ܕܹܝܢ ܐ̄ܚܪܹܢܵܐ : ܒܘܼܨܵܪܹ̈ܐ ܕܩܲܪܝܼܒܼܵܟܼ ܢܸܬܼܒܿܤܘܿܢ ܒܥܲܝܢܲܝ̈ܟ . ܘܲܗܘ̤ܵܬܼ ܕܹܝܢ ܪܓܼܝܼܓܼܵܐ ܠܵܟܼ ܡܲܦܲܩܬܼܵܐ ܕܡ̣ܢ ܦܲܓܼܪܵܐ : ܒܪܸܓܬܼܵܐ ܕܩܲܪܝܼܒܼܘܼܬܼܵܐ ܕܐܲܝܠܹܝܢ ܕܲܒܼܗܹܝܢ ܥܬܼܝܼܕܼܝܼܢܲܢ ܕܢܸܗܘܸܐ . ܘܲܠܟܼܠ ܓܸܕܼܫ̈ܝܼܢ ܕܲܡܥܝܼܩܵܢܝܵܬܼܵܐ ܕܥܵܪ̈ܨܵܢ ܨܹܐܕܲܝܟ ܒܓܸܠܝܵܐ ܘܲܒܼܟܸܤܝܵܐ : ܒܟܹܐܢܘܼܬܼܵܐ ܬܸܫܟܲܚ ܕܐܝܼܬܲܝܗܹܝܢ ܠܘܵܬܼܵܟܼ ܟܠܗܹܝܢ : ܒܟܼܠܵܗ̇ ܚܲܬܝܼܬܼܘܼܬܼܵܐ ܕܪܲܚܝܼܩܵܐ ܡ̣ܢ ܡܲܤܒܿܪܵܢܘܼܬܼܵܐ . ܘܥܲܠ pb. 483 ܟܠ ܡܸܕܸܡ : ܬܵܘܕܝܼܬܼܵܐ ܬܲܤܪܲܚ . ܗܵܠܹܝܢ ܐܵܬܼ̈ܘܵܬܼܵܐ ܠܲܙܗܝܼܪܹ̈ܐ : ܘܠܲܐܝܠܹܝܢ ܕܲܒܼܫܸܠܝܵܐ ܐܲܡܝܼܢܝܼܢ : ܘܠܲܚܲܬܝܼܬܼܘܼܬܼܵܐ ܕܕܼܘܼܒܵܪܹ̈ܐ ܨܵܒܹ̇ܝܢ ܕܢܸܡܛܘܿܢ . ܪ̈ܦܲܝܵܐ ܕܹܝܢ : ܠܵܐ ܤܢܝܼܩܝܼܢ ܥܲܠ ܝܲܕܼܥܹ̈ܐ ܩܲܛܝܼ̈ܢܹܐ ܘܲܟܼܡܹܐܢܹ̈ܐ ܕܡܲܦ̈ܠܵܬܼܵܐ . ܕܐܵܦ ܡ̣ܢ ܡܝܲܬܿܪ̈ܵܬܼܵܐ ܕܟܲܤ̈ܝܵܢ : ܪܲܚܝܼܩܝܼܢ . ܐܸܡܼܲܬܼܝ ܕܲܚܕܵܐ ܡ̣ܢ ܗܵܠܹܝܢ ܫܲܪܝܲܬ̤ ܠܲܡܕܼܵܩܘܼ ܒܢܲܦܫܵܟܼ : ܐܸܢܒܲܝܲܢ ܒܲܪ ܫܵܥܬܹܗ : ܠܐܲܝܢܵܐ ܓܲܒܵܐ ܫܲܪܝܲܬ̤ ܠܡܸܨܠܵܐ : ܡܸܚܕܼܵܐ ܓܹܝܪ ܡܸܫܬܵܘܕܲܥ ܐܲܢ̄ܬܿ ܡ̣ܢ ܐܲܝܕܵܐ ܤܝܼܥܬܼܵܐ ܗ̣̄ܝ . ܫܡܲܥ ܚܲܒܿܝܼܒܼܝ : ܠܡܸܕܸܡ ܕܐܵܡܲ݁ܪ ܠܵܟܼ ܚܘܼܒܲܢ . ܐܸܢ ܒܵܥܹ̇ܐ ܐܲܢ̄ܬܿ ܕܠܵܐ ܢܸܗܘܘܿܢ ܥܲܡ̈ܠܲܝܟ ܤܪ̈ܝܼܩܹܐ ܘܝܵܘܡܲܝ̈ܟ ܒܲܛܝܼ̈ܠܹܐ : ܘܲܓܼܠܝܼܙ ܡ̣ܢ ܝܘܼܬܼܪܵܢܵܐ ܕܡܸܤܬܲܟܸܐ ܠܦܵܪ̈ܘܿܫܹܐ ܒܕܼܘܼܒܵܪܵܐ ܕܫܲܠܝܘܼܬܼܵܐ : ܡܲܥܲܠܬܵܟܼ ܕܲܠܫܸܠܝܵܐ ܒܦܘܼܪܫܵܢܵܐ : ܘܠܵܐ ܗ̄ܘ̣ܵܐ ܒܝܘܼܒܵܠܵܐ ܕܲܙܢܵܐ ܬܸܗܘܸܐ ܐܲܝܟܼ ܤܲܓܝܼ̈ܐܹܐ . ܐܸܠܵܐ ܢܸܗܘܸܐ ܢܝܼܫܵܐ ܤܝܼܡ ܠܪܸܥܝܵܢܵܟܼ : ܕܲܠܘܲܥܕܹܗ ܢܸܗܘܸܐ ܬܵܪܹܨ ܠܥܲܡ̈ܠܹܐ ܕܕܼܘܼܒܵܪ̈ܵܘܗܝ . ܘܫܲܐܸܠ : ܠܐܲܝܠܹܝܢ ܕܫܲܦܝܼܪ ܡܦܵܤܝܼܢ . ܡ̣ܢ ܢܸܤܝܵܢܵܐ : ܘܠܵܐ ܗ̄ܘ̣ܵܐ ܡ̣ܢ ܩܸܪܝܵܢܵܐ ܒܲܠܚܘܿܕܼ . ܘܐܸܬܿܕܲܪܲܫ : ܒܟܼܠܗܘܿܢ ܦܘܼܪ̈ܫܵܢܹܐ ܬܡܝܼ̈ܗܹܐ ܘܚܹܐܪ̈ܵܝܹܐ ܕܫܸܠܝܵܐ . ܘܠܵܐ ܬܢܘܼܚ : ܥܕܲܡܵܐ ܕܬܸܬܼܢܲܦܲܩ ܒܟܼܠܗܘܿܢ ܫܒܼܝܼ̈ܠܹܐ ܕܦܘܼܠܚܵܢܵܘ̈ܗܝ . ܘܟܼܠ ܦܤܵܥܬܼܵܐ ܕܤܵܐܹ̇ܡ ܐܲܢ̄ܬܿ : ܗ̤ܘܲܝܬܿ ܡܥܲܩܸܒܼ ܐܲܢ̄ܬܿ ܐܸܢܗ̤ܘ ܕܒܼܐܘܼܪܚܵܐ ܪܵܕܹܐ ܐܲܢ̄ܬܿ : ܐܵܘ ܠܒܲܪ ܡܸܢܵܗ̇ ܤ̣ܛܲܝܬܿ ܒܚܲܕܼ ܡ̣ܢ ܫܒܼܝܼ̈ܠܹܐ ܕܲܠܬܼܵܘܫܵܐ ܡܝܲܒܸܿܠ . ܘܠܵܐ ܬܗܲܝܡܸܢ : ܕܡ̣ܢ ܥܲܡ̈ܠܹܐ ܒܲܠܚܘܿܕܼ ܓܠܲܝ̈ܵܐ ܡܸܬܼܓܡܲܪ ܕܘܼܒܵܪܵܐ ܚܲܬܝܼܬܼܵܐ ܕܫܸܠܝܵܐ . ܐܸܢܗ̤ܘ ܕܲܠܡܸܕܸܡ ܕܐܸܫܟܲܚܘ ܐܲܒܼܵܗܲܝ̈ܢ ܨܵܒܹ̇ܐ ܐܲܢ̄ܬܿ ܠܡܲܕܼܪܵܟܼܘܼ ܒܢܸܤܝܵܢܵܐ ܒܲܩܢܘܿܡܵܟܼ : ܢܸܗܘܘܿܢ ܠܵܟܼ ܝܲܕܼܥܹ̈ܐ ܘܐܵܬܼ̈ܘܵܬܼܵܐ ܟܲܤܝܵܐܝܼܬܼ ܒܢܲܦܫܵܟܼ ܒܟܼܠ ܦܤܵܥܬܼܵܐ ܕܤܵܐܹ̇ܡ ܐܲܢ̄ܬܿ : ܕܡܸܢܗܘܿܢ ܡܸܫܬܵܘܕܲܥ ܐܲܢ̄ܬܿ ܫܪܵܪܵܐ ܕܐܲܒܼܵܗܲܝ̈ܢ ܐܵܘ ܛܵܥܝܘܼܬܹܗ ܕܤܵܛܵܢܵܐ . ܙܥܘܿܪ̈ܝܵܬܼܵܐ ܕܹܝܢ ܡܸܢܗܘܿܢ ܐܲܝܟܼ ܕܬܸܬܼܚܲܟܲܡ ܒܐܘܼܪܚܵܟܼ : ܐܝܼܬܲܝܗܹܝܢ ܗܵܠܹܝܢ .  pb. 480  ܐܸܡܲܬܼܝ ܕܒܲܗܘܵܝܵܟܼ ܕܲܒܼܫܸܠܝܵܐ : ܬܸܚܙܸܐ ܪܸܥܝܵܢܵܟܼ ܕܡܸܫܟܲܚ ܚܹܐܪܵܐܝܼܬܼ ܠܡܸܬܼܚܲܫܵܚܘܼ ܒܙܵܘܥܵܘ̈ܗܝ ܒܲܕܼܝܲܡܝܼܢܵܐ : ܘܠܲܝܬܿ ܥܸܨܝܵܢܵܐ ܒܲܡܫܲܠܛܘܼܬܹܗ ܥܲܠ ܚܲܕܼ ܡܸܢܗܘܿܢ : ܕܲܥ ܕܫܸܠܝܵܟܼ ܬܪܝܼܨܵܐ ܗ̄ܘ̣ . ܘܐܸܢܗ̤ܘ ܬܘܼܒܼ ܕܟܲܕܼ ܡܫܲܡܸܫ ܐܲܢ̄ܬܿ ܒܦܘܼܪܫܵܢܵܐ ܬܸܫܡܸܫܬܵܟܼ ܠܒܲܪ ܡ̣ܢ ܦܸܗܝܵܐ ܟܡܵܐ ܕܡܲܨܝܵܐ : ܡܸܢܫܹܠܝ ܡܸܬܼܦܤܸܩ ܦܸܬܼܓܼܵܡܵܐ ܡ̣ܢ ܠܸܫܵܢܵܟܼ : ܘܪܵܡܹ̇ܐ ܥܲܠ ܢܲܜܫܵܟܼ ܤܘܼ̈ܛܡܹܐ ܕܫܸܬܼܩܵܐ ܕܲܠܒܲܪ ܡ̣ܢ ܚܹܐܪܘܼܬܼܵܐ : ܘܗ̤ܝ ܗܵܕܹܐ ܢܵܩ̇ܦܵܐ ܠܐܲܡܝܼܢܘܼܬܼܵܐ : ܕܲܥ : ܕܠܲܩܕܼܵܡܲܝܟ ܐܵܬܹ̇ܐ ܐܲܢ̄ܬܿ ܒܫܸܠܝܵܟܼ : ܘܫܲܪܝܲܬ̤ ܡܸܬܼܥܲܦܦܵܐ ܦܫܝܼܛܘܼܬܹܗ . ܫܸܠܝܵܐ ܓܹܝܪ ܦܫܝܼܛܵܐ ܒܹܝܬܼ ܟܹܐܢܘܼܬܼܵܐ : ܡܲܤܠܝܵܐ ܐܝܼܬܼܵܘܗܝ . ܘܟܼܠ ܕܘܼܒܵܪܵܐ ܦܫܝܼܛܵܐ : ܐܲܝܟܼ ܗܲܕܵܡܵܐ ܝܑܼܚܝܼܕܼܵܝܵܐ ܡܫܵܘܚܲܕܼ ܡ̣ܢ ܐܝܼܠܵܐ ܚܫܝܼܒܼ ܒܹܝܬܼ ܚܲܟܿܝܼ̈ܡܹܐ ܕܦܘܼܪܫܵܢܵܐ . ܘܐܸܢܗ̤ܘ ܬܘܼܒܼ ܕܬܸܚܙܸܐ ܢܲܦܫܵܟܼ : ܕܲܒܼܟܼܠ ܚܲܘܼܫܵܒܼ ܕܡܸܬܿܬܿܙܝܼܥ ܒܵܗ̇ : ܒܟܼܠ ܥܘܼܗܕܵܢ ܘܚܸܙ̈ܘܝܼܢ ܕܲܒܼܫܸܠܝܵܐ : ܡܸܬܼܡܲܠ̈ܝܵܢ ܚܵܕܼܪ̈ܵܬܼܵܐ ܕܥܲܝܢܲܝ̈ܟ ܕܸܡ̈ܥܹܐ : ܘܡܲܡܛܲܪ ܐܲܢ̄ܬܿ ܠܦܟܲܝ̈ܟ ܡܸܢܗܹܝܢ ܕܠܵܐ ܥܸܨܝܵܢ : ܕܲܥ : ܕܫܲܪܝܲܬ̤ ܠܡܸܗܘܵܐ ܩܕܼܵܡܲܝܟ ܬܘܼܪܥܬܼܵܐ ܒܡܲܫܪܝܼܬܼܵܐ ܕܕܲܠܩܘܼܒܼܠܵܐ . ܘܐܸܢܗ̤ܘ ܕܡܸܫܟܲܚ ܐܲܢ̄ܬܿ ܠܵܟܼ : ܕܒܲܙܒܲܢ ܙܒܲܢ ܥܵܡܹ̇ܕܼ ܪܸܥܝܵܢܵܟܼ ܠܓܼܵܘ ܡܸܢܵܟܼ ܕܠܵܐ ܒܛܝܼܠܘܼܬܼܵܐ ܕܲܥܠܵܘܗܝ ܠܒܲܪ ܡ̣ܢ ܛܲܟܼܤܵܐ ܕܲܥܝܵܕܼܵܐ : ܘܲܡܩܵܘܸܐ ܡܢܵܬܼܵܐ ܡ̣ܢ ܫܵܥܬܼܵܐ ܘܲܟܼܡܵܐ ܕܗܘ : ܘܒܼܵܬܲܪ ܗܵܝܕܹܝܟ ܚܵܙܹ̇ܐ ܐܲܢ̄ܬܿ ܠܗܲܕܵܡܲܝ̈ܟ ܐܲܝܟܼ ܡ̇ܢ ܕܐܝܼܬܲܝܗܘܿܢ ܒܲܡܚܝܼܠܘܼܬܼܵܐ ܤܲܓܝܼܐܬܼܵܐ : ܘܡܲܡܠܸܟܼ ܫܲܝܢܵܐ ܥܲܠ ܟܠܗܘܿܢ ܚܘܼܫܵܒܲܝ̈ܟ : ܘܗ̤ܝ ܟܲܕܼ ܗ̤ܝ ܐܲܡܝܼܢܵܐܝܼܬܼ : ܕܲܥ : ܕܫܲܪܝܲܬ̤ ܥܢܵܢܵܐ ܡܲܓܿܢܵܐ ܥܲܠ ܡܲܫܟܿܢܵܐ . ܐܸܢ ܕܹܝܢ ܙܲܒܼܢܵܐ ܬܸܥܒܸܿܕܼ ܒܫܸܠܝܵܐ : ܬܸܫܟܲܚ ܢܲܦܫܵܟܼ ܕܚܘܼ̈ܫܵܒܹܐ ܤܵܕܼܘܿܩܹ̈ܐ ܡܫܲܠܛܝܼܢ ܥܠܹܝܗ̇ : ܘܐܲܝܟܼ  pb. 481  ܕܒܲܩܛܝܼܪܵܐ ܡܸܬܿܕܲܒܼܪܵܐ ܡܸܢܗܘܿܢ ܒܟܼܠܫܵܥ : ܘܲܢܓܼܝܼܕܼ ܪܸܥܝܵܢܵܗ̇ ܒܟܼܠܙܒܲܢ ܒܐܲܝܠܹܝܢ ܕܐܸܫܬܲܡܲܫ ܡ̣ܢ ܟܲܕܘܼ : ܐܵܘܟܹܝܬܼ ܪܓܼܝܼܓܼܵܐ ܠܥܘܼܩܵܒܹ̈ܐ ܤܪ̈ܝܼܩܹܐ : ܕܲܥ : ܕܲܤܪܝܼܩܵܐܝܼܬܼ ܬܵܥܹ̇ܫ ܐܲܢ̄ܬܿ ܒܫܸܠܝܵܐ : ܘܲܒܼܦܸܗܝܵܐ ܡܫܲܚܛܵܐ ܢܲܦܫܵܟܼ . ܘܐܝܼܬܲܝܗܹܝܢ ܠܵܗ̇ ܥܸܠ̈ܠܠܵܬܼܵܐ ܡ̣ܢ ܠܒܲܪ : ܐܵܘ ܡܲܗܡܝܵܢܘܼܬܼܵܐ ܕܘܵܠ̈ܝܵܬܼܵܐ ܕܲܠܓܼܵܘ . ܡܵܠܘܿܢ ܕܹܝܢ : ܕܫܲܗܪܵܐ ܘܲܕܼܩܸܪܝܵܢܵܐ . ܘܬܲܪܸܨ ܘܐܲܬܼܩܸܢ ܨܒܼܘܼܬܼܵܟܼ . ܐܸܢ ܕܹܝܢ ܡܸܚܕܼܵܐ ܕܥܵܐܹ̇ܠ ܐܲܢ̄ܬܿ ܒܗܘܿܢ ܒܝܵܘ̈ܡܵܬܼܵܐ : ܠܵܐ ܡܸܫܟܲܚ ܐܲܢ̄ܬܿ ܫܲܝܢܵܐ ܕܡ̣ܢ ܠܸܙܬܼܵܐ ܕܚܲܫܹ̈ܐ : ܠܵܐ ܬܸܬܿܕܲܡܲܪ . ܐܸܢ ܕܹܝܢ ܥܘܼܒܹܗ ܕܥܵܠܡܵܐ ܕܲܥܢܲܕܼܘ ܡܸܢܹܗ ܙܲܠܝܼܩܵܘ̈ܗܝ ܕܫܸܡܫܵܐ : ܒܵܬܲܪ ܛܵܘܪܵܐ ܤܲܓܝܼܐܵܐ ܡܩܵܘܝܵܐ ܒܹܗ ܫܲܚܝܼܢܘܼܬܼܗܘܿܢ . ܘܪܹܚܵܐ ܬܘܼܒܼ ܕܤܲܡ̈ܡܵܢܹܐ ܘܥܸܛܪܵܐ ܕܒܸܤܡܹ̈ܐ ܕܡܸܬܼܐܫܸܕܼ ܒܐܵܐܲܪ : ܥܸܕܵܢܵܐ ܤܲܓܝܼܐܵܐ ܡܩܵܘܸܐ ܥܲܕܼ ܢܸܬܼܦܲܠܗܲܕܼ ܘܢܸܦܟܲܗ : ܟܡܵܐ ܝܲܬܝܼܪܵܐܝܼܬܼ ܚܲܫܹ̈ܐ ܕܒܲܕܼܡܘܼܬܼ ܟܲܠܒܹ̈ܐ ܠܘܵܬܼ ܛܲܒܵܚܵܐ ܐܸܬܼܥܲܝܲܕܼܘ ܠܡܸܠܲܥ ܕܡܵܐ : ܟܲܕܼ ܢܸܬܼܚܲܤܟܿܘܼܢ ܡܸܢܗܘܿܢ ܡܠܘܿܐܹ̈ܐ ܕܲܥܝܵܕܼܗܘܿܢ : ܢܩܘܼܡܘܼܢ ܥܲܠ ܬܲܪܥܵܐ ܟܲܕܼ ܢܵܒܼܚ̇ܝܼܢ : ܥܲܕܼ ܢܸܬܼܦܲܠܗܲܕܼ ܚܲܝܠܵܐ ܕܲܥܝܵܕܼܗܘܿܢ ܩܲܕܼܡܵܝܵܐ . ܐܸܡܲܬܼܝ ܕܫܲܪܝܲܬ̤ ܠܵܗ̇ ܡܲܗܡܝܵܢܘܼܬܼܵܐ ܚܵܠܕܵܐ ܒܢܲܦܫܵܟܼ ܡܓܲܢܒܼܵܐܝܼܬܼ : ܘܲܠܒܸܤܬܿܪܵܐ ܠܡܸܥܛܲܦ ܒܥܲܡܛܵܢܵܐ : ܘܩܲܪܝܼܒܼ ܒܲܝܬܼܵܐ ܚܸܫܟܵܐ ܕܢܸܬܼܡܠܸܐ : ܗܵܠܹܝܢ ܝܲܕܼܥܹ̈ܐ ܩܲܪ̈ܝܼܒܹܐ ܒܲܩܢܘܿܡܵܟܼ ܡܲܪܓܸܫ ܐܲܢ̄ܬܿ ܟܲܤܝܵܐܝܼܬܼ . ܒܗܲܝܡܵܢܘܼܬܼܵܟܼ : ܬܸܬܼܡܚܸܠ . ܘܲܒܼܡܸܬܼܚܲܙܝܵܢ̈ܝܬܼܵܐ : ܬܸܬܼܝܲܥܲܢ . ܘܬܼܘܼܟܼܠܵܢܵܟܼ : ܢܸܬܼܒܲܨܲܪ . ܘܲܒܼܩܲܪܝܼܒܼܵܟܼ : ܬܸܚܤܲܪ . ܘܡܼܠܵܗ̇ ܢܲܦܫܵܟܼ : ܗܘ̤ܵܬܼ ܡܲܠܝܵܐ ܥܸܕܼܠܵܝܵܐ ܒܦܘܼܡܵܐ ܘܲܒܼܠܸܒܵܐ : ܥܲܠ ܟܠܒܲܪܢܵܫ ܘܲܨܒܼܘܼ  pb. 482  ܘܫܲܪ̈ܒܿܝܼܢ ܕܲܒܼܗܘܿܢ ܬܸܦܓܲܥ ܒܚܘܼ̈ܫܵܒܹܐ ܘܲܒܼܪܸ̈ܓܼܫܹܐ : ܘܐܵܦ ܥܠܵܘܗܝ ܕܝܼܠܹܗ ܕܲܡܪܲܝܡܵܐ . ܘܬܸܕܚܲܠ ܡ̣ܢ ܤܓܼܝܼܦܘܼܬܹܗ ܕܦܲܓܼܪܵܐ : ܗܵܝ̇ ܕܡܸܛܠܵܬܼܵܗ̇ ܙܥܘܿܪܘܼܬܼ ܢܲܦܫܵܐ ܗܘ̤ܵܬܼ ܡܫܲܠܛܵܐ ܒܵܟܼ ܠܟܼܠܥܸܕܵܢ . ܘܒܲܙܒܲܢ ܙܒܲܢ : ܬܸܬܿܙܝܼܥ ܢܲܦܫܵܟܼ ܒܕܼܚܠܬܼܵܐ : ܐܲܝܟܼ ܕܡ̣ܢ ܛܸܠܵܢܝܼܬܵܟܼ ܬܸܤܬܲܪܲܕܼ ܘܬܸܬܼܪܗܸܒܼ . ܗܲܝܡܵܢܘܼܬܼܵܐ ܓܹܝܪ : ܠܵܘ ܠܗܵܝ̇ ܕܐܝܼܬܹܝܗ̇ ܫܲܬܼܐܸܤܬܼܵܐ ܕܬܼܵܘܕܼܝܼܬܼܵܐ ܕܓܼܵܘܵܐ ܐܵܡܲ݁ܪ ܐ̄ܢܵܐ : ܐܸܠܵܐ ܠܚܲܝܠܵܐ ܗܵܘ̇ ܡܸܬܼܝܲܕܼܥܵܢܵܐ ܕܲܒܼܢܘܼܗܪܵܐ ܕܪܸܥܝܵܢܵܐ ܤܵܡܹ̇ܟܼ ܠܠܸܒܵܐ : ܘܲܒܼܤܵܗܕܘܼܬܼܵܐ ܕܬܹܐܪܬܵܐ ܡܙܝܼܥ ܒܢܲܦܫܵܐ ܬܘܼܟܼܠܵܢܵܐ ܤܲܓܝܼܐܵܐ ܕܥܲܠ ܐܲܠܵܗܵܐ . ܕܠܵܐ ܗ̄ܘ̣ܵܐ ܗ̤ܝ ܬܹܐܨܲܦ ܕܲܩܢܘܿܡܵܗ̇ : ܐܸܠܵܐ ܥܲܠ ܐܲܠܵܗܵܐ ܗܘ̤ܵܬܼ ܫܵܕܼܝܵܐ ܨܸܦܬܼܵܗ̇ ܕܠܵܐ ܡܲܪܢܝܼܬܼܵܐ ܒܟܼܠ . ܟܲܕܼ ܬܘܼܒܼ ܠܲܩܕܵܡܲܝܟ ܬܹܐܬܸܐ ܡܸܬܼܝܲܕܼܥܵܢܵܐܝܼܬܼ : ܐܵܦ ܗܵܪܟܵܐ ܗܵܠܹܝܢ ܐܵܬܼ̈ܘܵܬܼܵܐ ܒܲܗܘܼܪ̈ܵܬܼܵܐ : ܩܲܪܒܼܒܼܵܐܝܼܬܼ ܒܢܲܦܫܵܟܼ ܬܲܪܓܸܫ . ܒܤܲܒܼܪܵܐ ܬܸܬܼܓܲܒܲܪ : ܒܟܼܠܡܸܕܸܡ . ܘܒܲܨܠܘܿܬܼܵܐ : ܬܸܥܬܲܪ . ܘܠܵܐ ܢܸܚܤܲܪ ܡܠܘܿܐܵܐ ܕܝܘܼܬܼܪܵܢܵܐ ܡ̣ܢ ܪܸܥܝܵܢܵܟܼ ܒܐܲܡܝܼܢܘܼ ܒܟܼܠܡܸܕܸܡ ܕܬܸܦܓܲܥ : ܘܬܲܪܓܸܫ ܒܲܡܚܝܼܠܘܼܬܼܵܐ ܕܲܟܼܝܵܢܵܐ ܐ̄ܢܵܫܵܝܵܐ . ܕܡ̣ܢ ܚܲܕܼ ܓܲܒܵܐ ܡܸܢܵܗ̇ ܕܗܵܕܹܐ : ܡ̣ܢ ܪܵܡܘܼܬܼܵܐ ܬܸܬܼܢܛܲܪ . ܒܓܲܒܵܐ ܕܹܝܢ ܐ̄ܚܪܹܢܵܐ : ܒܘܼܨܵܪܹ̈ܐ ܕܩܲܪܝܼܒܼܵܟܼ ܢܸܬܼܒܿܤܘܿܢ ܒܥܲܝܢܲܝ̈ܟ . ܘܲܗܘ̤ܵܬܼ ܕܹܝܢ ܪܓܼܝܼܓܼܵܐ ܠܵܟܼ ܡܲܦܲܩܬܼܵܐ ܕܡ̣ܢ ܦܲܓܼܪܵܐ : ܒܪܸܓܬܼܵܐ ܕܩܲܪܝܼܒܼܘܼܬܼܵܐ ܕܐܲܝܠܹܝܢ ܕܲܒܼܗܹܝܢ ܥܬܼܝܼܕܼܝܼܢܲܢ ܕܢܸܗܘܸܐ . ܘܲܠܟܼܠ ܓܸܕܼܫ̈ܝܼܢ ܕܲܡܥܝܼܩܵܢܝܵܬܼܵܐ ܕܥܵܪ̈ܨܵܢ ܨܹܐܕܲܝܟ ܒܓܸܠܝܵܐ ܘܲܒܼܟܸܤܝܵܐ : ܒܟܹܐܢܘܼܬܼܵܐ ܬܸܫܟܲܚ ܕܐܝܼܬܲܝܗܹܝܢ ܠܘܵܬܼܵܟܼ ܟܠܗܹܝܢ : ܒܟܼܠܵܗ̇ ܚܲܬܝܼܬܼܘܼܬܼܵܐ ܕܪܲܚܝܼܩܵܐ ܡ̣ܢ ܡܲܤܒܿܪܵܢܘܼܬܼܵܐ . ܘܥܲܠ  pb. 483  ܟܠ ܡܸܕܸܡ : ܬܵܘܕܝܼܬܼܵܐ ܬܲܤܪܲܚ . ܗܵܠܹܝܢ ܐܵܬܼ̈ܘܵܬܼܵܐ ܠܲܙܗܝܼܪܹ̈ܐ : ܘܠܲܐܝܠܹܝܢ ܕܲܒܼܫܸܠܝܵܐ ܐܲܡܝܼܢܝܼܢ : ܘܠܲܚܲܬܝܼܬܼܘܼܬܼܵܐ ܕܕܼܘܼܒܵܪܹ̈ܐ ܨܵܒܹ̇ܝܢ ܕܢܸܡܛܘܿܢ . ܪ̈ܦܲܝܵܐ ܕܹܝܢ : ܠܵܐ ܤܢܝܼܩܝܼܢ ܥܲܠ ܝܲܕܼܥܹ̈ܐ ܩܲܛܝܼ̈ܢܹܐ ܘܲܟܼܡܹܐܢܹ̈ܐ ܕܡܲܦ̈ܠܵܬܼܵܐ . ܕܐܵܦ ܡ̣ܢ ܡܝܲܬܿܪ̈ܵܬܼܵܐ ܕܟܲܤ̈ܝܵܢ : ܪܲܚܝܼܩܝܼܢ . ܐܸܡܼܲܬܼܝ ܕܲܚܕܵܐ ܡ̣ܢ ܗܵܠܹܝܢ ܫܲܪܝܲܬ̤ ܠܲܡܕܼܵܩܘܼ ܒܢܲܦܫܵܟܼ : ܐܸܢܒܲܝܲܢ ܒܲܪ ܫܵܥܬܹܗ : ܠܐܲܝܢܵܐ ܓܲܒܵܐ ܫܲܪܝܲܬ̤ ܠܡܸܨܠܵܐ : ܡܸܚܕܼܵܐ ܓܹܝܪ ܡܸܫܬܵܘܕܲܥ ܐܲܢ̄ܬܿ ܡ̣ܢ ܐܲܝܕܵܐ ܤܝܼܥܬܼܵܐ ܗ̣̄ܝ .