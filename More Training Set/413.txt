ܥܲܠ ܦܘܼܪ̈ܫܵܢܹܐ ܤܲܓܼܝܼ̈ܐܹܐ ܕܒܲܨܠܘܿܬܼܵܐ : ܘܥܲܠ ܬܚܘܼ̈ܡܲܝ ܫܘܼܠܛܵܢܹܗ ܕܗܵܘܢܵܐ . ܘܲܥܕܲܡܵܐ ܠܐܲܝܟܵܐ ܐܝܼܬܼ ܫܘܼܠܛܵܢܵܐ ܠܲܡܙܵܥܘܼ ܠܙܵܘܥܵܘ̈ܗܝ ܨܸܒܼܝܵܢܵܝܹ̈ܐ ܒܫܘܼܚܠܵܦ ܐܸܤܟܹܡܹ̈ܐ ܕܲܨܠܘܿܬܼܵܐ : ܘܕܲܐܝܢܵܘ ܬܚܘܼܡܵܐ ܕܤܝܼܡ ܠܲܟܼܝܵܢܵܐ ܒܲܨܠܘܿܬܼܵܐ : ܕܲܥܕܲܡܵܐ ܠܬܲܡܵܢ ܫܲܠܝܼܛ ܠܹܗ ܕܲܢܨܲܠܸܐ . ܘܡܵܐ ܕܲܥ̣ܒܲܪ ܡ̣ܢ ܬܲܡܵܢ ܘܲܠܗܲܠ : ܠܲܝܬܹܝܗ̇ ܡܸܟܹܝܠ ܨܠܘܿܬܼܵܐ : ܐܵܦܸܢ ܒܫܸܡ ܨܠܘܿܬܼܵܐ ܡܸܬܼܐ̱ܡܲܪ ܗܵܘ̇ ܡܵܐ ܕܗܵܘܹ̇ܐ ܗܵܝܕܹܝܟ . ܟܒ . ܥܲܠ ܦܘܼܪ̈ܫܵܢܹܐ ܤܲܓܼܝܼ̈ܐܹܐ ܕܒܲܨܠܘܿܬܼܵܐ : ܘܥܲܠ ܬܚܘܼ̈ܡܲܝ ܫܘܼܠܛܵܢܹܗ ܕܗܵܘܢܵܐ . ܘܲܥܕܲܡܵܐ ܠܐܲܝܟܵܐ ܐܝܼܬܼ ܫܘܼܠܛܵܢܵܐ ܠܲܡܙܵܥܘܼ ܠܙܵܘܥܵܘ̈ܗܝ ܨܸܒܼܝܵܢܵܝܹ̈ܐ ܒܫܘܼܚܠܵܦ ܐܸܤܟܹܡܹ̈ܐ ܕܲܨܠܘܿܬܼܵܐ : ܘܕܲܐܝܢܵܘ ܬܚܘܼܡܵܐ ܕܤܝܼܡ ܠܲܟܼܝܵܢܵܐ ܒܲܨܠܘܿܬܼܵܐ : ܕܲܥܕܲܡܵܐ ܠܬܲܡܵܢ ܫܲܠܝܼܛ ܠܹܗ ܕܲܢܨܲܠܸܐ . ܘܡܵܐ ܕܲܥ̣ܒܲܪ ܡ̣ܢ ܬܲܡܵܢ ܘܲܠܗܲܠ : ܠܲܝܬܹܝܗ̇ ܡܸܟܹܝܠ ܨܠܘܿܬܼܵܐ : ܐܵܦܸܢ ܒܫܸܡ ܨܠܘܿܬܼܵܐ ܡܸܬܼܐ̱ܡܲܪ ܗܵܘ̇ ܡܵܐ ܕܗܵܘܹ̇ܐ ܗܵܝܕܹܝܟ . ܟܒ . ܫܘܼܒܼܚܵܐ ܠܗܵܘ̇ ܕܲܫܦܝܼܥܵܐ ܡܵܘܗܲܒܼܬܹܗ ܥܲܠ ܒܢܲܝ̈ܢܵܫܵܐ : ܕܟܲܕܼ ܒܸܤܪܵܢܹܐ ܐܸܢܘܿܢ : ܥ̣ܒܲܕܼ ܕܒܲܐܪܥܵܐ ܢܫܲܡܫܘܼܢ ܛܲܟܼܤܵܐ ܕܲܟܼܝܵܢܹ̈ܐ ܠܵܐ ܓܫܘܼ̈ܡܹܐ : ܘܐܲܫܘܝܼ ܠܲܟܼܝܵܢܵܐ ܕܥܲܦܪܵܢܹܐ ܕܲܢܡܲܠܠܘܼܢ ܥܲܠ ܐ̄ܪ̈ܵܙܹܐ pb. 164 ܕܐܲܝܟܼ ܗܵܠܹܝܢ . ܝܲܬܝܼܪܵܐܝܼܬܼ : ܠܚܲܛܵܝܹ̈ܐ ܕܐܲܟܼܘܵܬܲܢ : ܐܲܝܠܹܝܢ ܕܠܵܐ ܫܵܘܹ̇ܝܢܲܢ ܐܵܦܠܵܐ ܕܢܸܫܡܲܥ ܡܲܡܠܠܵܐ ܕܥܲܠ ܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ . ܐܸܠܵܐ ܒܛܲܝܒܿܘܼܬܹܗ ܦܬܲܚ ܠܠܸܒܵܐ ܕܤܲܡܝܘܼܬܲܢ ܠܡܸܤܬܲܟܵܠܘܼ ܡ̣ܢ ܬܹܐܘܿܪܝܼܵܐ ܕܲܟܼܬܼܵܒܹ̈ܐ ܘܝܘܼܠܦܵܢܵܐ ܕܐܲܒܼܵܗ̈ܬܼܵܐ ܪܵܘܪ̈ܒܹܐ : ܐܵܦܸܢ ܠܵܐ ܐܸܫ̇ܬܘܝܼܬܼ ܕܡ̣ܢ ܚܦܝܼܛܘܼܬܼܵܐ ܕܲܩܢܘܿܡܝ ܐܸܤܲܒܼ ܢܸܤܝܵܢܵܐ ܕܲܚܕܼܵܐ ܡ̣ܢ ܐܵܠܹܦ ܡ̣ܢ ܐܲܝܠܹܝܢ ܕܒܼܐܝܼ̈ܕܲܝ ܡܸܬܼܟܲܬܼ̈ܒܵܢ : ܝܲܬܿܝܼܪܵܐܝܼܬܼ ܒܡܹܐܡܪܵܐ ܗܵܢܵܐ : ܕܐܲܡ̣ܪܲܚܢܲܢ ܐܲܝܟܼ ܕܲܠܢܘܼܗܵܪܵܐ ܘܓܘܼܪܵܓܼܵܐ ܕܢܲܦܫܲܢ ܘܕܲܐܝܠܹܝܢ ܕܦܵܓܼܥ̇ܝܼܢ ܒܹܗ . ܕܲܟܼܒܲܪ ܬܸܬܿܥܝܼܪ ܐܵܦܸܢ ܡ̣ܢ ܪܸܓܿܬܼܵܐ ܕܝܼܠܵܗ̇ : ܠܘܵܬܼ ܥ̇ܒܼܵܕܼܵܐ ܠܡܸܩܪܲܒܼ . ܡܵܢܵܐ ܗܵܟܹܝܠ ؟ ܐ̄ܚܪܹܬܼܵܐ ܗ̣̄ܝ ܗܲܢܝܼܐܝܼܬܼܵܐ ܕܲܨܠܘܿܬܼܵܐ : ܘܲܐ̄ܚܪܹܬܼܵܐ ܗ̣̄ܝ ܚܙܵܬܼܵܐ ܕܒܲܨܠܘܿܬܼܵܐ . ܡܝܲܬܿܪܵܐ ܕܹܝܢ ܕܬܲܪܬܹܝܢ ܡ̣ܢ ܩܲܕܼܡܵܝܬܼܵܐ : ܐܲܝܟܼ ܓܲܒܼܪܵܐ ܡܫܲܠܡܵܢܵܐ ܡ̣ܢ ܛܲܠܝܵܐ ܙܥܘܿܪܵܐ . ܐܝܼܬܼ ܐܸܡܲܬܼܝ ܕܗܸܢܘܿܢ ܦܸܬܼܓܼܵܡܹ̈ܐ ܢܸܬܼܚܲܠܘܿܢ ܒܦܘܼܡܵܐ : ܘܬܸܢܝܵܐ ܕܠܵܐ ܡܸܢܝܵܢ ܗܵܘܹ̇ܐ ܠܚܲܕܼ ܦܸܬܼܓܼܵܡܵܐ ܕܲܨܠܘܿܬܼܵܐ : ܟܲܕܼ ܠܡܸܫܒܲܩ ܘܲܠܡܸܥܒܲܪ ܠܲܐ̄ܚܪܹܢܵܐ ܤܲܒܼܥܵܐ ܠܵܐ ܝܵܕܲܥ̇ . ܘܐܝܼܬܼ ܐܸܡܲܬܼܝ : ܕܡܸܢܵܗ̇ ܡ̣ܢ ܨܠܘܿܬܼܵܐ ܡܸܬܼܝܲܠܕܵܐ ܬܹܐܘܿܪܝܼܵܐ ܡܸܕܸܩ : ܘܐܵܦ ܠܵܗ̇ ܠܲܨܠܘܿܬܼܵܐ ܦܵܤ̇ܩܵܐ ܡ̣ܢ ܤܸܦ̈ܘܵܬܼܵܐ . ܘܗܵܘܹ̇ܐ ܗܵܘ̇ ܡܲܢ ܕܗ̤ܘ ܒܚܵܘܪܵܐ ܕܝܼܠܵܗ̇ : ܐܲܝܟܼ ܫܠܲܕܵܐ ܕܠܵܐ ܢܲܦܫܵܐ ܒܬܸܡܗܵܐ . ܠܗܵܕܹܐ ܩܵܪܹܝܢܲܢ ܚܙܵܬܼܵܐ ܕܒܲܨܠܘܿܬܼܵܐ : ܘܠܵܘ ܕܡܘܼܬܼܵܐ ܡܸܕܸܡ ܐܵܘ ܐܸܤܟܹܡܵܐ ܕܡܸܬܿܬܿܨܝܼܪ : ܐܲܝܟܼ ܕܐܵܡ̇ܪܝܼܢ ܫܵܛܲܝ̈ܵܐ . ܘܐܵܦ ܒܵܗ̇ ܒܗܵܕܹܐ ܬܹܐܘܿܪܝܼܵܐ ܕܒܲܨܠܘܿܬܼܵܐ : ܡܘܼ̈ܫܚܵܬܼܵܐ ܐܝܼܬܼ : ܘܦܘܼܪ̈ܫܵܢܹܐ ܕܡܵܘ̈ܗܒܼܵܬܼܵܐ . ܐܸܠܵܐ ܘܲܥܕܲܡܵܐ ܠܗܵܪܟܵܐ ܥܕܲܟܹܝܠ : ܨܠܘܿܬܼܵܐ ܗ̣̄ܝ . ܠܵܐ ܓܹܝܪ ܥܒܲܪ ܚܘܼܫܵܒܼܵܐ ܥܕܲܟܹܝܠ ܠܗܵܝ̇ ܕܬܸܗܘܸܐ ܠܵܐ ܨܠܘܿܬܼܵܐ : ܟܲܕܼ ܡܝܲܬܿܪܵܐ pb. 165 ܡܸܢܵܗ̇ . ܒܗܵܝ̇ ܕܙܵܘ̈ܥܹܐ ܕܠܸܫܵܢܵܐ ܘܲܕܼܠܸܒܵܐ ܒܲܨܠܘܿܬܼܵܐ : ܩܠܝܼ̈ܕܹܐ ܐܢܘܿܢ . ܗܵܝ̇ ܡ̇ܢ ܕܒܼܵܬܲܪ ܗܵܠܹܝܢ : ܡܲܥܲܠܬܼܵܐ ܗ̣̄ܝ ܕܲܠܒܹܝܬܼ ܓܲܙܵܐ . ܢܸܫܠܘܿܢ ܡܵܕܹܝܢ ܗܵܪܟܵܐ ܟܠ ܦܘܼܡ̈ܝܼܢ ܘܠܸܫܵܢ̈ܝܼܢ : ܘܠܸܒܵܐ ܓܹܙܲܒܼܪܵܐ ܕܚܘܼ̈ܫܵܒܹܐ : ܘܗܵܘܢܵܐ ܡܕܲܒܿܪܵܢܵܐ ܕܪܸ̈ܓܼܫܹܐ : ܘܪܸܥܝܵܢܵܐ ܦܵܪܲܚܬܼܵܐ ܩܲܠܝܼܠܬܼܵܐ ܕܡܲܚܨܸܦ : ܘܟܼܠܗܘܿܢ ܦܘܼܪ̈ܤܹܐ ܘܚܘܼܫܵܚܵܐ ܕܲܒܼܗܘܿܢ : ܘܲܦܝܵܤܹ̈ܐ ܢܦܘܼܫܘܼܢ ܬܢܵܢ : ܕܡܵܪܹܐ ܒܲܝܬܼܵܐ ܐܸܬ̣ܼܵܐ ܠܹܗ . ܐܲܝܟܲܢܵܐ ܓܹܝܪ ܕܟܼܠܹܗ ܚܲܝܠܵܐ ܕܢܵܡܘܿܤܹ̈ܐ ܘܦܘܼܩ̈ܕܵܢܹܐ ܕܐܸܬܿܬܿܤܝܼܡܘ ܡ̣ܢ ܐܲܠܵܗܵܐ ܠܲܒܼܢܲܝ̈ܢܵܫܵܐ : ܥܕܲܡܵܐ ܗ̄ܘ̣ ܠܕܲܟܼܝܘܼܬܼܵܐ ܕܠܸܒܵܐ ܐܝܼܬܼܵܘܗܝ ܬܚܘܼܡܵܐ ܐܲܝܟܼ ܡܸܠܲܬܼ ܐܲܒܼܵܗ̈ܬܼܵܐ : ܗܵܟܲܢܵܐ ܘܟܼܠܗܘܿܢ ܙܢܲܝ̈ܵܐ ܘܐܸܤܟܹܡܹ̈ܐ ܕܲܨܠܘܿܬܼܵܐ ܕܲܡܨܲܠܹܝܢ ܒܢܲܝ̈ܢܵܫܵܐ ܠܐܲܠܵܗܵܐ : ܥܕܲܡܵܐ ܠܲܨܠܘܿܬܼܵܐ ܕܟܼܝܼܬܼܵܐ ܐܝܼܬܼܵܘܗܝ ܬܚܘܼܡܵܐ . ܚܸܢ̈ܓܼܵܬܼܵܐ ܘܓܼܘܼܪ̈ܓܵܚܹܐ ܘܲܦܝܵܤܹ̈ܐ ܘܟܼܘܼ̈ܫܵܦܹܐ ܠܸܒܵܢܵܝܹ̈ܐ : ܘܕܸܡ̈ܥܹܐ ܚܲܝ̈ܠܝܵܬܼܵܐ ܘܟܼܠܗܘܿܢ ܐܸܤܟܹܡܹ̈ܐ ܐ̄ܚܪܵܢܹܐ ܕܐܝܼܬܼ ܒܲܨܠܘܿܬܼܵܐ ܐܲܝܟܼ ܕܐܸܡ̇ܪܹܬܼ : ܥܕܲܡܵܐ ܠܲܨܠܘܿܬܼܵܐ ܕܟܼܝܼܬܼܵܐ ܐܝܼܬܼܵܘܗܝ ܬܚܘܼܡܗܘܿܢ ܘܫܘܼܠܛܵܢܗܘܿܢ ܠܡܸܬܿܬܿܙܵܥܘܼ . ܡ̣ܢ ܕܲܟܼܝܘܼܬܼܵܐ ܕܹܝܢ ܕܲܨܠܘܿܬܼܵܐ ܘܲܠܓܼܵܘ : ܡܵܐ ܕܲܥܒܲܪ ܠܗܵܢܵܐ ܬܚܘܼܡܵܐ : ܠܲܝܬܿ ܠܹܗ ܠܪܸܥܝܵܢܵܐ : ܘܠܵܐ ܨܠܘܿܬܼܵܐ : ܘܠܵܐ ܙܵܘܥܹ̈ܐ : ܘܠܵܐ ܕܸܡ̈ܥܹܐ : ܘܠܵܐ ܫܘܼܠܛܵܢܵܐ : ܘܠܵܐ ܚܹܐܪܘܼܬܼܵܐ : ܘܠܵܐ ܦܝܵܤܹ̈ܐ : ܘܠܵܐ ܪܸܓܿܬܼܵܐ : ܘܠܵܐ ܝܘܼܐܵܒܼܵܐ ܕܚܲܕܼ ܡܸܕܸܡ : ܡ̣ܢ ܡܵܐ ܕܡܸܤܬܲܟܸܐ ܒܥܵܠܡܵܐ ܗܵܢܵܐ ܐܵܘ ܒܥܵܠܡܵܐ ܕܲܬܬܼܝܼܕܼ . ܡܸܛܠܗܵܢܵܐ ܡ̣ܢ ܒܵܬܲܪ ܨܠܘܿܬܼܵܐ ܕܟܼܝܼܬܼܵܐ : ܬܘܼܒܼ ܨܠܘܿܬܼܵܐ ܠܲܝܬܿ : ܘܟܼܠܗܘܿܢ ܙܵܘܥܹ̈ܝܗ̇ ܘܐܸܤܟܹܡܹ̈ܝܗ̇ ܥܕܲܡܵܐ ܠܗܵܪܟܵܐ ܡܝܲܒܿܠܝܼܢ ܠܪܸܥܝܵܢܵܐ ܒܫܘܼܠܛܵܢܵܐ ܕܚܹܐܪܘܼܬܼܗܘܿܢ . ܡܸܛܠܗܵܢܵܐ : ܐܵܦ pb. 166 ܬܲܟܼܬܘܼܫܵܐ ܐܝܼܬܼ ܒܵܗ̇ . ܒܵܬܲܪ ܗܵܢܵܐ ܕܹܝܢ ܬܚܘܼܡܵܐ : ܡܸܟܹܝܠ ܬܸܡܗܵܐ ܐܝܼܬܼܵܘܗܝ : ܘܠܵܘ ܨܠܘܿܬܼܵܐ . ܡܸܟܵܐ ܘܲܠܗܲܠ : ܡ̣ܢ ܨܠܘܿܬܼܵܐ ܦܵܫ̣ . ܘܲܚܙܵܬܼܵܐ ܐܝܼܬܹܝܗ̇ : ܘܠܵܘ ܡܨܲܠܵܝܘܼ ܡܨܲܠܸܐ ܪܸܥܝܵܢܵܐ . ܟܠ ܙܢܵܐ ܕܹܝܢ ܕܲܨܠܘܿܬܼܵܐ ܕܐܝܼܬܼ : ܒܙܵܘ̈ܥܹܐ ܢܲܦܫܵܢܵܝܹ̈ܐ ܗܵܘ̇ܝܵܐ ܡܸܬܿܬܿܙܝܼܥܵܢܘܼܬܼܵܗ̇ . ܡܵܐ ܕܥܲܠ̣ ܠܹܗ ܗܵܘܢܵܐ ܠܙܵܘ̈ܥܹܐ ܕܪܘܼܚܵܢܘܼܬܼܵܐ : ܬܲܡܵܢ ܠܲܝܬܿ ܠܹܗ ܠܲܡܨܲܠܵܝܘܼ . ܐ̄ܚܪܹܬܼܵܐ ܗ̣̄ܝ ܨܠܘܿܬܼܵܐ : ܘܲܐ̄ܚܪܹܬܼܵܐ ܗ̣̄ܝ ܬܹܐܘܿܪܝܼܵܐ ܕܒܼܵܗ̇ : ܐܵܦܸܢ ܡ̣ܢ ܚܕܼܵܕܹ̈ܐ ܫܵܩ̈ܠܵܢ ܥܸܠܬܼܵܐ . ܗܵܝ̇ ܡ̇ܢ : ܙܲܪܥܵܐ . ܗܵܕܹܐ ܕܹܝܢ : ܫܩܘܼܠܬܼܵܐ ܕܟܲܦܹ̈ܐ . ܟܲܕܼ ܒܲܚܙܵܬܼܵܐ ܠܵܐ ܡܸܬܼܡܲܠܠܢܝܼܬܼܵܐ ܬܵܡܲܗ ܚܵܨܘܿܕܼܵܐ : ܕܡ̣ܢ ܦܸܪ̈ܕܹܐ ܫܝܼ̈ܛܵܬܼܵܐ ܘܥܲܪ̈݁ܛܸܠܵܝܬܼܵܐ ܕܲܙܪܲܥ̣ : ܐܲܝܠܹܝܢ ܫܢܵܢܹ̈ܐ ܫܒܼܝܼ̈ܚܵܬܼܵܐ ܫܘܲܚ̣ ܩܕܼܵܡܵܘܗܝ ܡ̣ܢ ܫܸܠܝܵܐ . ܘܦܵܐܹ̇ܫ ܒܲܚܙܵܬܹܗ : ܡ̣ܢ ܟܠ ܪܦܵܬܼܵܐ . ܟܠ ܨܠܘܿܬܼܵܐ ܕܹܝܢ ܕܐܝܼܬܼ : ܒܥܵܬܼܵܐ ܐܝܼܬܹܝܗ̇ ܘܫܸܐܠ̱ܬܼܵܐ : ܐܵܘ ܬܸܫܒܿܘܿܚܬܼܵܐ : ܐܵܘ ܩܘܼܒܵܠܛܲܝܒܿܘܼܬܼܵܐ . ܒܨܝܼ ܐܸܢ ܐܝܼܬܼ ܚܕܼܵܐ ܡ̣ܢ ܗܵܠܹܝܢ : ܐܵܘ ܒܥܵܬܼܵܐ ܕܡܸܕܸܡ : ܡܵܐ ܕܲܥ̣ܒܲܪ ܗܵܘܢܵܐ ܠܲܬܼܚܘܼܡܵܐ ܗܵܢܵܐ ܘܥܲܠ̣ ܠܐܲܬܼܪܵܐ ܗܵܘ̇ : ܠܝܵܕܼܥܲܝ̈ ܫܪܵܪܵܐ ܗ̄ܘ̣ ܡܫܲܐܸܠ ܐ̄ܢܵܫ . ܐܵܦ ܦܘܼܪ̈ܫܵܢܹܐ ܕܹܝܢ ܗܵܠܹܝܢ ܠܵܘ ܕܟܼܠܢܵܫ ܗ̣̄ܝ ܠܲܡܥܲܩܵܒܼܘܼ : ܐܸܠܵܐ ܒܲܠܚܘܿܕܼ ܕܐܲܝܠܹܝܢ ܕܗܸܢܘܿܢ ܒܲܩܢܘܿܡܗܘܿܢ ܗܘ̤ܵܘ ܚܲܙܵܝܹ̈ܐ ܘܲܡܫܲܡ̈ܫܵܢܹܐ ܕܝܼܠܵܗ̇ ܕܲܨܒܼܘܼܬܼܵܐ : ܐܵܘ ܩܕܼܵܡܲܝܗܘܿܢ ܕܲܐܲܒܼܵܗ̈ܵܬܼܵܐ ܕܐܲܝܟܼ ܗܵܠܹܝܢ ܐܸܬܼܪܲܒܿܝܼܘ : ܘܡ̣ܢ ܦܘܼܡܗܘܿܢ ܩܲܒܸܠ̣ܘ ܫܪܵܪܵܐ : ܘܲܒܼܗܵܠܹܝܢ ܥܸܢܝܵܢܹ̈ܐ ܘܕܲܐܝܟܼ ܗܵܠܹܝܢ ܐܲܦܸܩ̣ܘ ܝܵܘ̈ܡܵܬܼܗܘܿܢ ܒܫܘܼ̈ܐܵܠܹܐ ܘܲܒܼܦܘܼܢܵܝ ܦܸܬܼܓܼܵܡܹ̈ܐ ܕܲܥܠܹܝܗ̇ ܕܫܲܪܝܼܪܬܵܐ . ܐܲܝܟܲܢܵܐ ܗܵܟܹܝܠ ܕܲܠܡܲܚܤܸܢ ܘܡ̣ܢ ܪܸܒܿܘܿ ܒܢܲܝ̈ܢܵܫܵܐ ܡܸܫܬܿܟܲܚ ܚܲܕܼ : ܕܫܲܡ̣ܠܝܼ ܦܘܼܩ̈ܕܵܢܹܐ ܘܢܵܡܘܿܤܹ̈ܐ pb. 167 ܒܨܝܼܪ ܩܲܠܝܼܠ : ܘܐܸܫܬܘܝܼ ܠܫܲܦܝܘܼܬܼܵܐ ܕܢܲܦܫܵܐ : ܗܵܟܲܢܵܐ ܘܚܲܕܼ ܡ̣ܢ ܤܲܓܝܼ̈ܐܹܐ ܡܸܫܬ̣ܿܟܲܚ : ܕܐܸܫܬܿܘܝܼ ܒܝܲܕܼ ܢܛܘܼܪܬܵܐ ܤܲܓܝܼܐܬܼܵܐ ܠܲܨܠܘܿܬܼܵܐ ܕܟܼܝܼܬܼܵܐ : ܘܲܬܼܪܲܥ̣ ܠܗܵܢܵܐ ܬܚܘܼܡܵܐ : ܘܐܸܫܬܘܝܼ ܐܵܦ ܠܐ̄ܪܵܙܵܐ ܗܵܘ̇ . ܠܵܘ ܤܲܓܝܼ̈ܐܹܐ ܡܸܫܬܿܘܹܝܢ ܐܵܦܠܵܐ ܠܲܨܠܘܿܬܼܵܐ ܕܟܼܝܼܬܼܵܐ : ܐܸܠܵܐ ܐܸܢ ܕܲܠܝܼ̈ܠܹܐ . ܠܗܵܘ̇ ܕܹܝܢ ܐ̄ܪܵܙܵܐ ܐ̄ܚܪܹܢܵܐ ܕܡܸܢܹܗ ܘܲܠܗܲܠ : ܠܡܲܚܤܸܢ ܡܸܫܬܿܟܲܚ ܒܕܼܵܪ ܕܵܪ : ܕܲܩ̣ܪܸܒܼ ܠܗܵܕܹܐ ܝܑܼܕܲܥܬܼܵܐ ܒܛܲܝܒܿܘܼܬܹܗ ܕܐܲܠܵܗܵܐ . ܨܠܘܿܬܼܵܐ ܐܝܼܬܹܝܗ̇ : ܟܘܼܫܵܦܵܐ ܘܡܲܪܢܝܼܬܼܵܐ ܘܝܲܐܝܼܒܼܘܼܬܼܵܐ ܕܲܠܡܸܕܸܡ : ܐܵܘ ܓܗܵܝܬܼܵܐ ܕܡ̣ܢ ܒܝܼ̈ܫܵܬܼܵܐ ܕܲܬܼܢܵܢ ܐܵܘ ܕܲܓܿܬܼܵܐ ܕܡܘܼ̈ܠܟܵܢܹܐ : ܐܵܘ ܫܸܐܬܼܵܐ ܡܸܕܸܡ ܕܒܼܵܗ̇ ܡܸܬܼܥܲܕܲܪ ܒܲܪܢܵܫܵܐ ܠܘܵܬܼ ܐܲܠܵܗܵܐ . ܒܗܵܠܹܝܢ ܙܵܘ̈ܥܹܐ ܡܸܬܼܚܲܒܼܫܝܼܢ ܟܠܗܘܿܢ ܐܸܤܟܹܡܹ̈ܐ ܕܲܨܠܘܿܬܼܵܐ . ܕܲܟܼܝܼܘܼܬܼܵܗ̇ ܕܹܝܢ ܐܵܘ ܠܵܐ ܕܲܟܼܝܘܼܬܼܵܗ̇ : ܐܝܼܬܹܝܗ̇ ܕܐܲܝܟܼ ܗܵܟܲܢܵܐ . ܐܸܡܲܬܼܝ ܗܵܟܹܝܠ ܕܲܒܼܥܸܕܵܢܹ̈ܐ ܗܵܠܹܝܢ ܕܲܡܙܲܡܸܢ ܪܸܥܝܵܢܵܐ ܠܲܡܕܲܒܵܚܘܼ ܚܲܕܼ ܡ̣ܢ ܙܵܘ̈ܥܵܘܗܝ ܗܠܹܝܢ ܕܲܤܕܲܪܢ : ܚܵܠܹ̇ܛ ܒܹܗ ܚܘܼܫܵܒܼܵܐ ܡܸܕܸܡ ܢܘܼܟܼܪܵܝܵܐ ܐܵܘ ܦܸܗܝܵܐ ܕܒܲܨܒܼܘܼ : ܡܸܬܼܩܲܪܝܵܐ ܠܵܐ ܕܟܼܝܼܬܼܵܐ . ܒܗܵܝ̇ ܕܡ̣ܢ ܚܲܝ̈ܘܵܬܼܵܐ ܗܵܢܹܝܢ ܕܠܵܐ ܡܲܦܲܣ ܐܲܤܸܩ̣ ܥܲܠ ܡܲܕܼܒܿܚܹܗ ܕܡܵܪܝܵܐ : ܕܐܝܼܬܼܵܘܗ ܠܸܒܵܐ ܩܵܝܑܸܡܬܼܵܐ ܡܸܬܼܝܲܕܼܥܵܢܝܼܬܼܵܐ . ܡܵܐ ܓܹܝܪ ܕܝܲܐܝܼܒܼܵܐܝܼܬܼ ܥܲܠܝܼܠ ܪܸܥܢܵܝܵܐ ܒܚܲܕܼ ܡ̣ܢ ܗܵܠܹܝܢ ܙܵܘ̈ܥܹܐ ܠܦܘܼܬܼ ܐܵܠܨܘܼܬܼܵܗ̇ ܕܥܸܠܬܼܵܐ ܒܥܸܕܵܢܵܐ ܕܬܲܚܢܲܢܬܼܵܐ : ܘܡܸܛܠ ܤܘܼܘܵܚܵܐ ܤܲܓܝܼܐܵܐ ܢܓܝܸܕܼ ܚܝܵܪܵܐ ܕܙܵܘܥܹܗ ܒܥܲܝܢܵܐ ܕܗܲܝܡܵܢܘܼܬܼܵܐ ܠܓܼܵܘ ܡ̣ܢ ܐܲܦܲܝ̈ ܬܲܪܥܵܐ ܕܠܸܒܵܐ : ܒܝܲܕܼ ܗܵܠܹܝܢ ܤܝܼܓܼܝܼܢ ܡܸܟܹܝܠ ܡܲܥ̈ܠܵܢܹܐ ܕܢܲܦܫܵܐ : ܩܕܼܵܡ ܚܘܼ̈ܫܵܒܹܐ ܢܘܼܟܼܪܵܝܹܐ ܗܵܢܘܿܢ ܕܡܸܬܼܩܪܹܝܢ pb. 168 ܓܝܼܘܿܪܹ݁ܐ : ܕܠܵܐ ܤܲܦܲܣ ܠܗܘܿܢ ܡ̣ܢ ܢܵܡܘܿܤܵܐ ܠܡܸܥܲܠ ܠܓܼܵܘ ܡ̣ܢ ܡܲܫܟܿܢܵܐ ܕܤܵܗܕܘܼܬܼܵܐ . ܘܲܠܗܵܕܹܐ ܡܫܲܡܗܝܼܢ ܕܸܒܼܚܬܼܵܐ ܡܩܲܒܲܠܬܼܵܐ ܕܠܸܒܵܐ : ܘܲܨܠܘܼܬܼܵܐ ܕܟܼܝܼܬܼܵܐ . ܐܵܦ ܬܚܘܼ̈ܡܹܝܗ̇ ܬܘܼܒܼ : ܥܕܲܡܵܐ ܠܗܵܪܟܵܐ . ܒܵܬܲܪ ܗܵܕܹܐ ܕܹܝܢ : ܠܲܝܬܿ ܠܡܸܫܬܲܡܵܗܘܼ ܨܠܘܿܬܼܵܐ . ܐܸܢ ܐ̄ܢܵܫ ܕܹܝܢ ܡܲܝܬܸܐ ܠܥܘܼܗܕܵܢܵܐ ܗܵܝ̇ ܕܡܸܫܬܲܡܗܵܐ ܡ̣ܢ ܐܲܒܼܵܗ̈ܬܼܵܐ ܨܠܘܿܬܼܵܐ ܪܘܼܚܵܢܵܝܬܼܵܐ : ܟܲܕܼ ܠܵܐ ܡܸܤܬܲܟܲܠ ܚܲܝܠܵܐ ܕܡܸܠܲܝ̈ܗܘܿܢ ܕܐܼܵܒܼܵܗ̈ܬܼܵܐ : ܘܐܵܡܲ݁ܪ : ܕܐܵܦ ܗܵܕܹܐ ܡ̣ܢ ܬܚܘܼ̈ܡܹܝܗ̇ ܕܲܨܠܘܿܬܼܵܐ ܐܝܼܬܹܝܗ̇ : ܤܵܒܲܪܢܵܐ ܕܐܸܢ ܠܚܲܬܿܝܼܬܼܘܼܬܼܵܐ ܕܤܘܼܟܵܠܵܐ ܐܵܬܹ̇ܐ : ܓܘܼܕܵܦܵܐ ܐܝܼܬܹܝܗ̇ : ܕܐ̄ܢܵܫ ܡܨܸܐ ܒܲܥܒܼܝܼ̈ܕܹܐ ܕܢܹܐܡܲܪ : ܕܲܨܠܘܿܬܼܵܐ ܪܘܼܚܵܢܵܝܬܼܵܐ ܡܸܨܛܲܠܝܵܐ ܟܠ ܟ̱ܠܹܗ . ܟܠ ܕܹܝܢ ܕܡܸܨܛܲܠܵܝܘܼ ܡܸܨܛܲܠܝܵܐ : ܠܟܼܵܐ ܡ̣ܢ ܪܘܼܚܵܢܘܼܬܼܵܐ ܗ̣̄ܝ . ܘܟܼܠ ܕܪܘܼܚܵܢܵܝܬܼܵܐ ܗ̣̄ܝ : ܡ̣ܢ ܙܵܘܥܵܐ ܘܡ̣ܢ ܨܠܘܿܬܼܵܐ ܡܒܲܪ̈ܲܝ ܗ̄ܘ̣ ܛܲܟܼܤܵܗ̇ . ܐܸܢ ܓܹܝܪ ܘܐܵܦ ܕܲܟܼܝܵܐܝܼܬܼ ܠܡܲܚܤܸܢ ܡܨܲܠܸܐ ܒܲܪܢܵܫܵܐ : ܡܵܢܵܐ ܢܹܐܡܲܪ ܗܵܝ̇ ܕܪܘܼܚܵܢܵܐܝܼܬܼ ؟ ܠܐܲܒܼܵܗ̈ܬܼܵܐ ܓܹܝܪ ܩܲܕܝܼ̈ܫܹܐ ܐܝܼܬܼ ܠܗܘܿܢ ܥܝܵܕܼܵܐ : ܕܟܼܠ ܙܵܘ̈ܥܹܐ ܡܝܲܬܿܪܹ̈ܐ : ܘܟܼܠ ܡܲܥܒܒܿܕܵܢܘܼܬܼܵܐ ܪܘܼܚܢܵܝܬܼܵܐ : ܒܫܸܡ ܨܠܘܿܬܼܵܐ ܢܟܲܢܘܿܢ . ܘܠܵܘ ܒܲܠܚܘܿܕܼ ܗܵܠܹܝܢ : ܐܸܠܵܐ ܘܛܘܼܒܼܵܢܵܐ ܡܦܲܫܩܵܢܵܐ ܘܐܵܦ ܠܤܘܼܥܪ̈ܵܢܹܐ ܫܲܦܝܼܪܹ̈ܐ ܕܘܼܟܲܬܼ ܨܠܘܿܬܼܵܐ ܡܵܢܹ̇ܐ ܠܗܘܿܢ . ܟܲܕܼ ܓܲܠܝܵܐ ܗ̣̄ܝ : ܕܲܐ̄ܚܪܹܬܼܵܐ ܗ̣̄ܝ ܨܠܘܿܬܼܵܐ : ܘܲܐ̄ܚܪ̈ܵܢܹܐ ܐܸܢܘܿܢ ܤܘܼܥܪ̈ܵܢܹܐ ܕܡܸܬܼܦܲܠܚܝܼܢ . ܐܸܠܵܐ ܘܒܲܙܒܲܢ ܠܵܗ̇ ܠܗܵܕܹܐ : ܕܲܒܼܕܼܘܼܟ ܕܘܼܟ ܨܠܘܿܬܼܵܐ ܪܘܼܚܵܢܵܝܬܼܵܐ ܡܟܲܢܹܝܢ ܠܵܗ̇ . ܐܝܼܬܼ ܐܲܝܟܵܐ : ܕܬܹܐܘܿܪܝܼܵܐ ܡܫܲܡܗܝܼܢ ܠܵܗ̇ . ܘܒܲܙܒܲܢ : ܝܑܼܕܲܥܬܼܵܐ . ܘܒܲܙܒܲܢ : ܓܸܠܝܵܢܹ̈ܐ ܕܡܸܬܼܝܲܕܼܥܵܢ̈ܝܵܬܼܵܐ . ܚܵܙܹ̇ܐ ܐܲܢ̄ܬܿ : ܕܐܲܝܟܲܢ ܡܫܲܚܠ̱ܦܝܼܢ ܐܲܒܼܵܗ̈ܬܼܵܐ pb. 169 ܫܘܼܡܵܗܹ̈ܐ ܒܨܸܒܼ̈ܘܵܬܼܵܐ ܪ̈ܘܼܚܵܢܵܝܬܼܵܐ ؟ ܗܵܕܹܐ ܗܵܟܹܝܠ ܚܲܬܝܼܬܼܘܼܬܼܵܐ ܕܟܼܘܼ̈ܢܵܝܹܐ : ܒܨܸܒܼ̈ܘܵܬܼܵܐ ܕܲܬܼܢܵܢ ܡܸܬܼܩܲܝܡܵܐ . ܫܡܵܐ ܕܹܝܢ ܫܲܪܝܼܪܵܐ : ܠܨܸܒܼ̈ܘܵܬܼܵܐ ܕܥܵܠܡܵܐ ܚܲܕܼܬܼܵܐ : ܠܲܝܬܿ . ܐܸܠܵܐ ܚܕܼܵܐ ܝܑܼܕܲܥܬܼܵܐ ܦܫܝܼܛܬܼܵܐ : ܕܲܠܥܸܠ ܡ̣ܢ ܟܠ ܫܸܡ ܘܐܵܬܼ̈ܘܵܬܼܵܐ ܘܨܘܼܪ̈ܵܬܼܵܐ ܘܓܼܵܘ̈ܢܹܐ : ܘܐܸܤܟܹܡܹ̈ܐ ܘܟܼܘܼ̈ܢܵܝܹܐ ܡܪܸ̈ܟܿܒܹܐ . ܡܸܛܠܗܵܢܵܐ ܡܵܐ ܕܐܸܬܼܥܲܠܝܲܬ̤ ܝܑܼܕܲܥܬܼܵܐ ܕܢܲܦܫܵܐ ܡ̣ܢ ܗܵܕܹܐ ܚܘܿܓܼܬܼܵܐ ܕܡܸܬܼܚܲܙܝܵܢ̈ܝܬܼܵܐ : ܐܲܝܟܼ ܕܒܼܵܥܹ̇ܝܢ ܡܸܬܼܚ̇ܫܚܝܼܢ ܐܲܒܼܵܗ̈ܬܼܵܐ ܒܫܘܼܘ̈ܕܵܥܹܐ ܕܡܸܛܠܵܬܼܵܗ̇ . ܟܲܕܼ ܫܡܵܡܲܝ̈ܗܘܿܢ ܚܲܬܝܼ̈ܬܹܐ : ܠܲܝܬܿ ܕܝܵܕܲܥ̇ : ܐܸܠܵܐ ܐܲܝܟܼ ܕܚܘܼ̈ܫܵܒܹܐ ܢܲܦܫܵܢܵܝܹ̈ܐ ܥܠܲܝܗܘܿܢ ܢܸܤܡܟܼܘܼܢ . ܒܟܼܘܼ̈ܢܵܝܹܐ ܘܦܸ̈ܠܵܐܝܼܬܼܵܐ ܡܸܬܼܚܲܫܚܝܼܢܲܢ : ܐܲܝܟܼ ܡܸܠܬܹܗ ܕܩܲܕܝܼܫܵܐ ܕܝܵܢܹܘܤܝܼܘܿܣ ܕܐܸܡ݂ܲܪ : ܕܒܼܵܐܬܼ̈ܘܵܬܼܵܐ ܘܲܒܼܗܸܓܼ̈ܝܵܢܹܐ ܘܒܲܫܡܵܗܹ̈ܐ ܡܟܲܝ̈ܢܹܐ ܘܲܒܼܡܸܠܹ̈ܐ ܡܸܬܼܸܚܲܫܚܝܼܢܲܢ ܡܸܛܠ ܪܸ̈ܓܼܫܹܐ . ܐܸܡܲܬܼܝ ܠܲܡ ܕܲܒܼܡܲܥܒܿܕܵܢܘܼܬܼܵܐ ܕܪܘܼܚ ܬܸܬܿܙܝܼܥ ܢܲܦܫܲܢ ܠܘܵܬܼ ܗܵܠܹܝܢ ܐܲܠܵܗܵܝ̈ܬܼܵܐ : ܝܲܬܝܼܪܹ̈ܐ ܐܝܼܬܲܝܗܘܿܢ ܠܲܢ ܗܵܝܕܹܝܢ ܪܸ̈ܓܼܫܹܐ ܘܡܲܥܒܿܕܼܵܢ̈ܘܵܬܼܵܐ ܕܲܒܼܗܘܿܢ . ܐܲܝܟܼ ܕܐܵܦ ܚܲܝ̈ܠܹܝܗ̇ ܪ̈ܘܼܚܵܢܹܐ ܕܢܲܦܫܵܐ : ܝܲܬܝܼܪܹ̈ܐ ܐܸܢܘܿܢ : ܡܵܐ ܕܬܸܗܘܸܐ ܢܲܦܫܲܢ ܕܘܼܡܝܵܐ ܕܐܲܠܵܗܘܼܬܼܵܐ : ܒܝܲܕܼ ܚܕܼܵܝܘܼܬܼܵܐ ܕܠܵܐ ܡܸܬܿܕܲܪܟܵܐ : ܘܬܲܨܡܲܚ ܒܙܲܠܝܼܩܵܘ̈ܗܝ ܕܢܘܼܗܪܵܐ ܕܲܡܥܲܠܝܘܼܬܼܵܐ : ܒܲܝܕܼ ܙܵܘ̈ܥܹܐ ܗܵܢܘܿܢ ܕܲܕܼܠܵܐ ܥܲܝ̈ܢܹܐ . ܡܵܕܹܝܢ ܐܵܚܝ : ܬܸܫܲܪ ܠܵܟܼ ܗܵܕܹܐ : ܕܫܘܼܠܛܵܢܵܐ ܕܗܵܘܢܵܐ ܠܲܡܙܵܥܘܼ ܦܘܼܪܫܵܢܵܐ ܕܙܵܘ̈ܥܹܐ : ܥܕܲܡܵܐ ܠܕܲܟܼܝܘܼܬܼܵܐ ܕܒܲܨܠܘܿܬܼܵܐ ܐܝܼܬܼ ܠܹܗ ܐܲܬܼܪܵܐ . ܡܵܐ ܕܲܡܛ̣ܵܐ ܕܹܝܢ ܠܬܲܡܵܢ : ܐܵܘ ܗܦܲܟܼ ܠܒܸܤܬܪܹܗ : ܐܵܘ ܦܵܫ̣ ܡ̣ܢ ܨܠܘܿܬܼܵܐ : ܡܸܟܹܝܠ ܗܘ̤ܵܬܼ ܠܵܗ̇ ܨܠܘܿܬܼܵܐ ܐܲܝܟܼ ܡܸܨܥܵܝܵܐ ܡܸܕܸܡ ܒܹܝܬܼ ܬܲܦܫܵܢܘܼܬܼܵܐ ܠܪܘܼܚܵܢܘܼܬܼܵܐ . ܡܵܐ ܕܡܸܬܿܬܿܙܝܼܥܵܐ ܕܹܝܢ : pb. 170 ܒܐܲܬܼܪܵܐ ܕܢܲܦܫܵܢܘܼܬܼܵܐ ܐܝܼܬܹܝܗ̇ . ܡܵܐ ܕܥܸܠܲܬ̤ ܡܲܢ ܠܗܵܘ̇ ܐܲܬܼܪܵܐ : ܒܸܛܠܲܬ̤ ܠܵܗ̇ ܨܠܘܿܬܼܵܐ ܀ ܐܲܝܟܲܢܵܐ ܗܵܟܹܝܠ ܕܩܲܕܝܼ̈ܫܹܐ ܒܥܵܠܡܵܐ ܚܲܕܼܬܼܵܐ ܠܵܘ ܡܨܲܠܵܝܘܼ ܡܨܲܠܹܝܢ : ܡܵܐ ܕܐܸܬܼܒܿܠܲܥ ܗܵܘܢܵܐ ܒܪܘܼܚ : ܐܸܠܵܐ ܒܬܸܡܗܵܐ ܫܵܪܹܝܢ ܒܗܵܝ̇ ܬܸܫܒܿܘܿܚܬܼܵܐ ܡܒܲܤܲܡܬܼܵܐ : ܗܵܟܲܢܵܐ ܘܡܵܐ ܕܐܸܫܬܿܘܝܼ ܗܵܘܢܵܐ ܠܡܲܪܓܵܫܘܼ ܒܗܵܝ̇ ܛܘܼܒܼܬܼܵܢܘܼܬܼܵܐ ܕܲܥܬܼܝܼܕܼܵܐ : ܛܵܥܹ̇ܐ ܝܵܬܹܗ ܘܲܠܟܼܠ ܕܲܬܼܢܵܢ : ܘܬܼܘܼܒܼ ܠܲܝܬܿ ܠܹܗ ܠܡܸܬܿܬܿܙܵܥܘܼ ܒܪܸܢܝܵܐ ܕܡܸܕܸܡ . ܡܸܛܠ ܗܵܕܹܐ : ܬܟܼܝܼܠܵܐܝܼܬܼ ܡܲܡܪܲܚ ܐ̄ܢܵܫ ܠܡܹܐܡܲܪ : ܕܟܼܠ ܡܝܲܬܪܘܼܬܼܵܐ ܕܐܝܼܬܼ : ܘܟܼܠ ܛܲܟܼܤ̈ܝܼܢ ܕܲܨܠܘܿܬܼܵܐ ܕܗܵܘܹ̇ܝܢ : ܐܸܢ ܒܲܦܓܲܪ ܘܐܸܢ ܒܬܲܪܥܝܼܬܼܵܐ : ܚܹܐܪܘܼܬܼܵܐ ܕܨܸܒܼܝܵܢܵܐ ܡܕܲܒܿܪܵܐ ܘܲܡܙܝܼܥܵܐ ܠܗܹܝܢ : ܘܲܠܗܵܘܢܵܐ ܕܐܝܼܬܼܵܘܗܝ ܫܲܠܝܼܛܵܐ ܕܪܸ̈ܓܼܫܹܐ . ܡܵܐ ܕܹܝܢ ܕܡܲܥܒܿܕܼܵܢܘܼܬܼܵܐ ܕܪܘܼܚ ܡܲܡܠܟܼܵܐ ܥܲܠ ܗܵܘܢܵܐ ܡܛܲܟܿܤܵܢܵܐ ܕܪܸ̈ܓܼܫܹܐ ܘܲܕܼܚܘܼ̈ܫܵܒܹܐ : ܡܸܫܬܲܩܠܵܐ ܚܹܐܪܘܼܬܼܵܐ ܡ̣ܢ ܟܝܵܢܵܐ : ܘܡܸܬܿܕܒܼܵܪܘܼ ܡܸܬܿܕܒܲܪ ܗܵܝܕܼܝܟ : ܘܠܵܘ ܡܕܲܒܵܪܘܼ ܡܕܲܒܲܪ . ܘܐܲܝܟܲܢ ܐܝܼܬܹܝܗ̇ ܨܠܘܿܬܼܵܐ ܒܗܵܘ̇ ܥܸܕܵܢܵܐ : ܟܲܕܼ ܟܝܵܢܵܐ ܠܵܐ ܫܲܠܝܼܛ ܥܲܠ ܝܵܬܹܗ : ܒܚܲܝܠܵܐ ܐ̄ܚܪܹܢܵܐ ܡܸܬܿܕܒܲܪ ܠܐܲܝܟܵܐ ܕܠܵܐ ܝܵܕܲܥ̇ . ܠܵܘ ܗ̤ܘ ܬܵܪܹܝܨ ܠܙܵܘ̈ܥܹܝܗ̇ ܕܬܲܪܥܝܼܬܼܵܐ ܒܡܸܕܸܡ ܕܨܵܒܹ̇ܐ : ܐܸܠܵܐ ܫܒܼܝܼܵܬܼܵܐ ܡܲܡܠ̱ܟܼܵܐ ܥܲܠ ܟܝܵܢܵܐ ܒܫܵܥܬܼܵܐ ܗܵܝ̇ : ܘܗ̤ܝ ܕܵܒܼܪܵܐ ܠܹܗ ܠܐܲܝܟܵܐ ܕܠܵܐ ܪܓܼܝܼܫ . ܒܕܼܵܐܦܠܵܐ ܓܹܝܪ ܨܸܒܼܝܵܢܵܐ ܐܝܼܬܼ ܠܹܗ ܒܗܵܘ̇ ܥܸܕܵܢܵܐ . ܘܲܥܕܲܡܵܐ ܠܗܵܕܹܐ : ܕܐܵܦܠܵܐ ܐܸܢ ܒܲܦܓܲܪ ܘܐܸܢ ܕܠܵܐ ܦܓܲܪ ܝܵܕܲܥ̇ : ܐܲܝܟܼ ܤܵܗܕܘܼܬܹܗ ܕܲܟܼܬܼܵܒܼܵܐ . ܡܵܕܹܝܢ ܐܝܼܬܼ ܠܹܗ ܟܲܝ ܨܠܘܿܬܼܵܐ : ܠܗܵܢܵܐ ܕܗܵܟܲܢܵܐ ܫܒܸܐ : ܟܲܕܼ ܐܵܦܠܵܐ ܢܲܦܫܹܗ ܝܵܕܲܥ ؟ ܡܸܛܠܗܵܢܵܐ : ܠܵܐ ܐ̄ܢܵܫ ܢܓܲܕܸܦ : ܕܐܝܼܬܼ ܒܲܪܢܵܫܵܐ ܕܡܲܡܪܲܝ ܠܡܹܐܡܲܪ : ܕܡܸܫܟܿܚܵܐ ܠܲܡܨܲܠܵܝܘܼ ܨܠܘܿܬܼܵܐ ܪܘܼܚܵܢܵܝܬܼܵܐ . ܠܗܵܕܹܐ pb. 171 ܡܲܪܵܚܘܼܬܼܵܐ ܫܵܐܹ̇ܠܝܼܢ ܠܢܲܦܫܗܘܿܢ : ܡܨܲܠܝܵܢܹ̈ܐ ܪ̈ܵܡܹܐ ܗܸܕܼܝܘܿܛܲܝ̈ ܒܝܼܕܲܥܬܐ ܕܡܲܛܒܼܝܼܢ ܥܲܠ ܢܲܦܫܗܘܿܢ : ܕܐܸܡܲܬܼܝ ܕܒܼܵܥܹ̇ܝܢ ܨܠܘܿܬܼܵܐ ܕܪܘܼܚ ܡܨܝܢ ܠܲܡܨܲܠܵܝܘܼ . ܡܲܟܿܝܼ̈ܟܹܐ ܕܹܝܢ ܘܝܵܕܼ̈ܥܲܝ ܤܘܼܟܵܠܵܐ : ܕܡܸܬܼܪܲܟܼܢܝܼܢ ܡ̣ܢ ܐܲܒܼܵܗ̈ܬܼܵܐ ܠܡܹܐܠܲܦ : ܘܝܵܕܼܥ̇ܝܼܢ ܬܚܘܼܡܵܘ̈ܗܝ ܕܲܟܼܝܵܢܵܐ : ܠܗܵܕܹܐ ܡܲܪܵܚܘܼܬܼܵܐ ܠܵܐ ܝܵܗ̇ܒܿܝܼܢ ܚܘܼܫܵܒܲܝ̈ܗܘܿܢ : ܘܡܸܛܠܡܵܢܵܐ : ܟܲܕܼ ܠܲܝܬܹܝܗ̇ ܨܠܘܿܬܼܵܐ : ܒܫܸܡ ܨܠܘܿܬܼܵܐ ܡܸܬܼܟܲܢܝܵܐ ܡܵܘܗܲܒܼܬܼܵܐ ܗܵܕܹܐ ܠܵܐ ܡܸܬܼܡܲܠܠܵܢܝܼܬܼܵܐ ؟ ܥܸܠܬܼܵܐ : ܗܵܕܹܐ ܕܐܵܡܪܝܼܢܲܢ : ܒܗܵܝ̇ ܕܲܒܼܙܲܒܼܢܵܐ ܕܲܨܠܘܿܬܼܵܐ ܡܸܫܬܲܟܿܢܵܐ ܥܲܠ ܐܲܝܠܹܝܢ ܕܫܵܘܹܝܢ . ܘܡ̣ܢ ܨܠܘܿܬܼܵܐ ܫܵܩ̇ܠܵܐ ܥܸܠܬܼܵܐ : ܒܗܵܝ̇ ܕܠܲܝܬܿ ܠܵܗ̇ ܐܲܬܼܪܵܐ ܠܗܵܕܹܐ ܫܒܼܒܼܚܘܼܬܼܵܐ ܠܡܸܫܬܲܟܵܢܘܼ : ܐܸܠܵܐ ܐܸܢ ܒܥܸܕܵܢܵܐ ܗܵܢܵܐ : ܐܲܝܟܼ ܤܵܗܕܘܼܬܼܵܐ ܕܐܲܒܼܵܗ̈ܵܬܼܵܐ . ܡܸܛܠܗܵܕܹܐ ܒܫܸܡ ܨܠܘܼܬܼܵܐ ܡܸܫܬܲܡܗܵܐ : ܡܸܛܠ ܗܵܝ̇ ܕܡܸܢܵܗ̇ ܕܲܨܠܘܿܬܼܵܐ ܐܸܬܿܕܒܲܪ ܗܵܘܢܵܐ ܠܘܵܬܼ ܗܵܝ̇ ܛܘܼܒܼܬܼܵܢܘܼܬܼܵܐ . ܘܡܸܛܠ ܗܵܝ̇ ܕܲܨܠܘܿܬܼܵܐ ܐܝܼܬܹܝܗ̇ ܠܵܗ̇ ܥܸܠܬܼܵܐ : ܘܲܒܼܙܲܒܼ̈ܢܹܐ ܐ̄ܚܪ̈ܵܢܹܐ ܠܲܝܬܿ ܠܵܗ̇ ܐܲܬܼܪܵܐ : ܐܲܝܟܼ ܤܵܗܕܘܼܬܹܗ ܕܡܵܪܝ ܐܹܘܲܓܼܪܝܼܣ : ܘܫܲܪܟܵܐ . ܘܚܵܙ̇ܝܢܲܢ ܐܵܦ ܠܤܲܓܝܼ̈ܐܹܐ ܡ̣ܢ ܩܲܕܝ̈ܫܹܐ ܒܬܲܫ̈ܥܝܵܬܼܗܘܿܢ : ܕܟܲܕܼ ܒܲܨܠܘܿܬܼܵܐ ܩܵܝ̇ܡܝܼܢ : ܡܸܬܚܛܸܦ ܗ̄ܘ̣ܵܐ ܗܵܘܢܗܘܿܢ . ܐܸܠܵܐ ܡܫܲܐܸܠ ܐ̄ܢܵܫ : ܕܡܸܛܠܡܵܢܵܐ ܥܸܕܵܢܵܐ ܒܲܠܚܘܿܕܼ ܗܵܘܹ̇ܝܢ ܗܵܠܹܝܢ ܫܘܼ̈ܟܵܢܹܐ ܪܵܘܪ̈ܒܹܐ ܘܠܵܐ ܡܸܬܼܡܲܠܠܵܢܹ̈ܐ ؟ ܐܵܡ̇ܪܝܼܢܲܢ : ܡܸܛܠ ܗܵܟܹܝܠ ܕܲܒܼܕܵܢܵܐ ܗܵܢܵܐ : ܝܲܬܝܼܪ ܡ̣ܢ ܟܠܗܹܝܢ ܫܵܥܹ̈ܐ ܕܫܲܪܟܵܐ ܟܢܝܼܫ ܘܲܡܥܲܬܲܕܼ ܒܲܪܢܵܫܵܐ ܠܲܡܚܵܪ ܠܘܵܬܼ ܐܲܠܵܗܵܐ : ܘܲܡܤܵܘܲܚ ܘܲܡܤܲܟܸܐ ܠܪ̈ܲܚܡܹܐ ܕܡ̣ܢ ܠܘܵܬܹܗ . ܘܐܲܝܟܼ ܕܲܒܼܦܵܤ̈ܝܼܩܵܬܼܵܐ ܠܡܹܐܡܲܪ : ܙܲܒܼܢܵܐ ܐܝܼܬܼܵܘܗܝ ܕܩܵܐܹ̇ܡ ܥܲܠ ܬܲܪܥܵܐ ܕܡܲܠܟܵܐ ܘܲܡܦܝܼܣ : ܐܵܦ ܫܸܐܠ̱ܬܹܗ pb. 172 ܕܐܲܝܢܵܐ ܕܲܪܓܼܝܼܓܼ ܘܡܸܬܼܟܲܫܲܦ : ܒܗܵܢܵܐ ܥܸܕܵܢܵܐ ܦܐܸܐ ܕܬܸܬܼܦܲܢܸܐ ܠܹܗ . ܐܲܝܢܵܘ ܥܸܕܵܢܵܐ ܕܗܵܟܲܢ ܙܗܝܼܪ ܘܲܡܛܲܝܲܒܼ ܘܲܡܥܲܬܲܕܼ ܒܲܪܢܵܫܵܐ : ܐܲܝܟܼ ܕܲܒܼܥܸܕܵܢܵܐ ܗܵܘ̇ ܕܲܡܨܸܲܐ ؟ ܐܵܘ ܕܲܠܡܵܐ ܙܵܕܹܩ ܗ̄ܘ̣ܵܐ : ܕܲܒܼܥܸܕܵܢܵܐ ܕܕܲܡܝܼܟܼ ܐܵܘ ܨܒܼܘܼ ܤܵܥܲܪ : ܐܵܘ ܡܦܲܠܗܲܕܼ ܒܗܵܘܢܹܗ : ܢܸܫܬܘܸܐ ܗ̄ܘ̣ܵܐ ܠܗܵܕܹܐ ؟ ܗܵܐ ܘܐܵܦܸܢ ܠܩܲܕܝܼ̈ܫܹܐ ܠܲܝܬܿ ܗ̄ܘ̣ܵܐ ܠܗܘܿܢ ܥܵܕܵܢܵܐ ܕܒܸܛܠܵܢܵܐ : ܕܲܒܼܟܼܠܗܘܿܢ ܥܸܕܵܢܲܝ̈ܗܘܿܢ ܒܪ̈ܘܼܚܵܢܵܝܬܼܵܐ ܡܸܬܼܥܥܹܝܢ : ܐܸܠܵܐ ܐܸܡܲܬܼܝ ܕܠܵܘ ܒܥܘܼܬܵܕܼܵܐ ܕܲܨܠܘܿܬܼܵܐ ܩܵܝ̇ܡܝܼܢ : ܟܡܵܐ ܙܲܒܼ̈ܢܝܼܢ : ܐܵܘ ܒܬܼܫ̈ܥܝܵܬܼܵܐ ܡܸܕܸܡ ܕܒܲܟܼܬܼܵܒܹ̈ܐ ܗܵܪܓܝܼܢ : ܐܵܘ ܒܬܹܐܘܿܪܝܼܵܐ ܕܒܸܪ̈ܝܵܬܼܵܐ ܡܸܬܼܗܲܓܸܐ ܗܵܘܢܗܘܿܢ : ܥܲܡ ܫܲܪܟܵܐ ܕܲܐ̄ܚܪ̈ܵܢܝܵܬܼܵܐ : ܗܵܠܹܝܢ ܕܐܵܦ ܗܸܢܹܝܢ ܗܸܪ̈ܓܹܐ ܐܝܼܬܲܝܗܹܝܢ ܡܵܘܬܿܪ̈ܵܢܹܐ . ܒܥܸܕܵܢܵܐ ܕܹܝܢ ܕܲܨܠܘܿܬܼܵܐ : ܒܹܗ ܒܐܲܠܵܗܵܐ ܝܑܼܚܝܼܕܵܐܝܼܬܼ ܡܲܩܲܬܼ ܚܵܘܪܹܗ ܕܪܸܥܝܵܢܵܐ : ܘܲܠܘܵܬܹܗ ܡܬܼܝܼܚ ܟ̱ܠܹܗ ܛܵܘܚܵܐ ܕܙܵܘܥܹܐ : ܘܲܦܝܵܤܹ̈ܐ ܠܸܒܵܢܵܝܹ̈ܐ ܒܲܚܦܝܼܛܘܼܬܼܵܐ ܕܐܵܠܨܵܐ ܬܟܼܝܼܒܼܵܐܝܼܬܼ ܘܚܲܡܝܼܡܵܐܝܼܬܼ ܡܩܲܪܸܒܼ ܠܹܗ . ܘܡܸܛܠ ܗܵܕܹܐ : ܒܗܵܢܵܐ ܥܸܕܵܢܵܐ ܕܪܸܢܝܵܐ ܝܑܼܚܝܼܕܼܵܝܵܐ ܪܡܸܐ ܒܢܲܦܫܵܐ : ܙܵܕܹܩ ܗ̄ܘ̣ܵܐ ܕܐܵܦ ܢܸܗܘܘܿܢ ܢܸܒܼܥܘܿܢ ܡܸܢܹܗ ܪ̈ܲܚܡܹܐ ܐܲܠܵܗܵܝܹ̈ܐ ܀ ܚܵܙܹܝܢܲܢ ܓܹܝܪ ܕܐܵܦ ܡܵܘܗܲܒܼܬܼܵܐ ܕܪܘܼܚܵܐ ܥܲܠ ܩܘܼܪܒܵܢܵܐ ܗܵܢܵܐ ܓܲܠܝܵܐ ܕܲܡܩܲܪܒܼܝܼܢܲܢ : ܟܲܕܼ ܟܠܢܵܫ ܡܥܲܬܲܕܼ ܘܩܵܐܹ̇ܡ ܒܲܨܠܘܿܬܼܵܐ : ܘܡܸܬܼܚܲܢܲܢ ܘܡܸܬܼܟܲܫܲܦ : ܘܲܟܼܢܝܼܫ ܗܵܘܢܹܗ ܠܘܵܬܼ ܐܲܠܵܗܵܐ : ܢܵܚܬܼܵܐ ܥܲܠ ܠܲܚܡܵܐ ܘܚܲܡܪܵܐ ܕܤܵܝ̇ܡܝܼܢ ܥܲܠ ܡܲܕܼܒܿܚܵܐ ܀ ܘܐܵܦ ܠܲܙܟܲܪܝܵܐ ܒܥܸܕܵܢܵܐ ܕܲܨܠܘܿܬܼܵܐ ܐܸܬܼܚܙܝܼ ܠܹܗ ܡܲܠܲܐܟܼܵܐ : ܘܤܲܒܿܪܹܗ ܥܲܠ ܒܲܛܢܹܗ ܕܝܘܿܚܲܢܵܢ . ܘܲܠܦܲܛܪܘܿܣ : ܟܲܕܼ ܡܨܲܠܸܐ pb. 173 ܗ̄ܘ̣ܵܐ ܒܐܸܓܵܪܵܐ : ܒܲܨܠܘܿܬܼܵܐ ܕܫܸܬܼ ܫܵܥ̈ܝܼܢ : ܐܸܬܼܚܙܝܼ ܠܹܗ ܓܸܠܝܵܢܵܐ ܗܵܘ̇ ܕܡܵܘܕܲܥ ܥܲܠ ܡܸܬܼܩܲܪܒܼܵܢܘܼܬܼܵܐ ܕܥܲܡܡܹ̈ܐ : ܒܡܵܐܢܵܐ ܕܫܵܐܹ̇ܒܼ ܡ̣ܢ ܫܡܲܝܵܐ ܘܚܲܝ̈ܘܵܬܼܵܐ ܕܒܹܗ ܀ ܘܠܲܩܘܿܪܢܹܠܝܼܘܿܣ : ܟܲܕܼ ܡܨܲܠܸܐ ܐܸܬܼܚܙܝܼ ܠܹܗ ܗܵܠܹܝܢ ܕܲܟܼܢܼܝܼ̈ܒܼܵܢ ܡܸܛܠܵܬܹܗ ܀ ܘܲܠܝܼܫܘܿܥ ܒܲܪܢܘܿܢ . ܟܲܕܼ ܪܡܸܐ ܥܲܠ ܐܲܦܵܘ̈ܗܝ ܒܲܨܠܘܿܬܼܵܐ : ܡܲܠܸܠ̣ ܥܲܡܹܗ ܐܲܠܵܗܵܐ ܀ ܘܐܵܦ ܛܲܤܵܐ ܗܵܘ̇ ܕܤܝܼܡ ܗ̄ܘ̣ܵܡ ܠܥܸܠ ܡ̣ܢ ܩܹܒܼܘܿܬܼܵܐ : ܗܵܘ̇ ܕܡܸܢܹܗ ܝܵܠܹ̇ܦ ܗ̄ܘ̣ܵܐ ܟܵܗܢܵܐ ܡ̣ܢ ܐܲܠܵܗܵܐ ܒܓܸܠܝܵܢܵܐ ܡܸܕܸܡ ܕܡܸܬܼܒܿܥܸܐ : ܒܲܙܒܲܢ ܕܥܵܐܹ̇ܠ ܗ̄ܘ̣ܵܐ ܪܹܫ ܟܵܗ̈ܢܹܐ ܚܕܼܵܐ ܒܫܲܢ̄ܬܼܵܐ ܒܥܸܕܵܢܵܐ ܕܚܝܼܠܵܐ ܕܲܨܠܘܿܬܼܵܐ : ܟܲܕܼ ܟܢܝܼܫܝܼܢ ܟܠܗܘܿܢ ܫܲܒܼ̈ܛܹܐ ܕܲܒܼܢܲܝ̈ ܝܑܼܤܪܵܝܼܠ : ܘܩܵܝ̇ܡܝܼܢ ܒܪܸܥܠܵܐ ܘܕܸܚܠܵܐ ܒܡܲܫܟܿܢܵܐ ܗܵܘ̇ ܕܲܠܒܲܪ ܒܲܨܠܘܿܬܼܵܐ : ܥܵܐܹ̇ܠ ܗ̄ܘ̣ܵܐ ܪܲܒܿܘܿܟܼܡܪܹ̈ܐ ܠܗܵܘ̇ ܩܘܼܕܼܫܵܐ ܓܵܘܵܝܵܐ . ܘܟܲܕܼ ܪܡܸܐ ܥܲܠ ܐܲܦܵܘ̈ܗܝ : ܡܸܫܬܲܡ̈ܥܵܢ ܗ̣̄ܘܲܝ̈ ܒܢܵܬܼ̈ ܩܵܠܵܘ̈ܗܝ ܕܐܲܠܵܗܵܐ : ܡ̣̤ܢ ܓܵܘ ܛܲܤܵܐ ܗܵܘ̇ ܕܲܠܥܸܠ ܡ̣ܢ ܩܹܒܼܘܿܬܼܵܐ : ܒܓܸܠܝܵܢܵܐ ܕܚܝܼܠܵܐ ܕܠܵܐ ܡܸܬܼܡܲܠܲܠܘ . ܐܘܿ ܟܡܵܐ ܕܚܝܼܠ ܗ̄ܘ̣ܵܐ ܐ̄ܪܵܙܵܐ : ܕܡܸܫܬܲܡܲܫ ܗ̄ܘ̣ܵܐ ܒܲܨܒܼܘܼܬܼܵܐ ! ܗܵܟܲܢܵܐ ܘܟܼܠܗܘܿܢ ܓܸܠܝܵܢܹ̈ܐ ܘܚܸܙܘܵܢܹ̈ܐ ܕܲܗܘ̤ܵܘ ܠܘܵܬܼ ܩܲܕܝܼ̈ܫܹܐ : ܒܥܸܕܵܢܵܐ ܕܲܨܠܘܿܬܼܵܐ ܗܵܘܹ̇ܝܢ ܗ̄ܘ̣ܵܘ ܨܹܐܕܲܝܗܘܿܢ ܀ ܐܲܝܢܵܘ ܙܲܒܼܢܵܐ ܕܩܲܕܝܼܫ ܘܥܵܗܹ̇ܢ ܠܩܘܼܕܵܫܵܐ ܘܲܠܩܘܼܒܵܠܵܐ ܕܡܵܘ̈ܗܒܼܵܬܼܵܐ : ܐܲܝܟܼ ܙܲܒܼܢܵܐ ܕܲܨܠܘܿܬܼܵܐ : ܕܒܹܗ ܡܡܲܠܸܠ ܒܲܪܢܵܫܵܐ ܥܲܡ ܐܲܠܵܗܵܐ ؟ ܀ ܒܲܕܓܼܘܿܢ ܡܸܛܠ ܕܲܒܼܗܵܢܵܐ ܥܵܕܵܢܵܐ ܕܐܝܼܬܼܵܘܗܝ ܒܒܼܵܥܘܼܬܼܵܐ ܕܲܠܘܵܬܼ ܐܲܠܵܗܵܐ : ܘܲܦܝܵܤܵܐ ܘܡܲܡܠܠܵܐ ܕܥܲܡܹܗ : ܘܟܼܠܹܗ ܙܵܘܥܹܗ ܘܚܘܼܫܵܒܹܗ ܕܒܲܪܢܵܫܵܐ ܡ̣ܢ ܟܠ ܕܘܼܟ ܥܸܨܝܵܢܵܐܝܼܬܼ ܠܬܲܡܵܢ ܟܢܝܼܫ : ܘܒܹܗ ܒܐܲܠܵܗܵܐ pb. 174 ܒܲܠܚܘܿܕܼܵܘܗܝ ܪܵܢܹܐ ܘܡܸܬܼܚܲܢܲܢ : ܘܒܲܠܝܼܥ ܟ̱ܠܹܗ ܪܸܥܝܵܢܹܗ ܒܡܲܡܠܠܵܐ ܕܲܠܘܵܬܹܗ : ܘܲܡܠܸܐ ܠܸܒܹܗ ܡܸܢܹܗ . ܡܸܟܵܐ ܗܵܟܹܝܠ ܡ̣ܢ ܗܵܪܟܵܐ : ܤܘܼ̈ܟܵܠܹܐ ܡܸܕܸܡ ܠܵܐ ܡܸܬܿܕܲܪ̈ܟܵܢܹܐ : ܪܘܼܚܵܐ ܕܩܘܼܕܼܫܵܐ ܠܦܘܼܬܼ ܡܫܘܼܚܬܹܗ ܕܒܲܪܢܵܫܵܐ ܠܲܡܙܵܥܘܼ ܒܹܗ : ܡܸܢܗܹܝܢ ܡ̣ܢ ܗܵܠܹܝܢ ܕܲܡܨܲܠܸܐ ܡܠܘܿܐܵܐ ܢܵܤܹ̇ܒܼ : ܘܲܡܙܝܼܥ ܒܹܗ . ܐܲܝܟܲܢܵܐ ܕܲܒܼܗܘܿܢ ܡܤܘܼ̈ܟܵܠܹܐ : ܨܠܘܼܬܼܵܐ ܡܸܬܼܦܲܤܩܵܐ ܠܵܗ̇ ܡ̣ܢ ܡܸܬܿܬܿܙܝܼܥܵܢܘܼܬܼܵܐ . ܘܲܒܼܬܲܗܪܵܐ ܗܵܘܢܵܐ ܡܸܬܼܒܿܠܲܥ : ܘܪܸܓܿܬܼܵܐ ܕܲܒܼܥܵܬܹܗ ܡܸܬܼܢܫܸܐ . ܘܲܒܼܪܵܘܵܝܘܼܬܼܵܐ ܥܲܡܝܼܩܬܵܐ ܥܵܡ̇ܕܝܼܢ ܙܵܘܥܵܘ̈ܗܝ : ܘܠܲܝܬܵܘܗܝ ܒܥܵܠܡܵܐ ܗܵܢܵܐ . ܘܡܸܟܹܝܠ : ܠܵܐ ܦܘܼܪܫܵܢܵܐ ܕܦܲܓܼܪܵܐ ܬܲܡܵܢ ܘܠܵܐ ܕܢܲܦܫܵܐ : ܘܠܵܐ ܥܘܼܗܕܵܢܵܐ ܕܡܸܕܸܡ : ܐܲܝܟܼ ܕܐܵܡܲܪ ܐܹܘܲܓܼܪܝܼܣ . ܨܠܘܿܬܼܵܐ ܠܲܡ ܐܝܼܬܹܝܗ̇ : ܬܲܩܢܘܼܬܹܗ ܕܗܵܘܢܵܐ : ܗܵܝ̇ ܕܒܲܠܚܘܿܕܼ ܡ̣ܢ ܢܘܼܗܪܵܐ ܕܲܬܼܠܝܼܬܼܵܝܘܼܬܼܵܐ ܩܲܕܝܼܫܬܵܐ ܒܝܲܕܼ ܬܲܗܪܵܐ ܡܸܬܼܦܲܤܩܵܐ . ܚ̣ܙܲܝܬܿ ܕܼܐܲܝܟܲܢܵܐ ܡܸܬܼܦܲܤܩܵܐ ܨܠܘܿܬܼܵܐ ܒܝܲܕܼ ܬܲܗܪܵܐ ܡܸܬܼܦܲܤܩܵܐ . ܗܵܠܹܝܢ ܕܡܸܢܵܗ̇ ܡ̣ܢ ܨܠܘܿܬܼܵܐ ܡܸܬܼܝܲܠܕܝܼܢ ܒܪܸܥܝܵܢܵܐ : ܐܲܝܟܼ ܕܲܒܼܪܹܫܹܗ ܕܡܹܐܡܪܵܐ ܐܸܡ̇ܪܹܬܼ : ܘܲܒܼܕܼܘ̈ܟܿܝܵܬܼܵܐ ܤܲܓܝܼ̈ܐܵܬܼܵܐ : ܥܕܲܡܵܐ ܠܗܵܪܟܵܐ . ܬܘܼܒܼ ܐܵܡܲ̇ܪ : ܬܲܩܢܘܼܬܹܗ ܕܗܵܘܢܵܐ ܐܝܼܬܹܝܗ̇ : ܪܵܘܡܵܐ ܕܡܸܬܼܝܲܕܼܥܵܢ̈ܝܵܬܼܵܐ : ܗܵܝ̇ ܕܡܸܬܿܕܲܡܝܵܐ ܒܓܼܵܘܢܵܐ ܕܲܫܡܲܝܵܐ : ܕܲܥܠܵܘܗܝ ܕܵܢܲܚ ܒܥܸܕܵܢ ܨܠܘܿܬܼܵܐ : ܢܘܼܗܪܵܐ ܕܲܬܼܠܝܼܬܼܵܝܘܼܬܼܵܐ ܩܲܕܝܼܫܬܼܵܐ . ܘܐܸܡܲܬܼܝ ܡܸܫܬܿܘܸܐ ܒܲܪܢܵܫܵܐ ܠܗܵܕܹܐ ܟ̱ܠܵܗ̇ ܛܲܝܒܿܘܼܬܼܵܐ : ܕܲܒܼܙܲܒܢܵܐ ܕܲܨܠܘܿܬܼܵܐ ܠܗܵܕܹܐ ܪܲܒܿܘܼܬܼܵܐ ܡܸܬܼܥܲܠܸܐ : ܐܵܡܲ̇ܪ : ܡܵܐ ܠܲܡ ܕܗܵܘܢܵܐ ܫܵܠܲܚ ܠܒܲܪܢܵܫܵܐ ܥܲܬܝܼܩܵܐ : ܘܲܠܚܲܕܼܬܼܵܐ ܒܝܲܕܼ ܛܲܝܒܿܘܼܬܼܵܐ ܠܵܒܹ̇ܫ : ܗܵܝܕܹܝܢ ܐܵܦ pb. 175 ܬܲܩܢܘܼܬܹܗ ܒܥܸܕܵܢ ܨܠܘܿܬܼܵܐ ܚܵܙܹ̇ܐ : ܟܲܕܼ ܕܵܡ̇ܝܵܐ ܠܤܲܦܝܼܠܵܐ : ܐܵܘ ܠܓܼܵܘܢܵܐ ܕܲܫܡܲܝܵܐ . ܗܵܝ̇ ܕܕܼܘܼܟܿܬܼܵܐ ܕܐܲܠܵܗܵܐ ܡ̣ܢ ܩܲܫܝ̈ܫܹܐ ܕܝܼܤܪܵܝܹܠ ܐܸܫܬܲܡܗܲܬ̤ : ܕܲܠܗܘܿܢ ܐܸܬܼܚܙܝܲܬ̤ ܒܛܘܼܪܵܐ . ܡܵܕܹܝܢ ܐܲܝܟܼ ܡܵܐ ܕܐܸܡ̇ܪܹܬܼ : ܠܵܘ ܨܠܘܿܬܼܵܐ ܪܘܼܚܵܢܵܝܬܼܵܐ ܙܵܕܹܩ ܕܬܸܬܼܩܪܸܐ ܗ̤ܝ ܡܵܘܗܲܒܼܬܼܵܐ : ܐܸܠܵܐ ܡܵܢܵܐ ؟ ܝܲܠܕܵܐ ܕܲܨܠܘܿܬܼܵܐ ܕܟܼܝܼܬܼܵܐ : ܕܲܒܼܪܘܼܚ ܡܸܬܼܒܲܠܥܵܐ . ܡܲܕܥܵܐ ܡܸܟܹܝܠ ܬܲܡܵܢ : ܗܘ̤ܵܐ ܠܹܗ ܠܥܸܠ ܡ̣ܢ ܨܠܘܿܬܼܵܐ . ܘܒܲܫܟܼܵܚܬܼܵܐ ܕܐܲܝܕܵܐ ܕܲܡܝܲܬܿܪܵܐ : ܨܠܘܿܬܼܵܐ ܦܵܫܲܬ̤ ܡܸܢܹܗ . ܘܡܸܟܵܐ ܠܵܘ ܡܨܲܠܵܝܘܼ ܡܨܲܠܸܐ : ܐܸܠܵܐ ܚܵܘܪܵܐ ܗ̄ܘ̣ ܕܲܒܼܬܸܡܗܵܐ : ܒܨܸܒܼ̈ܘܵܬܼܵܐ ܠܵܐ ܡܸܬܿܕܲܪ̈ܟܵܢܝܵܬܼܵܐ ܕܠܵܐ ܡ̣ܢ ܥܵܠܡܵܐ ܕܡܵܝ̈ܘܿܬܹܐ : ܘܲܫܠܸܐ ܒܠܵܐ ܝܑܼܕܲܥܬܼܵܐ ܕܡ̣ܢ ܟܠ ܕܲܬܼܢܵܢ . ܗܵܕܲܐ ܗ̣̄ܝ ܠܵܐ ܝܼܕܲܥܬܼܵܐ ܕܐܲܡܝܼܪܵܐ : ܘܗܵܝ̇ ܕܛܘܼܒܼܵܘܗܝ ܠܡ̇ܢ ܕܲܡܛ̣ܵܐ ܠܠܵܐ ܝܑܼܕܲܥܬܼܵܐ ܕܠܵܐ ܡܸܬܼܥܲܒܼܪܵܐ : ܕܒܲܨܠܘܿܬܼܵܐ : ܐܲܝܟܼ ܕܐܸܡ݂ܲܪ ܐܹܘܲܓܼܪܝܼܣ . ܫܘܼܒܼܚܵܐ ܠܗܵܘ̇ ܕܲܫܦܝܼܥܵܐ ܡܵܘܗܲܒܼܬܹܗ ܥܲܠ ܒܢܲܝ̈ܢܵܫܵܐ : ܕܟܲܕܼ ܒܸܤܪܵܢܹܐ ܐܸܢܘܿܢ : ܥ̣ܒܲܕܼ ܕܒܲܐܪܥܵܐ ܢܫܲܡܫܘܼܢ ܛܲܟܼܤܵܐ ܕܲܟܼܝܵܢܹ̈ܐ ܠܵܐ ܓܫܘܼ̈ܡܹܐ : ܘܐܲܫܘܝܼ ܠܲܟܼܝܵܢܵܐ ܕܥܲܦܪܵܢܹܐ ܕܲܢܡܲܠܠܘܼܢ ܥܲܠ ܐ̄ܪ̈ܵܙܹܐ  pb. 164  ܕܐܲܝܟܼ ܗܵܠܹܝܢ . ܝܲܬܝܼܪܵܐܝܼܬܼ : ܠܚܲܛܵܝܹ̈ܐ ܕܐܲܟܼܘܵܬܲܢ : ܐܲܝܠܹܝܢ ܕܠܵܐ ܫܵܘܹ̇ܝܢܲܢ ܐܵܦܠܵܐ ܕܢܸܫܡܲܥ ܡܲܡܠܠܵܐ ܕܥܲܠ ܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ . ܐܸܠܵܐ ܒܛܲܝܒܿܘܼܬܹܗ ܦܬܲܚ ܠܠܸܒܵܐ ܕܤܲܡܝܘܼܬܲܢ ܠܡܸܤܬܲܟܵܠܘܼ ܡ̣ܢ ܬܹܐܘܿܪܝܼܵܐ ܕܲܟܼܬܼܵܒܹ̈ܐ ܘܝܘܼܠܦܵܢܵܐ ܕܐܲܒܼܵܗ̈ܬܼܵܐ ܪܵܘܪ̈ܒܹܐ : ܐܵܦܸܢ ܠܵܐ ܐܸܫ̇ܬܘܝܼܬܼ ܕܡ̣ܢ ܚܦܝܼܛܘܼܬܼܵܐ ܕܲܩܢܘܿܡܝ ܐܸܤܲܒܼ ܢܸܤܝܵܢܵܐ ܕܲܚܕܼܵܐ ܡ̣ܢ ܐܵܠܹܦ ܡ̣ܢ ܐܲܝܠܹܝܢ ܕܒܼܐܝܼ̈ܕܲܝ ܡܸܬܼܟܲܬܼ̈ܒܵܢ : ܝܲܬܿܝܼܪܵܐܝܼܬܼ ܒܡܹܐܡܪܵܐ ܗܵܢܵܐ : ܕܐܲܡ̣ܪܲܚܢܲܢ ܐܲܝܟܼ ܕܲܠܢܘܼܗܵܪܵܐ ܘܓܘܼܪܵܓܼܵܐ ܕܢܲܦܫܲܢ ܘܕܲܐܝܠܹܝܢ ܕܦܵܓܼܥ̇ܝܼܢ ܒܹܗ . ܕܲܟܼܒܲܪ ܬܸܬܿܥܝܼܪ ܐܵܦܸܢ ܡ̣ܢ ܪܸܓܿܬܼܵܐ ܕܝܼܠܵܗ̇ : ܠܘܵܬܼ ܥ̇ܒܼܵܕܼܵܐ ܠܡܸܩܪܲܒܼ . ܡܵܢܵܐ ܗܵܟܹܝܠ ؟ ܐ̄ܚܪܹܬܼܵܐ ܗ̣̄ܝ ܗܲܢܝܼܐܝܼܬܼܵܐ ܕܲܨܠܘܿܬܼܵܐ : ܘܲܐ̄ܚܪܹܬܼܵܐ ܗ̣̄ܝ ܚܙܵܬܼܵܐ ܕܒܲܨܠܘܿܬܼܵܐ . ܡܝܲܬܿܪܵܐ ܕܹܝܢ ܕܬܲܪܬܹܝܢ ܡ̣ܢ ܩܲܕܼܡܵܝܬܼܵܐ : ܐܲܝܟܼ ܓܲܒܼܪܵܐ ܡܫܲܠܡܵܢܵܐ ܡ̣ܢ ܛܲܠܝܵܐ ܙܥܘܿܪܵܐ . ܐܝܼܬܼ ܐܸܡܲܬܼܝ ܕܗܸܢܘܿܢ ܦܸܬܼܓܼܵܡܹ̈ܐ ܢܸܬܼܚܲܠܘܿܢ ܒܦܘܼܡܵܐ : ܘܬܸܢܝܵܐ ܕܠܵܐ ܡܸܢܝܵܢ ܗܵܘܹ̇ܐ ܠܚܲܕܼ ܦܸܬܼܓܼܵܡܵܐ ܕܲܨܠܘܿܬܼܵܐ : ܟܲܕܼ ܠܡܸܫܒܲܩ ܘܲܠܡܸܥܒܲܪ ܠܲܐ̄ܚܪܹܢܵܐ ܤܲܒܼܥܵܐ ܠܵܐ ܝܵܕܲܥ̇ . ܘܐܝܼܬܼ ܐܸܡܲܬܼܝ : ܕܡܸܢܵܗ̇ ܡ̣ܢ ܨܠܘܿܬܼܵܐ ܡܸܬܼܝܲܠܕܵܐ ܬܹܐܘܿܪܝܼܵܐ ܡܸܕܸܩ : ܘܐܵܦ ܠܵܗ̇ ܠܲܨܠܘܿܬܼܵܐ ܦܵܤ̇ܩܵܐ ܡ̣ܢ ܤܸܦ̈ܘܵܬܼܵܐ . ܘܗܵܘܹ̇ܐ ܗܵܘ̇ ܡܲܢ ܕܗ̤ܘ ܒܚܵܘܪܵܐ ܕܝܼܠܵܗ̇ : ܐܲܝܟܼ ܫܠܲܕܵܐ ܕܠܵܐ ܢܲܦܫܵܐ ܒܬܸܡܗܵܐ . ܠܗܵܕܹܐ ܩܵܪܹܝܢܲܢ ܚܙܵܬܼܵܐ ܕܒܲܨܠܘܿܬܼܵܐ : ܘܠܵܘ ܕܡܘܼܬܼܵܐ ܡܸܕܸܡ ܐܵܘ ܐܸܤܟܹܡܵܐ ܕܡܸܬܿܬܿܨܝܼܪ : ܐܲܝܟܼ ܕܐܵܡ̇ܪܝܼܢ ܫܵܛܲܝ̈ܵܐ . ܘܐܵܦ ܒܵܗ̇ ܒܗܵܕܹܐ ܬܹܐܘܿܪܝܼܵܐ ܕܒܲܨܠܘܿܬܼܵܐ : ܡܘܼ̈ܫܚܵܬܼܵܐ ܐܝܼܬܼ : ܘܦܘܼܪ̈ܫܵܢܹܐ ܕܡܵܘ̈ܗܒܼܵܬܼܵܐ . ܐܸܠܵܐ ܘܲܥܕܲܡܵܐ ܠܗܵܪܟܵܐ ܥܕܲܟܹܝܠ : ܨܠܘܿܬܼܵܐ ܗ̣̄ܝ . ܠܵܐ ܓܹܝܪ ܥܒܲܪ ܚܘܼܫܵܒܼܵܐ ܥܕܲܟܹܝܠ ܠܗܵܝ̇ ܕܬܸܗܘܸܐ ܠܵܐ ܨܠܘܿܬܼܵܐ : ܟܲܕܼ ܡܝܲܬܿܪܵܐ  pb. 165  ܡܸܢܵܗ̇ . ܒܗܵܝ̇ ܕܙܵܘ̈ܥܹܐ ܕܠܸܫܵܢܵܐ ܘܲܕܼܠܸܒܵܐ ܒܲܨܠܘܿܬܼܵܐ : ܩܠܝܼ̈ܕܹܐ ܐܢܘܿܢ . ܗܵܝ̇ ܡ̇ܢ ܕܒܼܵܬܲܪ ܗܵܠܹܝܢ : ܡܲܥܲܠܬܼܵܐ ܗ̣̄ܝ ܕܲܠܒܹܝܬܼ ܓܲܙܵܐ . ܢܸܫܠܘܿܢ ܡܵܕܹܝܢ ܗܵܪܟܵܐ ܟܠ ܦܘܼܡ̈ܝܼܢ ܘܠܸܫܵܢ̈ܝܼܢ : ܘܠܸܒܵܐ ܓܹܙܲܒܼܪܵܐ ܕܚܘܼ̈ܫܵܒܹܐ : ܘܗܵܘܢܵܐ ܡܕܲܒܿܪܵܢܵܐ ܕܪܸ̈ܓܼܫܹܐ : ܘܪܸܥܝܵܢܵܐ ܦܵܪܲܚܬܼܵܐ ܩܲܠܝܼܠܬܼܵܐ ܕܡܲܚܨܸܦ : ܘܟܼܠܗܘܿܢ ܦܘܼܪ̈ܤܹܐ ܘܚܘܼܫܵܚܵܐ ܕܲܒܼܗܘܿܢ : ܘܲܦܝܵܤܹ̈ܐ ܢܦܘܼܫܘܼܢ ܬܢܵܢ : ܕܡܵܪܹܐ ܒܲܝܬܼܵܐ ܐܸܬ̣ܼܵܐ ܠܹܗ . ܐܲܝܟܲܢܵܐ ܓܹܝܪ ܕܟܼܠܹܗ ܚܲܝܠܵܐ ܕܢܵܡܘܿܤܹ̈ܐ ܘܦܘܼܩ̈ܕܵܢܹܐ ܕܐܸܬܿܬܿܤܝܼܡܘ ܡ̣ܢ ܐܲܠܵܗܵܐ ܠܲܒܼܢܲܝ̈ܢܵܫܵܐ : ܥܕܲܡܵܐ ܗ̄ܘ̣ ܠܕܲܟܼܝܘܼܬܼܵܐ ܕܠܸܒܵܐ ܐܝܼܬܼܵܘܗܝ ܬܚܘܼܡܵܐ ܐܲܝܟܼ ܡܸܠܲܬܼ ܐܲܒܼܵܗ̈ܬܼܵܐ : ܗܵܟܲܢܵܐ ܘܟܼܠܗܘܿܢ ܙܢܲܝ̈ܵܐ ܘܐܸܤܟܹܡܹ̈ܐ ܕܲܨܠܘܿܬܼܵܐ ܕܲܡܨܲܠܹܝܢ ܒܢܲܝ̈ܢܵܫܵܐ ܠܐܲܠܵܗܵܐ : ܥܕܲܡܵܐ ܠܲܨܠܘܿܬܼܵܐ ܕܟܼܝܼܬܼܵܐ ܐܝܼܬܼܵܘܗܝ ܬܚܘܼܡܵܐ . ܚܸܢ̈ܓܼܵܬܼܵܐ ܘܓܼܘܼܪ̈ܓܵܚܹܐ ܘܲܦܝܵܤܹ̈ܐ ܘܟܼܘܼ̈ܫܵܦܹܐ ܠܸܒܵܢܵܝܹ̈ܐ : ܘܕܸܡ̈ܥܹܐ ܚܲܝ̈ܠܝܵܬܼܵܐ ܘܟܼܠܗܘܿܢ ܐܸܤܟܹܡܹ̈ܐ ܐ̄ܚܪܵܢܹܐ ܕܐܝܼܬܼ ܒܲܨܠܘܿܬܼܵܐ ܐܲܝܟܼ ܕܐܸܡ̇ܪܹܬܼ : ܥܕܲܡܵܐ ܠܲܨܠܘܿܬܼܵܐ ܕܟܼܝܼܬܼܵܐ ܐܝܼܬܼܵܘܗܝ ܬܚܘܼܡܗܘܿܢ ܘܫܘܼܠܛܵܢܗܘܿܢ ܠܡܸܬܿܬܿܙܵܥܘܼ . ܡ̣ܢ ܕܲܟܼܝܘܼܬܼܵܐ ܕܹܝܢ ܕܲܨܠܘܿܬܼܵܐ ܘܲܠܓܼܵܘ : ܡܵܐ ܕܲܥܒܲܪ ܠܗܵܢܵܐ ܬܚܘܼܡܵܐ : ܠܲܝܬܿ ܠܹܗ ܠܪܸܥܝܵܢܵܐ : ܘܠܵܐ ܨܠܘܿܬܼܵܐ : ܘܠܵܐ ܙܵܘܥܹ̈ܐ : ܘܠܵܐ ܕܸܡ̈ܥܹܐ : ܘܠܵܐ ܫܘܼܠܛܵܢܵܐ : ܘܠܵܐ ܚܹܐܪܘܼܬܼܵܐ : ܘܠܵܐ ܦܝܵܤܹ̈ܐ : ܘܠܵܐ ܪܸܓܿܬܼܵܐ : ܘܠܵܐ ܝܘܼܐܵܒܼܵܐ ܕܚܲܕܼ ܡܸܕܸܡ : ܡ̣ܢ ܡܵܐ ܕܡܸܤܬܲܟܸܐ ܒܥܵܠܡܵܐ ܗܵܢܵܐ ܐܵܘ ܒܥܵܠܡܵܐ ܕܲܬܬܼܝܼܕܼ . ܡܸܛܠܗܵܢܵܐ ܡ̣ܢ ܒܵܬܲܪ ܨܠܘܿܬܼܵܐ ܕܟܼܝܼܬܼܵܐ : ܬܘܼܒܼ ܨܠܘܿܬܼܵܐ ܠܲܝܬܿ : ܘܟܼܠܗܘܿܢ ܙܵܘܥܹ̈ܝܗ̇ ܘܐܸܤܟܹܡܹ̈ܝܗ̇ ܥܕܲܡܵܐ ܠܗܵܪܟܵܐ ܡܝܲܒܿܠܝܼܢ ܠܪܸܥܝܵܢܵܐ ܒܫܘܼܠܛܵܢܵܐ ܕܚܹܐܪܘܼܬܼܗܘܿܢ . ܡܸܛܠܗܵܢܵܐ : ܐܵܦ  pb. 166  ܬܲܟܼܬܘܼܫܵܐ ܐܝܼܬܼ ܒܵܗ̇ . ܒܵܬܲܪ ܗܵܢܵܐ ܕܹܝܢ ܬܚܘܼܡܵܐ : ܡܸܟܹܝܠ ܬܸܡܗܵܐ ܐܝܼܬܼܵܘܗܝ : ܘܠܵܘ ܨܠܘܿܬܼܵܐ . ܡܸܟܵܐ ܘܲܠܗܲܠ : ܡ̣ܢ ܨܠܘܿܬܼܵܐ ܦܵܫ̣ . ܘܲܚܙܵܬܼܵܐ ܐܝܼܬܹܝܗ̇ : ܘܠܵܘ ܡܨܲܠܵܝܘܼ ܡܨܲܠܸܐ ܪܸܥܝܵܢܵܐ . ܟܠ ܙܢܵܐ ܕܹܝܢ ܕܲܨܠܘܿܬܼܵܐ ܕܐܝܼܬܼ : ܒܙܵܘ̈ܥܹܐ ܢܲܦܫܵܢܵܝܹ̈ܐ ܗܵܘ̇ܝܵܐ ܡܸܬܿܬܿܙܝܼܥܵܢܘܼܬܼܵܗ̇ . ܡܵܐ ܕܥܲܠ̣ ܠܹܗ ܗܵܘܢܵܐ ܠܙܵܘ̈ܥܹܐ ܕܪܘܼܚܵܢܘܼܬܼܵܐ : ܬܲܡܵܢ ܠܲܝܬܿ ܠܹܗ ܠܲܡܨܲܠܵܝܘܼ . ܐ̄ܚܪܹܬܼܵܐ ܗ̣̄ܝ ܨܠܘܿܬܼܵܐ : ܘܲܐ̄ܚܪܹܬܼܵܐ ܗ̣̄ܝ ܬܹܐܘܿܪܝܼܵܐ ܕܒܼܵܗ̇ : ܐܵܦܸܢ ܡ̣ܢ ܚܕܼܵܕܹ̈ܐ ܫܵܩ̈ܠܵܢ ܥܸܠܬܼܵܐ . ܗܵܝ̇ ܡ̇ܢ : ܙܲܪܥܵܐ . ܗܵܕܹܐ ܕܹܝܢ : ܫܩܘܼܠܬܼܵܐ ܕܟܲܦܹ̈ܐ . ܟܲܕܼ ܒܲܚܙܵܬܼܵܐ ܠܵܐ ܡܸܬܼܡܲܠܠܢܝܼܬܼܵܐ ܬܵܡܲܗ ܚܵܨܘܿܕܼܵܐ : ܕܡ̣ܢ ܦܸܪ̈ܕܹܐ ܫܝܼ̈ܛܵܬܼܵܐ ܘܥܲܪ̈݁ܛܸܠܵܝܬܼܵܐ ܕܲܙܪܲܥ̣ : ܐܲܝܠܹܝܢ ܫܢܵܢܹ̈ܐ ܫܒܼܝܼ̈ܚܵܬܼܵܐ ܫܘܲܚ̣ ܩܕܼܵܡܵܘܗܝ ܡ̣ܢ ܫܸܠܝܵܐ . ܘܦܵܐܹ̇ܫ ܒܲܚܙܵܬܹܗ : ܡ̣ܢ ܟܠ ܪܦܵܬܼܵܐ . ܟܠ ܨܠܘܿܬܼܵܐ ܕܹܝܢ ܕܐܝܼܬܼ : ܒܥܵܬܼܵܐ ܐܝܼܬܹܝܗ̇ ܘܫܸܐܠ̱ܬܼܵܐ : ܐܵܘ ܬܸܫܒܿܘܿܚܬܼܵܐ : ܐܵܘ ܩܘܼܒܵܠܛܲܝܒܿܘܼܬܼܵܐ . ܒܨܝܼ ܐܸܢ ܐܝܼܬܼ ܚܕܼܵܐ ܡ̣ܢ ܗܵܠܹܝܢ : ܐܵܘ ܒܥܵܬܼܵܐ ܕܡܸܕܸܡ : ܡܵܐ ܕܲܥ̣ܒܲܪ ܗܵܘܢܵܐ ܠܲܬܼܚܘܼܡܵܐ ܗܵܢܵܐ ܘܥܲܠ̣ ܠܐܲܬܼܪܵܐ ܗܵܘ̇ : ܠܝܵܕܼܥܲܝ̈ ܫܪܵܪܵܐ ܗ̄ܘ̣ ܡܫܲܐܸܠ ܐ̄ܢܵܫ . ܐܵܦ ܦܘܼܪ̈ܫܵܢܹܐ ܕܹܝܢ ܗܵܠܹܝܢ ܠܵܘ ܕܟܼܠܢܵܫ ܗ̣̄ܝ ܠܲܡܥܲܩܵܒܼܘܼ : ܐܸܠܵܐ ܒܲܠܚܘܿܕܼ ܕܐܲܝܠܹܝܢ ܕܗܸܢܘܿܢ ܒܲܩܢܘܿܡܗܘܿܢ ܗܘ̤ܵܘ ܚܲܙܵܝܹ̈ܐ ܘܲܡܫܲܡ̈ܫܵܢܹܐ ܕܝܼܠܵܗ̇ ܕܲܨܒܼܘܼܬܼܵܐ : ܐܵܘ ܩܕܼܵܡܲܝܗܘܿܢ ܕܲܐܲܒܼܵܗ̈ܵܬܼܵܐ ܕܐܲܝܟܼ ܗܵܠܹܝܢ ܐܸܬܼܪܲܒܿܝܼܘ : ܘܡ̣ܢ ܦܘܼܡܗܘܿܢ ܩܲܒܸܠ̣ܘ ܫܪܵܪܵܐ : ܘܲܒܼܗܵܠܹܝܢ ܥܸܢܝܵܢܹ̈ܐ ܘܕܲܐܝܟܼ ܗܵܠܹܝܢ ܐܲܦܸܩ̣ܘ ܝܵܘ̈ܡܵܬܼܗܘܿܢ ܒܫܘܼ̈ܐܵܠܹܐ ܘܲܒܼܦܘܼܢܵܝ ܦܸܬܼܓܼܵܡܹ̈ܐ ܕܲܥܠܹܝܗ̇ ܕܫܲܪܝܼܪܬܵܐ . ܐܲܝܟܲܢܵܐ ܗܵܟܹܝܠ ܕܲܠܡܲܚܤܸܢ ܘܡ̣ܢ ܪܸܒܿܘܿ ܒܢܲܝ̈ܢܵܫܵܐ ܡܸܫܬܿܟܲܚ ܚܲܕܼ : ܕܫܲܡ̣ܠܝܼ ܦܘܼܩ̈ܕܵܢܹܐ ܘܢܵܡܘܿܤܹ̈ܐ  pb. 167  ܒܨܝܼܪ ܩܲܠܝܼܠ : ܘܐܸܫܬܘܝܼ ܠܫܲܦܝܘܼܬܼܵܐ ܕܢܲܦܫܵܐ : ܗܵܟܲܢܵܐ ܘܚܲܕܼ ܡ̣ܢ ܤܲܓܝܼ̈ܐܹܐ ܡܸܫܬ̣ܿܟܲܚ : ܕܐܸܫܬܿܘܝܼ ܒܝܲܕܼ ܢܛܘܼܪܬܵܐ ܤܲܓܝܼܐܬܼܵܐ ܠܲܨܠܘܿܬܼܵܐ ܕܟܼܝܼܬܼܵܐ : ܘܲܬܼܪܲܥ̣ ܠܗܵܢܵܐ ܬܚܘܼܡܵܐ : ܘܐܸܫܬܘܝܼ ܐܵܦ ܠܐ̄ܪܵܙܵܐ ܗܵܘ̇ . ܠܵܘ ܤܲܓܝܼ̈ܐܹܐ ܡܸܫܬܿܘܹܝܢ ܐܵܦܠܵܐ ܠܲܨܠܘܿܬܼܵܐ ܕܟܼܝܼܬܼܵܐ : ܐܸܠܵܐ ܐܸܢ ܕܲܠܝܼ̈ܠܹܐ . ܠܗܵܘ̇ ܕܹܝܢ ܐ̄ܪܵܙܵܐ ܐ̄ܚܪܹܢܵܐ ܕܡܸܢܹܗ ܘܲܠܗܲܠ : ܠܡܲܚܤܸܢ ܡܸܫܬܿܟܲܚ ܒܕܼܵܪ ܕܵܪ : ܕܲܩ̣ܪܸܒܼ ܠܗܵܕܹܐ ܝܑܼܕܲܥܬܼܵܐ ܒܛܲܝܒܿܘܼܬܹܗ ܕܐܲܠܵܗܵܐ . ܨܠܘܿܬܼܵܐ ܐܝܼܬܹܝܗ̇ : ܟܘܼܫܵܦܵܐ ܘܡܲܪܢܝܼܬܼܵܐ ܘܝܲܐܝܼܒܼܘܼܬܼܵܐ ܕܲܠܡܸܕܸܡ : ܐܵܘ ܓܗܵܝܬܼܵܐ ܕܡ̣ܢ ܒܝܼ̈ܫܵܬܼܵܐ ܕܲܬܼܢܵܢ ܐܵܘ ܕܲܓܿܬܼܵܐ ܕܡܘܼ̈ܠܟܵܢܹܐ : ܐܵܘ ܫܸܐܬܼܵܐ ܡܸܕܸܡ ܕܒܼܵܗ̇ ܡܸܬܼܥܲܕܲܪ ܒܲܪܢܵܫܵܐ ܠܘܵܬܼ ܐܲܠܵܗܵܐ . ܒܗܵܠܹܝܢ ܙܵܘ̈ܥܹܐ ܡܸܬܼܚܲܒܼܫܝܼܢ ܟܠܗܘܿܢ ܐܸܤܟܹܡܹ̈ܐ ܕܲܨܠܘܿܬܼܵܐ . ܕܲܟܼܝܼܘܼܬܼܵܗ̇ ܕܹܝܢ ܐܵܘ ܠܵܐ ܕܲܟܼܝܘܼܬܼܵܗ̇ : ܐܝܼܬܹܝܗ̇ ܕܐܲܝܟܼ ܗܵܟܲܢܵܐ . ܐܸܡܲܬܼܝ ܗܵܟܹܝܠ ܕܲܒܼܥܸܕܵܢܹ̈ܐ ܗܵܠܹܝܢ ܕܲܡܙܲܡܸܢ ܪܸܥܝܵܢܵܐ ܠܲܡܕܲܒܵܚܘܼ ܚܲܕܼ ܡ̣ܢ ܙܵܘ̈ܥܵܘܗܝ ܗܠܹܝܢ ܕܲܤܕܲܪܢ : ܚܵܠܹ̇ܛ ܒܹܗ ܚܘܼܫܵܒܼܵܐ ܡܸܕܸܡ ܢܘܼܟܼܪܵܝܵܐ ܐܵܘ ܦܸܗܝܵܐ ܕܒܲܨܒܼܘܼ : ܡܸܬܼܩܲܪܝܵܐ ܠܵܐ ܕܟܼܝܼܬܼܵܐ . ܒܗܵܝ̇ ܕܡ̣ܢ ܚܲܝ̈ܘܵܬܼܵܐ ܗܵܢܹܝܢ ܕܠܵܐ ܡܲܦܲܣ ܐܲܤܸܩ̣ ܥܲܠ ܡܲܕܼܒܿܚܹܗ ܕܡܵܪܝܵܐ : ܕܐܝܼܬܼܵܘܗ ܠܸܒܵܐ ܩܵܝܑܸܡܬܼܵܐ ܡܸܬܼܝܲܕܼܥܵܢܝܼܬܼܵܐ . ܡܵܐ ܓܹܝܪ ܕܝܲܐܝܼܒܼܵܐܝܼܬܼ ܥܲܠܝܼܠ ܪܸܥܢܵܝܵܐ ܒܚܲܕܼ ܡ̣ܢ ܗܵܠܹܝܢ ܙܵܘ̈ܥܹܐ ܠܦܘܼܬܼ ܐܵܠܨܘܼܬܼܵܗ̇ ܕܥܸܠܬܼܵܐ ܒܥܸܕܵܢܵܐ ܕܬܲܚܢܲܢܬܼܵܐ : ܘܡܸܛܠ ܤܘܼܘܵܚܵܐ ܤܲܓܝܼܐܵܐ ܢܓܝܸܕܼ ܚܝܵܪܵܐ ܕܙܵܘܥܹܗ ܒܥܲܝܢܵܐ ܕܗܲܝܡܵܢܘܼܬܼܵܐ ܠܓܼܵܘ ܡ̣ܢ ܐܲܦܲܝ̈ ܬܲܪܥܵܐ ܕܠܸܒܵܐ : ܒܝܲܕܼ ܗܵܠܹܝܢ ܤܝܼܓܼܝܼܢ ܡܸܟܹܝܠ ܡܲܥ̈ܠܵܢܹܐ ܕܢܲܦܫܵܐ : ܩܕܼܵܡ ܚܘܼ̈ܫܵܒܹܐ ܢܘܼܟܼܪܵܝܹܐ ܗܵܢܘܿܢ ܕܡܸܬܼܩܪܹܝܢ  pb. 168  ܓܝܼܘܿܪܹ݁ܐ : ܕܠܵܐ ܤܲܦܲܣ ܠܗܘܿܢ ܡ̣ܢ ܢܵܡܘܿܤܵܐ ܠܡܸܥܲܠ ܠܓܼܵܘ ܡ̣ܢ ܡܲܫܟܿܢܵܐ ܕܤܵܗܕܘܼܬܼܵܐ . ܘܲܠܗܵܕܹܐ ܡܫܲܡܗܝܼܢ ܕܸܒܼܚܬܼܵܐ ܡܩܲܒܲܠܬܼܵܐ ܕܠܸܒܵܐ : ܘܲܨܠܘܼܬܼܵܐ ܕܟܼܝܼܬܼܵܐ . ܐܵܦ ܬܚܘܼ̈ܡܹܝܗ̇ ܬܘܼܒܼ : ܥܕܲܡܵܐ ܠܗܵܪܟܵܐ . ܒܵܬܲܪ ܗܵܕܹܐ ܕܹܝܢ : ܠܲܝܬܿ ܠܡܸܫܬܲܡܵܗܘܼ ܨܠܘܿܬܼܵܐ . ܐܸܢ ܐ̄ܢܵܫ ܕܹܝܢ ܡܲܝܬܸܐ ܠܥܘܼܗܕܵܢܵܐ ܗܵܝ̇ ܕܡܸܫܬܲܡܗܵܐ ܡ̣ܢ ܐܲܒܼܵܗ̈ܬܼܵܐ ܨܠܘܿܬܼܵܐ ܪܘܼܚܵܢܵܝܬܼܵܐ : ܟܲܕܼ ܠܵܐ ܡܸܤܬܲܟܲܠ ܚܲܝܠܵܐ ܕܡܸܠܲܝ̈ܗܘܿܢ ܕܐܼܵܒܼܵܗ̈ܬܼܵܐ : ܘܐܵܡܲ݁ܪ : ܕܐܵܦ ܗܵܕܹܐ ܡ̣ܢ ܬܚܘܼ̈ܡܹܝܗ̇ ܕܲܨܠܘܿܬܼܵܐ ܐܝܼܬܹܝܗ̇ : ܤܵܒܲܪܢܵܐ ܕܐܸܢ ܠܚܲܬܿܝܼܬܼܘܼܬܼܵܐ ܕܤܘܼܟܵܠܵܐ ܐܵܬܹ̇ܐ : ܓܘܼܕܵܦܵܐ ܐܝܼܬܹܝܗ̇ : ܕܐ̄ܢܵܫ ܡܨܸܐ ܒܲܥܒܼܝܼ̈ܕܹܐ ܕܢܹܐܡܲܪ : ܕܲܨܠܘܿܬܼܵܐ ܪܘܼܚܵܢܵܝܬܼܵܐ ܡܸܨܛܲܠܝܵܐ ܟܠ ܟ̱ܠܹܗ . ܟܠ ܕܹܝܢ ܕܡܸܨܛܲܠܵܝܘܼ ܡܸܨܛܲܠܝܵܐ : ܠܟܼܵܐ ܡ̣ܢ ܪܘܼܚܵܢܘܼܬܼܵܐ ܗ̣̄ܝ . ܘܟܼܠ ܕܪܘܼܚܵܢܵܝܬܼܵܐ ܗ̣̄ܝ : ܡ̣ܢ ܙܵܘܥܵܐ ܘܡ̣ܢ ܨܠܘܿܬܼܵܐ ܡܒܲܪ̈ܲܝ ܗ̄ܘ̣ ܛܲܟܼܤܵܗ̇ . ܐܸܢ ܓܹܝܪ ܘܐܵܦ ܕܲܟܼܝܵܐܝܼܬܼ ܠܡܲܚܤܸܢ ܡܨܲܠܸܐ ܒܲܪܢܵܫܵܐ : ܡܵܢܵܐ ܢܹܐܡܲܪ ܗܵܝ̇ ܕܪܘܼܚܵܢܵܐܝܼܬܼ ؟ ܠܐܲܒܼܵܗ̈ܬܼܵܐ ܓܹܝܪ ܩܲܕܝܼ̈ܫܹܐ ܐܝܼܬܼ ܠܗܘܿܢ ܥܝܵܕܼܵܐ : ܕܟܼܠ ܙܵܘ̈ܥܹܐ ܡܝܲܬܿܪܹ̈ܐ : ܘܟܼܠ ܡܲܥܒܒܿܕܵܢܘܼܬܼܵܐ ܪܘܼܚܢܵܝܬܼܵܐ : ܒܫܸܡ ܨܠܘܿܬܼܵܐ ܢܟܲܢܘܿܢ . ܘܠܵܘ ܒܲܠܚܘܿܕܼ ܗܵܠܹܝܢ : ܐܸܠܵܐ ܘܛܘܼܒܼܵܢܵܐ ܡܦܲܫܩܵܢܵܐ ܘܐܵܦ ܠܤܘܼܥܪ̈ܵܢܹܐ ܫܲܦܝܼܪܹ̈ܐ ܕܘܼܟܲܬܼ ܨܠܘܿܬܼܵܐ ܡܵܢܹ̇ܐ ܠܗܘܿܢ . ܟܲܕܼ ܓܲܠܝܵܐ ܗ̣̄ܝ : ܕܲܐ̄ܚܪܹܬܼܵܐ ܗ̣̄ܝ ܨܠܘܿܬܼܵܐ : ܘܲܐ̄ܚܪ̈ܵܢܹܐ ܐܸܢܘܿܢ ܤܘܼܥܪ̈ܵܢܹܐ ܕܡܸܬܼܦܲܠܚܝܼܢ . ܐܸܠܵܐ ܘܒܲܙܒܲܢ ܠܵܗ̇ ܠܗܵܕܹܐ : ܕܲܒܼܕܼܘܼܟ ܕܘܼܟ ܨܠܘܿܬܼܵܐ ܪܘܼܚܵܢܵܝܬܼܵܐ ܡܟܲܢܹܝܢ ܠܵܗ̇ . ܐܝܼܬܼ ܐܲܝܟܵܐ : ܕܬܹܐܘܿܪܝܼܵܐ ܡܫܲܡܗܝܼܢ ܠܵܗ̇ . ܘܒܲܙܒܲܢ : ܝܑܼܕܲܥܬܼܵܐ . ܘܒܲܙܒܲܢ : ܓܸܠܝܵܢܹ̈ܐ ܕܡܸܬܼܝܲܕܼܥܵܢ̈ܝܵܬܼܵܐ . ܚܵܙܹ̇ܐ ܐܲܢ̄ܬܿ : ܕܐܲܝܟܲܢ ܡܫܲܚܠ̱ܦܝܼܢ ܐܲܒܼܵܗ̈ܬܼܵܐ  pb. 169  ܫܘܼܡܵܗܹ̈ܐ ܒܨܸܒܼ̈ܘܵܬܼܵܐ ܪ̈ܘܼܚܵܢܵܝܬܼܵܐ ؟ ܗܵܕܹܐ ܗܵܟܹܝܠ ܚܲܬܝܼܬܼܘܼܬܼܵܐ ܕܟܼܘܼ̈ܢܵܝܹܐ : ܒܨܸܒܼ̈ܘܵܬܼܵܐ ܕܲܬܼܢܵܢ ܡܸܬܼܩܲܝܡܵܐ . ܫܡܵܐ ܕܹܝܢ ܫܲܪܝܼܪܵܐ : ܠܨܸܒܼ̈ܘܵܬܼܵܐ ܕܥܵܠܡܵܐ ܚܲܕܼܬܼܵܐ : ܠܲܝܬܿ . ܐܸܠܵܐ ܚܕܼܵܐ ܝܑܼܕܲܥܬܼܵܐ ܦܫܝܼܛܬܼܵܐ : ܕܲܠܥܸܠ ܡ̣ܢ ܟܠ ܫܸܡ ܘܐܵܬܼ̈ܘܵܬܼܵܐ ܘܨܘܼܪ̈ܵܬܼܵܐ ܘܓܼܵܘ̈ܢܹܐ : ܘܐܸܤܟܹܡܹ̈ܐ ܘܟܼܘܼ̈ܢܵܝܹܐ ܡܪܸ̈ܟܿܒܹܐ . ܡܸܛܠܗܵܢܵܐ ܡܵܐ ܕܐܸܬܼܥܲܠܝܲܬ̤ ܝܑܼܕܲܥܬܼܵܐ ܕܢܲܦܫܵܐ ܡ̣ܢ ܗܵܕܹܐ ܚܘܿܓܼܬܼܵܐ ܕܡܸܬܼܚܲܙܝܵܢ̈ܝܬܼܵܐ : ܐܲܝܟܼ ܕܒܼܵܥܹ̇ܝܢ ܡܸܬܼܚ̇ܫܚܝܼܢ ܐܲܒܼܵܗ̈ܬܼܵܐ ܒܫܘܼܘ̈ܕܵܥܹܐ ܕܡܸܛܠܵܬܼܵܗ̇ . ܟܲܕܼ ܫܡܵܡܲܝ̈ܗܘܿܢ ܚܲܬܝܼ̈ܬܹܐ : ܠܲܝܬܿ ܕܝܵܕܲܥ̇ : ܐܸܠܵܐ ܐܲܝܟܼ ܕܚܘܼ̈ܫܵܒܹܐ ܢܲܦܫܵܢܵܝܹ̈ܐ ܥܠܲܝܗܘܿܢ ܢܸܤܡܟܼܘܼܢ . ܒܟܼܘܼ̈ܢܵܝܹܐ ܘܦܸ̈ܠܵܐܝܼܬܼܵܐ ܡܸܬܼܚܲܫܚܝܼܢܲܢ : ܐܲܝܟܼ ܡܸܠܬܹܗ ܕܩܲܕܝܼܫܵܐ ܕܝܵܢܹܘܤܝܼܘܿܣ ܕܐܸܡ݂ܲܪ : ܕܒܼܵܐܬܼ̈ܘܵܬܼܵܐ ܘܲܒܼܗܸܓܼ̈ܝܵܢܹܐ ܘܒܲܫܡܵܗܹ̈ܐ ܡܟܲܝ̈ܢܹܐ ܘܲܒܼܡܸܠܹ̈ܐ ܡܸܬܼܸܚܲܫܚܝܼܢܲܢ ܡܸܛܠ ܪܸ̈ܓܼܫܹܐ . ܐܸܡܲܬܼܝ ܠܲܡ ܕܲܒܼܡܲܥܒܿܕܵܢܘܼܬܼܵܐ ܕܪܘܼܚ ܬܸܬܿܙܝܼܥ ܢܲܦܫܲܢ ܠܘܵܬܼ ܗܵܠܹܝܢ ܐܲܠܵܗܵܝ̈ܬܼܵܐ : ܝܲܬܝܼܪܹ̈ܐ ܐܝܼܬܲܝܗܘܿܢ ܠܲܢ ܗܵܝܕܹܝܢ ܪܸ̈ܓܼܫܹܐ ܘܡܲܥܒܿܕܼܵܢ̈ܘܵܬܼܵܐ ܕܲܒܼܗܘܿܢ . ܐܲܝܟܼ ܕܐܵܦ ܚܲܝ̈ܠܹܝܗ̇ ܪ̈ܘܼܚܵܢܹܐ ܕܢܲܦܫܵܐ : ܝܲܬܝܼܪܹ̈ܐ ܐܸܢܘܿܢ : ܡܵܐ ܕܬܸܗܘܸܐ ܢܲܦܫܲܢ ܕܘܼܡܝܵܐ ܕܐܲܠܵܗܘܼܬܼܵܐ : ܒܝܲܕܼ ܚܕܼܵܝܘܼܬܼܵܐ ܕܠܵܐ ܡܸܬܿܕܲܪܟܵܐ : ܘܬܲܨܡܲܚ ܒܙܲܠܝܼܩܵܘ̈ܗܝ ܕܢܘܼܗܪܵܐ ܕܲܡܥܲܠܝܘܼܬܼܵܐ : ܒܲܝܕܼ ܙܵܘ̈ܥܹܐ ܗܵܢܘܿܢ ܕܲܕܼܠܵܐ ܥܲܝ̈ܢܹܐ . ܡܵܕܹܝܢ ܐܵܚܝ : ܬܸܫܲܪ ܠܵܟܼ ܗܵܕܹܐ : ܕܫܘܼܠܛܵܢܵܐ ܕܗܵܘܢܵܐ ܠܲܡܙܵܥܘܼ ܦܘܼܪܫܵܢܵܐ ܕܙܵܘ̈ܥܹܐ : ܥܕܲܡܵܐ ܠܕܲܟܼܝܘܼܬܼܵܐ ܕܒܲܨܠܘܿܬܼܵܐ ܐܝܼܬܼ ܠܹܗ ܐܲܬܼܪܵܐ . ܡܵܐ ܕܲܡܛ̣ܵܐ ܕܹܝܢ ܠܬܲܡܵܢ : ܐܵܘ ܗܦܲܟܼ ܠܒܸܤܬܪܹܗ : ܐܵܘ ܦܵܫ̣ ܡ̣ܢ ܨܠܘܿܬܼܵܐ : ܡܸܟܹܝܠ ܗܘ̤ܵܬܼ ܠܵܗ̇ ܨܠܘܿܬܼܵܐ ܐܲܝܟܼ ܡܸܨܥܵܝܵܐ ܡܸܕܸܡ ܒܹܝܬܼ ܬܲܦܫܵܢܘܼܬܼܵܐ ܠܪܘܼܚܵܢܘܼܬܼܵܐ . ܡܵܐ ܕܡܸܬܿܬܿܙܝܼܥܵܐ ܕܹܝܢ :  pb. 170  ܒܐܲܬܼܪܵܐ ܕܢܲܦܫܵܢܘܼܬܼܵܐ ܐܝܼܬܹܝܗ̇ . ܡܵܐ ܕܥܸܠܲܬ̤ ܡܲܢ ܠܗܵܘ̇ ܐܲܬܼܪܵܐ : ܒܸܛܠܲܬ̤ ܠܵܗ̇ ܨܠܘܿܬܼܵܐ ܀ ܐܲܝܟܲܢܵܐ ܗܵܟܹܝܠ ܕܩܲܕܝܼ̈ܫܹܐ ܒܥܵܠܡܵܐ ܚܲܕܼܬܼܵܐ ܠܵܘ ܡܨܲܠܵܝܘܼ ܡܨܲܠܹܝܢ : ܡܵܐ ܕܐܸܬܼܒܿܠܲܥ ܗܵܘܢܵܐ ܒܪܘܼܚ : ܐܸܠܵܐ ܒܬܸܡܗܵܐ ܫܵܪܹܝܢ ܒܗܵܝ̇ ܬܸܫܒܿܘܿܚܬܼܵܐ ܡܒܲܤܲܡܬܼܵܐ : ܗܵܟܲܢܵܐ ܘܡܵܐ ܕܐܸܫܬܿܘܝܼ ܗܵܘܢܵܐ ܠܡܲܪܓܵܫܘܼ ܒܗܵܝ̇ ܛܘܼܒܼܬܼܵܢܘܼܬܼܵܐ ܕܲܥܬܼܝܼܕܼܵܐ : ܛܵܥܹ̇ܐ ܝܵܬܹܗ ܘܲܠܟܼܠ ܕܲܬܼܢܵܢ : ܘܬܼܘܼܒܼ ܠܲܝܬܿ ܠܹܗ ܠܡܸܬܿܬܿܙܵܥܘܼ ܒܪܸܢܝܵܐ ܕܡܸܕܸܡ . ܡܸܛܠ ܗܵܕܹܐ : ܬܟܼܝܼܠܵܐܝܼܬܼ ܡܲܡܪܲܚ ܐ̄ܢܵܫ ܠܡܹܐܡܲܪ : ܕܟܼܠ ܡܝܲܬܪܘܼܬܼܵܐ ܕܐܝܼܬܼ : ܘܟܼܠ ܛܲܟܼܤ̈ܝܼܢ ܕܲܨܠܘܿܬܼܵܐ ܕܗܵܘܹ̇ܝܢ : ܐܸܢ ܒܲܦܓܲܪ ܘܐܸܢ ܒܬܲܪܥܝܼܬܼܵܐ : ܚܹܐܪܘܼܬܼܵܐ ܕܨܸܒܼܝܵܢܵܐ ܡܕܲܒܿܪܵܐ ܘܲܡܙܝܼܥܵܐ ܠܗܹܝܢ : ܘܲܠܗܵܘܢܵܐ ܕܐܝܼܬܼܵܘܗܝ ܫܲܠܝܼܛܵܐ ܕܪܸ̈ܓܼܫܹܐ . ܡܵܐ ܕܹܝܢ ܕܡܲܥܒܿܕܼܵܢܘܼܬܼܵܐ ܕܪܘܼܚ ܡܲܡܠܟܼܵܐ ܥܲܠ ܗܵܘܢܵܐ ܡܛܲܟܿܤܵܢܵܐ ܕܪܸ̈ܓܼܫܹܐ ܘܲܕܼܚܘܼ̈ܫܵܒܹܐ : ܡܸܫܬܲܩܠܵܐ ܚܹܐܪܘܼܬܼܵܐ ܡ̣ܢ ܟܝܵܢܵܐ : ܘܡܸܬܿܕܒܼܵܪܘܼ ܡܸܬܿܕܒܲܪ ܗܵܝܕܼܝܟ : ܘܠܵܘ ܡܕܲܒܵܪܘܼ ܡܕܲܒܲܪ . ܘܐܲܝܟܲܢ ܐܝܼܬܹܝܗ̇ ܨܠܘܿܬܼܵܐ ܒܗܵܘ̇ ܥܸܕܵܢܵܐ : ܟܲܕܼ ܟܝܵܢܵܐ ܠܵܐ ܫܲܠܝܼܛ ܥܲܠ ܝܵܬܹܗ : ܒܚܲܝܠܵܐ ܐ̄ܚܪܹܢܵܐ ܡܸܬܿܕܒܲܪ ܠܐܲܝܟܵܐ ܕܠܵܐ ܝܵܕܲܥ̇ . ܠܵܘ ܗ̤ܘ ܬܵܪܹܝܨ ܠܙܵܘ̈ܥܹܝܗ̇ ܕܬܲܪܥܝܼܬܼܵܐ ܒܡܸܕܸܡ ܕܨܵܒܹ̇ܐ : ܐܸܠܵܐ ܫܒܼܝܼܵܬܼܵܐ ܡܲܡܠ̱ܟܼܵܐ ܥܲܠ ܟܝܵܢܵܐ ܒܫܵܥܬܼܵܐ ܗܵܝ̇ : ܘܗ̤ܝ ܕܵܒܼܪܵܐ ܠܹܗ ܠܐܲܝܟܵܐ ܕܠܵܐ ܪܓܼܝܼܫ . ܒܕܼܵܐܦܠܵܐ ܓܹܝܪ ܨܸܒܼܝܵܢܵܐ ܐܝܼܬܼ ܠܹܗ ܒܗܵܘ̇ ܥܸܕܵܢܵܐ . ܘܲܥܕܲܡܵܐ ܠܗܵܕܹܐ : ܕܐܵܦܠܵܐ ܐܸܢ ܒܲܦܓܲܪ ܘܐܸܢ ܕܠܵܐ ܦܓܲܪ ܝܵܕܲܥ̇ : ܐܲܝܟܼ ܤܵܗܕܘܼܬܹܗ ܕܲܟܼܬܼܵܒܼܵܐ . ܡܵܕܹܝܢ ܐܝܼܬܼ ܠܹܗ ܟܲܝ ܨܠܘܿܬܼܵܐ : ܠܗܵܢܵܐ ܕܗܵܟܲܢܵܐ ܫܒܸܐ : ܟܲܕܼ ܐܵܦܠܵܐ ܢܲܦܫܹܗ ܝܵܕܲܥ ؟ ܡܸܛܠܗܵܢܵܐ : ܠܵܐ ܐ̄ܢܵܫ ܢܓܲܕܸܦ : ܕܐܝܼܬܼ ܒܲܪܢܵܫܵܐ ܕܡܲܡܪܲܝ ܠܡܹܐܡܲܪ : ܕܡܸܫܟܿܚܵܐ ܠܲܡܨܲܠܵܝܘܼ ܨܠܘܿܬܼܵܐ ܪܘܼܚܵܢܵܝܬܼܵܐ . ܠܗܵܕܹܐ  pb. 171  ܡܲܪܵܚܘܼܬܼܵܐ ܫܵܐܹ̇ܠܝܼܢ ܠܢܲܦܫܗܘܿܢ : ܡܨܲܠܝܵܢܹ̈ܐ ܪ̈ܵܡܹܐ ܗܸܕܼܝܘܿܛܲܝ̈ ܒܝܼܕܲܥܬܐ ܕܡܲܛܒܼܝܼܢ ܥܲܠ ܢܲܦܫܗܘܿܢ : ܕܐܸܡܲܬܼܝ ܕܒܼܵܥܹ̇ܝܢ ܨܠܘܿܬܼܵܐ ܕܪܘܼܚ ܡܨܝܢ ܠܲܡܨܲܠܵܝܘܼ . ܡܲܟܿܝܼ̈ܟܹܐ ܕܹܝܢ ܘܝܵܕܼ̈ܥܲܝ ܤܘܼܟܵܠܵܐ : ܕܡܸܬܼܪܲܟܼܢܝܼܢ ܡ̣ܢ ܐܲܒܼܵܗ̈ܬܼܵܐ ܠܡܹܐܠܲܦ : ܘܝܵܕܼܥ̇ܝܼܢ ܬܚܘܼܡܵܘ̈ܗܝ ܕܲܟܼܝܵܢܵܐ : ܠܗܵܕܹܐ ܡܲܪܵܚܘܼܬܼܵܐ ܠܵܐ ܝܵܗ̇ܒܿܝܼܢ ܚܘܼܫܵܒܲܝ̈ܗܘܿܢ : ܘܡܸܛܠܡܵܢܵܐ : ܟܲܕܼ ܠܲܝܬܹܝܗ̇ ܨܠܘܿܬܼܵܐ : ܒܫܸܡ ܨܠܘܿܬܼܵܐ ܡܸܬܼܟܲܢܝܵܐ ܡܵܘܗܲܒܼܬܼܵܐ ܗܵܕܹܐ ܠܵܐ ܡܸܬܼܡܲܠܠܵܢܝܼܬܼܵܐ ؟ ܥܸܠܬܼܵܐ : ܗܵܕܹܐ ܕܐܵܡܪܝܼܢܲܢ : ܒܗܵܝ̇ ܕܲܒܼܙܲܒܼܢܵܐ ܕܲܨܠܘܿܬܼܵܐ ܡܸܫܬܲܟܿܢܵܐ ܥܲܠ ܐܲܝܠܹܝܢ ܕܫܵܘܹܝܢ . ܘܡ̣ܢ ܨܠܘܿܬܼܵܐ ܫܵܩ̇ܠܵܐ ܥܸܠܬܼܵܐ : ܒܗܵܝ̇ ܕܠܲܝܬܿ ܠܵܗ̇ ܐܲܬܼܪܵܐ ܠܗܵܕܹܐ ܫܒܼܒܼܚܘܼܬܼܵܐ ܠܡܸܫܬܲܟܵܢܘܼ : ܐܸܠܵܐ ܐܸܢ ܒܥܸܕܵܢܵܐ ܗܵܢܵܐ : ܐܲܝܟܼ ܤܵܗܕܘܼܬܼܵܐ ܕܐܲܒܼܵܗ̈ܵܬܼܵܐ . ܡܸܛܠܗܵܕܹܐ ܒܫܸܡ ܨܠܘܼܬܼܵܐ ܡܸܫܬܲܡܗܵܐ : ܡܸܛܠ ܗܵܝ̇ ܕܡܸܢܵܗ̇ ܕܲܨܠܘܿܬܼܵܐ ܐܸܬܿܕܒܲܪ ܗܵܘܢܵܐ ܠܘܵܬܼ ܗܵܝ̇ ܛܘܼܒܼܬܼܵܢܘܼܬܼܵܐ . ܘܡܸܛܠ ܗܵܝ̇ ܕܲܨܠܘܿܬܼܵܐ ܐܝܼܬܹܝܗ̇ ܠܵܗ̇ ܥܸܠܬܼܵܐ : ܘܲܒܼܙܲܒܼ̈ܢܹܐ ܐ̄ܚܪ̈ܵܢܹܐ ܠܲܝܬܿ ܠܵܗ̇ ܐܲܬܼܪܵܐ : ܐܲܝܟܼ ܤܵܗܕܘܼܬܹܗ ܕܡܵܪܝ ܐܹܘܲܓܼܪܝܼܣ : ܘܫܲܪܟܵܐ . ܘܚܵܙ̇ܝܢܲܢ ܐܵܦ ܠܤܲܓܝܼ̈ܐܹܐ ܡ̣ܢ ܩܲܕܝ̈ܫܹܐ ܒܬܲܫ̈ܥܝܵܬܼܗܘܿܢ : ܕܟܲܕܼ ܒܲܨܠܘܿܬܼܵܐ ܩܵܝ̇ܡܝܼܢ : ܡܸܬܚܛܸܦ ܗ̄ܘ̣ܵܐ ܗܵܘܢܗܘܿܢ . ܐܸܠܵܐ ܡܫܲܐܸܠ ܐ̄ܢܵܫ : ܕܡܸܛܠܡܵܢܵܐ ܥܸܕܵܢܵܐ ܒܲܠܚܘܿܕܼ ܗܵܘܹ̇ܝܢ ܗܵܠܹܝܢ ܫܘܼ̈ܟܵܢܹܐ ܪܵܘܪ̈ܒܹܐ ܘܠܵܐ ܡܸܬܼܡܲܠܠܵܢܹ̈ܐ ؟ ܐܵܡ̇ܪܝܼܢܲܢ : ܡܸܛܠ ܗܵܟܹܝܠ ܕܲܒܼܕܵܢܵܐ ܗܵܢܵܐ : ܝܲܬܝܼܪ ܡ̣ܢ ܟܠܗܹܝܢ ܫܵܥܹ̈ܐ ܕܫܲܪܟܵܐ ܟܢܝܼܫ ܘܲܡܥܲܬܲܕܼ ܒܲܪܢܵܫܵܐ ܠܲܡܚܵܪ ܠܘܵܬܼ ܐܲܠܵܗܵܐ : ܘܲܡܤܵܘܲܚ ܘܲܡܤܲܟܸܐ ܠܪ̈ܲܚܡܹܐ ܕܡ̣ܢ ܠܘܵܬܹܗ . ܘܐܲܝܟܼ ܕܲܒܼܦܵܤ̈ܝܼܩܵܬܼܵܐ ܠܡܹܐܡܲܪ : ܙܲܒܼܢܵܐ ܐܝܼܬܼܵܘܗܝ ܕܩܵܐܹ̇ܡ ܥܲܠ ܬܲܪܥܵܐ ܕܡܲܠܟܵܐ ܘܲܡܦܝܼܣ : ܐܵܦ ܫܸܐܠ̱ܬܹܗ  pb. 172  ܕܐܲܝܢܵܐ ܕܲܪܓܼܝܼܓܼ ܘܡܸܬܼܟܲܫܲܦ : ܒܗܵܢܵܐ ܥܸܕܵܢܵܐ ܦܐܸܐ ܕܬܸܬܼܦܲܢܸܐ ܠܹܗ . ܐܲܝܢܵܘ ܥܸܕܵܢܵܐ ܕܗܵܟܲܢ ܙܗܝܼܪ ܘܲܡܛܲܝܲܒܼ ܘܲܡܥܲܬܲܕܼ ܒܲܪܢܵܫܵܐ : ܐܲܝܟܼ ܕܲܒܼܥܸܕܵܢܵܐ ܗܵܘ̇ ܕܲܡܨܸܲܐ ؟ ܐܵܘ ܕܲܠܡܵܐ ܙܵܕܹܩ ܗ̄ܘ̣ܵܐ : ܕܲܒܼܥܸܕܵܢܵܐ ܕܕܲܡܝܼܟܼ ܐܵܘ ܨܒܼܘܼ ܤܵܥܲܪ : ܐܵܘ ܡܦܲܠܗܲܕܼ ܒܗܵܘܢܹܗ : ܢܸܫܬܘܸܐ ܗ̄ܘ̣ܵܐ ܠܗܵܕܹܐ ؟ ܗܵܐ ܘܐܵܦܸܢ ܠܩܲܕܝܼ̈ܫܹܐ ܠܲܝܬܿ ܗ̄ܘ̣ܵܐ ܠܗܘܿܢ ܥܵܕܵܢܵܐ ܕܒܸܛܠܵܢܵܐ : ܕܲܒܼܟܼܠܗܘܿܢ ܥܸܕܵܢܲܝ̈ܗܘܿܢ ܒܪ̈ܘܼܚܵܢܵܝܬܼܵܐ ܡܸܬܼܥܥܹܝܢ : ܐܸܠܵܐ ܐܸܡܲܬܼܝ ܕܠܵܘ ܒܥܘܼܬܵܕܼܵܐ ܕܲܨܠܘܿܬܼܵܐ ܩܵܝ̇ܡܝܼܢ : ܟܡܵܐ ܙܲܒܼ̈ܢܝܼܢ : ܐܵܘ ܒܬܼܫ̈ܥܝܵܬܼܵܐ ܡܸܕܸܡ ܕܒܲܟܼܬܼܵܒܹ̈ܐ ܗܵܪܓܝܼܢ : ܐܵܘ ܒܬܹܐܘܿܪܝܼܵܐ ܕܒܸܪ̈ܝܵܬܼܵܐ ܡܸܬܼܗܲܓܸܐ ܗܵܘܢܗܘܿܢ : ܥܲܡ ܫܲܪܟܵܐ ܕܲܐ̄ܚܪ̈ܵܢܝܵܬܼܵܐ : ܗܵܠܹܝܢ ܕܐܵܦ ܗܸܢܹܝܢ ܗܸܪ̈ܓܹܐ ܐܝܼܬܲܝܗܹܝܢ ܡܵܘܬܿܪ̈ܵܢܹܐ . ܒܥܸܕܵܢܵܐ ܕܹܝܢ ܕܲܨܠܘܿܬܼܵܐ : ܒܹܗ ܒܐܲܠܵܗܵܐ ܝܑܼܚܝܼܕܵܐܝܼܬܼ ܡܲܩܲܬܼ ܚܵܘܪܹܗ ܕܪܸܥܝܵܢܵܐ : ܘܲܠܘܵܬܹܗ ܡܬܼܝܼܚ ܟ̱ܠܹܗ ܛܵܘܚܵܐ ܕܙܵܘܥܹܐ : ܘܲܦܝܵܤܹ̈ܐ ܠܸܒܵܢܵܝܹ̈ܐ ܒܲܚܦܝܼܛܘܼܬܼܵܐ ܕܐܵܠܨܵܐ ܬܟܼܝܼܒܼܵܐܝܼܬܼ ܘܚܲܡܝܼܡܵܐܝܼܬܼ ܡܩܲܪܸܒܼ ܠܹܗ . ܘܡܸܛܠ ܗܵܕܹܐ : ܒܗܵܢܵܐ ܥܸܕܵܢܵܐ ܕܪܸܢܝܵܐ ܝܑܼܚܝܼܕܼܵܝܵܐ ܪܡܸܐ ܒܢܲܦܫܵܐ : ܙܵܕܹܩ ܗ̄ܘ̣ܵܐ ܕܐܵܦ ܢܸܗܘܘܿܢ ܢܸܒܼܥܘܿܢ ܡܸܢܹܗ ܪ̈ܲܚܡܹܐ ܐܲܠܵܗܵܝܹ̈ܐ ܀ ܚܵܙܹܝܢܲܢ ܓܹܝܪ ܕܐܵܦ ܡܵܘܗܲܒܼܬܼܵܐ ܕܪܘܼܚܵܐ ܥܲܠ ܩܘܼܪܒܵܢܵܐ ܗܵܢܵܐ ܓܲܠܝܵܐ ܕܲܡܩܲܪܒܼܝܼܢܲܢ : ܟܲܕܼ ܟܠܢܵܫ ܡܥܲܬܲܕܼ ܘܩܵܐܹ̇ܡ ܒܲܨܠܘܿܬܼܵܐ : ܘܡܸܬܼܚܲܢܲܢ ܘܡܸܬܼܟܲܫܲܦ : ܘܲܟܼܢܝܼܫ ܗܵܘܢܹܗ ܠܘܵܬܼ ܐܲܠܵܗܵܐ : ܢܵܚܬܼܵܐ ܥܲܠ ܠܲܚܡܵܐ ܘܚܲܡܪܵܐ ܕܤܵܝ̇ܡܝܼܢ ܥܲܠ ܡܲܕܼܒܿܚܵܐ ܀ ܘܐܵܦ ܠܲܙܟܲܪܝܵܐ ܒܥܸܕܵܢܵܐ ܕܲܨܠܘܿܬܼܵܐ ܐܸܬܼܚܙܝܼ ܠܹܗ ܡܲܠܲܐܟܼܵܐ : ܘܤܲܒܿܪܹܗ ܥܲܠ ܒܲܛܢܹܗ ܕܝܘܿܚܲܢܵܢ . ܘܲܠܦܲܛܪܘܿܣ : ܟܲܕܼ ܡܨܲܠܸܐ  pb. 173  ܗ̄ܘ̣ܵܐ ܒܐܸܓܵܪܵܐ : ܒܲܨܠܘܿܬܼܵܐ ܕܫܸܬܼ ܫܵܥ̈ܝܼܢ : ܐܸܬܼܚܙܝܼ ܠܹܗ ܓܸܠܝܵܢܵܐ ܗܵܘ̇ ܕܡܵܘܕܲܥ ܥܲܠ ܡܸܬܼܩܲܪܒܼܵܢܘܼܬܼܵܐ ܕܥܲܡܡܹ̈ܐ : ܒܡܵܐܢܵܐ ܕܫܵܐܹ̇ܒܼ ܡ̣ܢ ܫܡܲܝܵܐ ܘܚܲܝ̈ܘܵܬܼܵܐ ܕܒܹܗ ܀ ܘܠܲܩܘܿܪܢܹܠܝܼܘܿܣ : ܟܲܕܼ ܡܨܲܠܸܐ ܐܸܬܼܚܙܝܼ ܠܹܗ ܗܵܠܹܝܢ ܕܲܟܼܢܼܝܼ̈ܒܼܵܢ ܡܸܛܠܵܬܹܗ ܀ ܘܲܠܝܼܫܘܿܥ ܒܲܪܢܘܿܢ . ܟܲܕܼ ܪܡܸܐ ܥܲܠ ܐܲܦܵܘ̈ܗܝ ܒܲܨܠܘܿܬܼܵܐ : ܡܲܠܸܠ̣ ܥܲܡܹܗ ܐܲܠܵܗܵܐ ܀ ܘܐܵܦ ܛܲܤܵܐ ܗܵܘ̇ ܕܤܝܼܡ ܗ̄ܘ̣ܵܡ ܠܥܸܠ ܡ̣ܢ ܩܹܒܼܘܿܬܼܵܐ : ܗܵܘ̇ ܕܡܸܢܹܗ ܝܵܠܹ̇ܦ ܗ̄ܘ̣ܵܐ ܟܵܗܢܵܐ ܡ̣ܢ ܐܲܠܵܗܵܐ ܒܓܸܠܝܵܢܵܐ ܡܸܕܸܡ ܕܡܸܬܼܒܿܥܸܐ : ܒܲܙܒܲܢ ܕܥܵܐܹ̇ܠ ܗ̄ܘ̣ܵܐ ܪܹܫ ܟܵܗ̈ܢܹܐ ܚܕܼܵܐ ܒܫܲܢ̄ܬܼܵܐ ܒܥܸܕܵܢܵܐ ܕܚܝܼܠܵܐ ܕܲܨܠܘܿܬܼܵܐ : ܟܲܕܼ ܟܢܝܼܫܝܼܢ ܟܠܗܘܿܢ ܫܲܒܼ̈ܛܹܐ ܕܲܒܼܢܲܝ̈ ܝܑܼܤܪܵܝܼܠ : ܘܩܵܝ̇ܡܝܼܢ ܒܪܸܥܠܵܐ ܘܕܸܚܠܵܐ ܒܡܲܫܟܿܢܵܐ ܗܵܘ̇ ܕܲܠܒܲܪ ܒܲܨܠܘܿܬܼܵܐ : ܥܵܐܹ̇ܠ ܗ̄ܘ̣ܵܐ ܪܲܒܿܘܿܟܼܡܪܹ̈ܐ ܠܗܵܘ̇ ܩܘܼܕܼܫܵܐ ܓܵܘܵܝܵܐ . ܘܟܲܕܼ ܪܡܸܐ ܥܲܠ ܐܲܦܵܘ̈ܗܝ : ܡܸܫܬܲܡ̈ܥܵܢ ܗ̣̄ܘܲܝ̈ ܒܢܵܬܼ̈ ܩܵܠܵܘ̈ܗܝ ܕܐܲܠܵܗܵܐ : ܡ̣̤ܢ ܓܵܘ ܛܲܤܵܐ ܗܵܘ̇ ܕܲܠܥܸܠ ܡ̣ܢ ܩܹܒܼܘܿܬܼܵܐ : ܒܓܸܠܝܵܢܵܐ ܕܚܝܼܠܵܐ ܕܠܵܐ ܡܸܬܼܡܲܠܲܠܘ . ܐܘܿ ܟܡܵܐ ܕܚܝܼܠ ܗ̄ܘ̣ܵܐ ܐ̄ܪܵܙܵܐ : ܕܡܸܫܬܲܡܲܫ ܗ̄ܘ̣ܵܐ ܒܲܨܒܼܘܼܬܼܵܐ ! ܗܵܟܲܢܵܐ ܘܟܼܠܗܘܿܢ ܓܸܠܝܵܢܹ̈ܐ ܘܚܸܙܘܵܢܹ̈ܐ ܕܲܗܘ̤ܵܘ ܠܘܵܬܼ ܩܲܕܝܼ̈ܫܹܐ : ܒܥܸܕܵܢܵܐ ܕܲܨܠܘܿܬܼܵܐ ܗܵܘܹ̇ܝܢ ܗ̄ܘ̣ܵܘ ܨܹܐܕܲܝܗܘܿܢ ܀ ܐܲܝܢܵܘ ܙܲܒܼܢܵܐ ܕܩܲܕܝܼܫ ܘܥܵܗܹ̇ܢ ܠܩܘܼܕܵܫܵܐ ܘܲܠܩܘܼܒܵܠܵܐ ܕܡܵܘ̈ܗܒܼܵܬܼܵܐ : ܐܲܝܟܼ ܙܲܒܼܢܵܐ ܕܲܨܠܘܿܬܼܵܐ : ܕܒܹܗ ܡܡܲܠܸܠ ܒܲܪܢܵܫܵܐ ܥܲܡ ܐܲܠܵܗܵܐ ؟ ܀ ܒܲܕܓܼܘܿܢ ܡܸܛܠ ܕܲܒܼܗܵܢܵܐ ܥܵܕܵܢܵܐ ܕܐܝܼܬܼܵܘܗܝ ܒܒܼܵܥܘܼܬܼܵܐ ܕܲܠܘܵܬܼ ܐܲܠܵܗܵܐ : ܘܲܦܝܵܤܵܐ ܘܡܲܡܠܠܵܐ ܕܥܲܡܹܗ : ܘܟܼܠܹܗ ܙܵܘܥܹܗ ܘܚܘܼܫܵܒܹܗ ܕܒܲܪܢܵܫܵܐ ܡ̣ܢ ܟܠ ܕܘܼܟ ܥܸܨܝܵܢܵܐܝܼܬܼ ܠܬܲܡܵܢ ܟܢܝܼܫ : ܘܒܹܗ ܒܐܲܠܵܗܵܐ  pb. 174  ܒܲܠܚܘܿܕܼܵܘܗܝ ܪܵܢܹܐ ܘܡܸܬܼܚܲܢܲܢ : ܘܒܲܠܝܼܥ ܟ̱ܠܹܗ ܪܸܥܝܵܢܹܗ ܒܡܲܡܠܠܵܐ ܕܲܠܘܵܬܹܗ : ܘܲܡܠܸܐ ܠܸܒܹܗ ܡܸܢܹܗ . ܡܸܟܵܐ ܗܵܟܹܝܠ ܡ̣ܢ ܗܵܪܟܵܐ : ܤܘܼ̈ܟܵܠܹܐ ܡܸܕܸܡ ܠܵܐ ܡܸܬܿܕܲܪ̈ܟܵܢܹܐ : ܪܘܼܚܵܐ ܕܩܘܼܕܼܫܵܐ ܠܦܘܼܬܼ ܡܫܘܼܚܬܹܗ ܕܒܲܪܢܵܫܵܐ ܠܲܡܙܵܥܘܼ ܒܹܗ : ܡܸܢܗܹܝܢ ܡ̣ܢ ܗܵܠܹܝܢ ܕܲܡܨܲܠܸܐ ܡܠܘܿܐܵܐ ܢܵܤܹ̇ܒܼ : ܘܲܡܙܝܼܥ ܒܹܗ . ܐܲܝܟܲܢܵܐ ܕܲܒܼܗܘܿܢ ܡܤܘܼ̈ܟܵܠܹܐ : ܨܠܘܼܬܼܵܐ ܡܸܬܼܦܲܤܩܵܐ ܠܵܗ̇ ܡ̣ܢ ܡܸܬܿܬܿܙܝܼܥܵܢܘܼܬܼܵܐ . ܘܲܒܼܬܲܗܪܵܐ ܗܵܘܢܵܐ ܡܸܬܼܒܿܠܲܥ : ܘܪܸܓܿܬܼܵܐ ܕܲܒܼܥܵܬܹܗ ܡܸܬܼܢܫܸܐ . ܘܲܒܼܪܵܘܵܝܘܼܬܼܵܐ ܥܲܡܝܼܩܬܵܐ ܥܵܡ̇ܕܝܼܢ ܙܵܘܥܵܘ̈ܗܝ : ܘܠܲܝܬܵܘܗܝ ܒܥܵܠܡܵܐ ܗܵܢܵܐ . ܘܡܸܟܹܝܠ : ܠܵܐ ܦܘܼܪܫܵܢܵܐ ܕܦܲܓܼܪܵܐ ܬܲܡܵܢ ܘܠܵܐ ܕܢܲܦܫܵܐ : ܘܠܵܐ ܥܘܼܗܕܵܢܵܐ ܕܡܸܕܸܡ : ܐܲܝܟܼ ܕܐܵܡܲܪ ܐܹܘܲܓܼܪܝܼܣ . ܨܠܘܿܬܼܵܐ ܠܲܡ ܐܝܼܬܹܝܗ̇ : ܬܲܩܢܘܼܬܹܗ ܕܗܵܘܢܵܐ : ܗܵܝ̇ ܕܒܲܠܚܘܿܕܼ ܡ̣ܢ ܢܘܼܗܪܵܐ ܕܲܬܼܠܝܼܬܼܵܝܘܼܬܼܵܐ ܩܲܕܝܼܫܬܵܐ ܒܝܲܕܼ ܬܲܗܪܵܐ ܡܸܬܼܦܲܤܩܵܐ . ܚ̣ܙܲܝܬܿ ܕܼܐܲܝܟܲܢܵܐ ܡܸܬܼܦܲܤܩܵܐ ܨܠܘܿܬܼܵܐ ܒܝܲܕܼ ܬܲܗܪܵܐ ܡܸܬܼܦܲܤܩܵܐ . ܗܵܠܹܝܢ ܕܡܸܢܵܗ̇ ܡ̣ܢ ܨܠܘܿܬܼܵܐ ܡܸܬܼܝܲܠܕܝܼܢ ܒܪܸܥܝܵܢܵܐ : ܐܲܝܟܼ ܕܲܒܼܪܹܫܹܗ ܕܡܹܐܡܪܵܐ ܐܸܡ̇ܪܹܬܼ : ܘܲܒܼܕܼܘ̈ܟܿܝܵܬܼܵܐ ܤܲܓܝܼ̈ܐܵܬܼܵܐ : ܥܕܲܡܵܐ ܠܗܵܪܟܵܐ . ܬܘܼܒܼ ܐܵܡܲ̇ܪ : ܬܲܩܢܘܼܬܹܗ ܕܗܵܘܢܵܐ ܐܝܼܬܹܝܗ̇ : ܪܵܘܡܵܐ ܕܡܸܬܼܝܲܕܼܥܵܢ̈ܝܵܬܼܵܐ : ܗܵܝ̇ ܕܡܸܬܿܕܲܡܝܵܐ ܒܓܼܵܘܢܵܐ ܕܲܫܡܲܝܵܐ : ܕܲܥܠܵܘܗܝ ܕܵܢܲܚ ܒܥܸܕܵܢ ܨܠܘܿܬܼܵܐ : ܢܘܼܗܪܵܐ ܕܲܬܼܠܝܼܬܼܵܝܘܼܬܼܵܐ ܩܲܕܝܼܫܬܼܵܐ . ܘܐܸܡܲܬܼܝ ܡܸܫܬܿܘܸܐ ܒܲܪܢܵܫܵܐ ܠܗܵܕܹܐ ܟ̱ܠܵܗ̇ ܛܲܝܒܿܘܼܬܼܵܐ : ܕܲܒܼܙܲܒܢܵܐ ܕܲܨܠܘܿܬܼܵܐ ܠܗܵܕܹܐ ܪܲܒܿܘܼܬܼܵܐ ܡܸܬܼܥܲܠܸܐ : ܐܵܡܲ̇ܪ : ܡܵܐ ܠܲܡ ܕܗܵܘܢܵܐ ܫܵܠܲܚ ܠܒܲܪܢܵܫܵܐ ܥܲܬܝܼܩܵܐ : ܘܲܠܚܲܕܼܬܼܵܐ ܒܝܲܕܼ ܛܲܝܒܿܘܼܬܼܵܐ ܠܵܒܹ̇ܫ : ܗܵܝܕܹܝܢ ܐܵܦ  pb. 175  ܬܲܩܢܘܼܬܹܗ ܒܥܸܕܵܢ ܨܠܘܿܬܼܵܐ ܚܵܙܹ̇ܐ : ܟܲܕܼ ܕܵܡ̇ܝܵܐ ܠܤܲܦܝܼܠܵܐ : ܐܵܘ ܠܓܼܵܘܢܵܐ ܕܲܫܡܲܝܵܐ . ܗܵܝ̇ ܕܕܼܘܼܟܿܬܼܵܐ ܕܐܲܠܵܗܵܐ ܡ̣ܢ ܩܲܫܝ̈ܫܹܐ ܕܝܼܤܪܵܝܹܠ ܐܸܫܬܲܡܗܲܬ̤ : ܕܲܠܗܘܿܢ ܐܸܬܼܚܙܝܲܬ̤ ܒܛܘܼܪܵܐ . ܡܵܕܹܝܢ ܐܲܝܟܼ ܡܵܐ ܕܐܸܡ̇ܪܹܬܼ : ܠܵܘ ܨܠܘܿܬܼܵܐ ܪܘܼܚܵܢܵܝܬܼܵܐ ܙܵܕܹܩ ܕܬܸܬܼܩܪܸܐ ܗ̤ܝ ܡܵܘܗܲܒܼܬܼܵܐ : ܐܸܠܵܐ ܡܵܢܵܐ ؟ ܝܲܠܕܵܐ ܕܲܨܠܘܿܬܼܵܐ ܕܟܼܝܼܬܼܵܐ : ܕܲܒܼܪܘܼܚ ܡܸܬܼܒܲܠܥܵܐ . ܡܲܕܥܵܐ ܡܸܟܹܝܠ ܬܲܡܵܢ : ܗܘ̤ܵܐ ܠܹܗ ܠܥܸܠ ܡ̣ܢ ܨܠܘܿܬܼܵܐ . ܘܒܲܫܟܼܵܚܬܼܵܐ ܕܐܲܝܕܵܐ ܕܲܡܝܲܬܿܪܵܐ : ܨܠܘܿܬܼܵܐ ܦܵܫܲܬ̤ ܡܸܢܹܗ . ܘܡܸܟܵܐ ܠܵܘ ܡܨܲܠܵܝܘܼ ܡܨܲܠܸܐ : ܐܸܠܵܐ ܚܵܘܪܵܐ ܗ̄ܘ̣ ܕܲܒܼܬܸܡܗܵܐ : ܒܨܸܒܼ̈ܘܵܬܼܵܐ ܠܵܐ ܡܸܬܿܕܲܪ̈ܟܵܢܝܵܬܼܵܐ ܕܠܵܐ ܡ̣ܢ ܥܵܠܡܵܐ ܕܡܵܝ̈ܘܿܬܹܐ : ܘܲܫܠܸܐ ܒܠܵܐ ܝܑܼܕܲܥܬܼܵܐ ܕܡ̣ܢ ܟܠ ܕܲܬܼܢܵܢ . ܗܵܕܲܐ ܗ̣̄ܝ ܠܵܐ ܝܼܕܲܥܬܼܵܐ ܕܐܲܡܝܼܪܵܐ : ܘܗܵܝ̇ ܕܛܘܼܒܼܵܘܗܝ ܠܡ̇ܢ ܕܲܡܛ̣ܵܐ ܠܠܵܐ ܝܑܼܕܲܥܬܼܵܐ ܕܠܵܐ ܡܸܬܼܥܲܒܼܪܵܐ : ܕܒܲܨܠܘܿܬܼܵܐ : ܐܲܝܟܼ ܕܐܸܡ݂ܲܪ ܐܹܘܲܓܼܪܝܼܣ .