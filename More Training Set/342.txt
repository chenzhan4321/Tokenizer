ܥܲܠ ܩܘܼܕܵܫ ܥܹܕܬܵܐ ܘܥܲܠ ܡܘܼܫܹܐ ܢܒ̣ܝܼܵܐ ܥܲܠ ܩܘܼܕܵܫ ܥܹܕܬܵܐ ܘܥܲܠ ܡܘܼܫܹܐ ܢܒ̣ܝܼܵܐ ܥܲܠ ܩܘܼܕܵܫ ܥܹܕܬܵܐ ܘܥܲܠ ܡܘܼܫܹܐ ܢܒ̣ܝܼܵܐ pb. 38 ܬܘܼܒ̣ ܡܐܡܪܐ . ܓ . ܕܥܲܠ ܩܘܼܕܵܫ ܥܹܕܬܵܐ ܘܥܲܠ ܡܘܼܫܹܐ ܢܒ̣ܝܼܵܐ : ܕܣܝܼܡ ܠܡܵܪܝ ܝܲܥܩܘܿܒ̣ ܡܲܠܦܵܢܵܐ . pb. 38 ܬܘܼܒ̣ ܡܐܡܪܐ . ܓ . ܕܥܲܠ ܩܘܼܕܵܫ ܥܹܕܬܵܐ ܘܥܲܠ ܡܘܼܫܹܐ ܢܒ̣ܝܼܵܐ : ܕܣܝܼܡ ܠܡܵܪܝ ܝܲܥܩܘܿܒ̣ ܡܲܠܦܵܢܵܐ . ܐܲܢ̄ܬ݁ ܥܲܬ݁ܝܼܪܵܐ ܗܲܒ̣ ܠܲܣܢܝܼܩܵܐ ܕܒ̣ܵܥܹ̇ܐ ܡܸܢܵܟ̣ : ܕܲܟ̣ܡܵܐ ܕܢܵܣܹ̇ܒ̣ ܠܵܐ ܡܸܬܼܟܲܚܲܕܼ ܕܢܸܗܦܘܿܟ̣ ܢܸܒ̣ܥܹܐ ܀ ܫܕܼܝܼ ܡܵܘܗܲܒ̣ܬܼܵܟ̣ ܥܲܠ ܚܵܕܼܘܼܪܵܐ ܟܲܕܼ ܠܵܐ ܫܵܘܹ̇ܐ : ܒܬܲܪܥܵܟ̣ ܢܵܩܹ̇ܫ ܠܵܐ ܡܵܪܝ ܬܸܫܪܹܝܘܗܝ ܡܸܣܟܹ݁ܢܵܐܝܼܬܼ ܀ ܟܡܵܐ ܕܬܸܬܸܠ ܠܝܼ ܬܘܼܒ̣ ܫܵܐܹ̇ܠ ܐ̄ܢܵܐ ܕܬܼܘܼܒ̣ ܬܲܣܓܹܐ ܠܝܼ : ܠܵܐ ܓܹܝܪ ܣܸܒ̣ܥܹ̇ܬܼ ܡ̣ܢ ܡܵܘܗܲܒ̣ܬܼܵܟ̣ ܐܲܝܟ̣ ܕܐܲܟ̣ܦܸܢܬܵܢܝ ܀ ܒܫܸܩܝܵܐ ܕܡܹܐܡܪܵܟ̣ ܕܪܵܕܹܐ ܨܹܐܕܲܝ ܥܲܬ݁ܝܼܪܵܐܝܼܬܼ : ܣܲܓ݁ܝܼ ܨܲܗܝܵܐܠ ܐܼܬ݁ܬܵܘܣܲܦ ܠܝܼ ܡ̣ܢ ܫܵܩܘܼܬܹܗ ܀ pb. 39 ܒܗܵܠܹܝܢ ܬܲܦܹ̈ܐ ܕܲܠܗܝܼܩ ܠܸܫܵܢܝ ܡ̣ܢ ܬܲܫܥܝܼܬܹܗ : ܨܲܗܝܵܐ ܕܬܲܪܥܝܼܬܼܝ ܠܵܐ ܐܸܬܼܦܲܝܲܓ̣ ܐܲܝܟ̣ ܕܐܸܫܬܲܪܲܚ ܀ ܡܥܝܼܢܵܐ ܗ̄ܘ̣ ܡܘܼܫܹܐ ܘܲܟ̣ܡܵܐ ܕܐܸܕܼܠܹܝܘܗܝ ܡܸܣܓܵܐ ܣܵܓܹܐ : ܗܲܒ̣ ܠܝܼ ܐܲܪܥܵܐ ܬܩܲܒܸ݁ܠ ܫܸܩܝܵܐ ܘܬܸܬܸܠ ܦܹܐܪܹ̈ܐ ܀ ܢܸܬܸ݁ܠ ܫܲܪܒܵܟ̣ ܥܠܲܠܬܹܗ ܕܫܘܼܒ̣ܚܵܐ ܡ̣ܢ ܫܵܡ̈ܘܿܥܹܐ : ܕܠܵܟ̣ ܩܘܼܠܵܣܵܐ ܠܗܘܿܢ ܥܘܼܕܼܪ̈ܵܢܹܐ ܘܠܝܼ ܚܘܼܣܵܝܵܐ ܀ ܠܚܲܩܠܹܗ ܕܡܘܼܫܹܐ ܥܸܠܹ̇ܬܼ ܐܸܚܨܘܿܕܼ ܟܲܦܵܐ ܕܐ̄ܪ̈݁ܵܙܲܝܟ : ܐܲܢ̄ܬ݁ ܙܲܡܸܢ ܠܝܼ ܦܵܥ̈ܠܹܐ ܕܫܘܼܒ̣ܚܵܐ ܥܲܠ ܐܸܫܟܵܪܵܟ̣ ܀ ܓܕܼܝܼܫܵܐ ܕܥܸܣܪܵܐ ܫܲܪܝܼܬ݁ ܐܹܣܝܼܡ ܒܢܵܘ̈ܝܼܵܬܼܵܟ̣ : ܗܲܒ̣ ܠܝܼ ܐܸܡܛܹܐ ܠܟܲܪܝܵܐ ܒܪܝܼܟ̣ܵܐ ܕܐܵܬܹ̇ܐ ܒܲܡܵܐܐ ܀ ܓܘܼܫܡܵܟ̣ ܪܲܒ݁ ܗ̄ܘ̣ ܡ̣ܢ ܐܵܡܘܿܪܹ̈ܐ ܘܡ̣ܢ ܫܵܡ̈ܘܿܥܹܐ : ܒܲܕܼܓ̣ܘܿܢ ܚܸܒ̣ܨܹ̇ܬܼ ܐܸܬܼܢܹܐ ܫܘܼܦܪܵܐ ܕܛܸܠܵܢܝܼܬܼܵܟ̣ ܀ ܒܚܲܬ݁ܝܼܬܼܘܼܬܼܵܟ̣ ܠܵܐ ܡܨܹܐ ܗܵܘܢܵܐ ܕܢܸܬܼܒܲܩܹܐ ܒܵܗ̇ : ܘܥܲܠܗܵܝ̇ ܨܘܼܪܬܵܟ̣ ܡܸܬܼܚܲܙܝܵܐ ܒܝܼ ܒܟ̣ܠܗܘܿܢ ܫܲܪ̈ܒܹܐ ܀ ܡܘܼܫܹܐ ܕܡܘܼܬܼܵܟ̣ ܗܵܐ ܡܸܬܼܢܲܨܲܪ ܒܲܝܢܵܬܼ ܣܸܦܘܵܬܼ̈ܝ : ܘܥܲܠ ܕܲܩ̣ܪܵܟ̣ ܗ̄ܘ̣ܵܐ ܢܒ̣ܝܼܵܐ ܐܲܟ̣ܘܵܬܼܝ ܨܵܪܬܹܗ ܒܟ̣ܠܵܟ̣ ܀ ܠܲܟܟܪ̈ܝܼܗܹܐ ܕܹܝܢ ܛܸܠܵܢܝܼܬܹܗ ܕܫܸܡܥܘܿܢ ܣܸܡܟܲܬ݀ : ܠܪܸܥܝܵܢܝ ܕܲܡܚܝܼܠ ܒܡܘܼܫܹܐ ܣܡܘܿܟܲܝܗܝ ܒܛܸܠܵܢܝܼܬܼܵܟ̣ ܀ ܟܡܵܐ ܕܠܵܟ̣ ܕܵܡܹ̇ܐ ܡ̣ܢ ܬܲܫܥܝܼܬܹܗ ܠܵܐ ܫܵܠܹ̇ܐ ܐ̄ܢܵܐ : ܘܕܲܚܙܹ̇ܝܬܼܵܟ̣ ܒܹܗ ܐܲܝܟܲܢ ܐܸܫܬ݁ܘܿܩ ܡ̣ܢ ܥܸܢܝܵܢܹܗ ܀ ܠܝܼ ܗܘ݀ ܡܓܲܪܸܓ̣ ܕܐܸܦܘܿܩ ܒܵܬܼܪܹܗ ܩܲܠܝܼܠܵܐܝܼܬܼ : ܟܲܕܼ ܡܲܣܒܲܪ ܠܝܼ ܕܗܵܐ ܣܵܡܹ̇ܟ̣ ܠܝܼ ܨܹܝܕܼ ܫܘܼܠܵܡܵܐ ܀ pb. 40 ܘܡܵܐ ܕܣܲܝܸܟ̣ܬܹܗ ܠܫܲܪܒܵܐ ܪܲܒܵܐ ܗܵܐ ܠܲܡ ܐܹܢܘܼܚ : ܨܹܝܕܼ ܫܘܼܠܵܡܹܗ ܬܘܼܒ̣ ܫܘܼܪܵܝܵܐ ܡܸܬܼܚܵܘܹܐ ܠܝܼ ܀ ܐܸܥܪܘܿܩ ܡܸܟܹܝܠ ܕܲܠܐܵܘܵܢܵܐ ܕܫܸܬܼܩܵܐ ܐܸܥܘܿܠ : ܕܠܵܐ ܐܸܒ̣ܩܹܐ ܠܝܼ ܡܸܨܥܲܬܼ ܐܘܼܪܚܵܐ ܡܬܼܝܼܚܵܐ ܕܐ̄ܪ̈ܵܙܵܘܗܝ ܀ ܐܸܫܬ݁ܘܿܩ ܣܲܓ݁ܝܼ ܘܐܹܡܲܪ ܩܲܠܝܼܠ ܡ̣ܢ ܦܸܠܵܐ̈ܬܹܗ : ܕܲܒ̣ܟܲܪ̈ܝܵܬܼܵܐ ܛܥܵܡܬܵܐ ܢܸܣܲܒ̣ ܕܲܬܼܡܝܼ̈ܗܵܬܼܵܐ ܀ ܒܐܝܼܕܹܗ ܕܡܘܼܫܹܐ ܐܸܬܼܪܲܫܡܲܬ݀ ܗ̄ܘ̣ܵܬܼ ܥܹܕܬܵܐ ܒܐ̄ܪܵܙܵܐ : ܘܲܕ݁ܛܘܼܦ̮ܣܵܐ ܗ̄ܘ̣ܵܐ ܡܲܫܟܲܢܙܲܒ̣ܢܵܐ ܡܸܬܼܟܲܢܹܐ ܗ̄ܘ̣ܵܐ ܀ ܠܵܘ ܗܘ݀ ܒܢ̣ܵܗ̇ ܗ̄ܘ̣ܵܐ ܫܲܪܝܼܪܵܐܝܼܬܼ ܕܠܵܘ ܡܵܪܵܗ̇ ܗ̄ܘ̣ܵܐ : ܡܸܪܫܲܡ ܪܲܫ̣ܡܵܗ̇ ܐ̄ܪܵܙܵܢܵܐܝܼܬܼ ܘܐܲܪܦ̣ܝܼ ܘܲܥ̣ܒܲܪ ܀ ܒܲܢܝܵܐ ܗ̄ܘ̣ܵܬܼ ܓܹܝܪ ܥܹܕܬܵܐ ܓܒ̣ܝܼܬܼܵܐ ܗܵܐ ܥܵܠܲܡ : ܘܣܵܗܹ̇ܕܼ ܡܘܸܫܹܐ ܕܲܚ̣ܙܵܐ ܕܡܘܼܬܼܵܗ̇ ܒܛܘܼܪܵܐ ܕܣܝܼܢܲܝ ܀ ܗܵܕܹܐ ܗܦܵܟ̣ܬܵܐ ܠܵܘ ܚܘܼܫܵܒܲܝ̈ ܥܲܓܸܠ̣ܘ ܣܵܡ̣ܡܘܼܗ̇ : ܫܪܵܪܵܐ ܪܡܲܙ ܠܝܼ ܕܗܵܢܵܘ ܩܘܼܫܬܵܐ ܒܵܟ̣ ܢܸܬܼܡܲܠܲܠ ܀ ܠܩܲܕܝܼܡܘܼܬܼܵܐ ܕܥܹܕܬܵܐ ܚ̣ܙܵܐ ܗ̄ܘ̣ܵܐ ܡܘܼܫܹܐ ܒܛܘܼܪܵܐ : ܘܲܢܚܸܬܼ ܪܲܫܡ̣ܵܗ̇ ܒܓܟܵܘ ܡܲܫܪܝܼܬܼܵܐ ܕܬܸܫܬܲܪܲܪ ܒܵܗ̇ ܀ ܟܲܕܼ ܐܸܬܼܦܲܩܲܕܼ ܥܲܠ ܬܘܼܩܵܢܹܗ ܕܡܲܫܟܲܢ ܙܲܒ̣ܢܵܐ : ܠܵܗ̇ ܠܲܕܼܡܘܼܬܼܵܐ ܕܥܹܕܬܵܐ ܚ̣ܙܵܐ ܗ̄ܘ̣ܵܐ ܫܲܪܝܼܪܵܐܝܼܬܼ ܀ ܫܡܲܥܘ ܦܵܪ̈ܘܿܫܹܐ ܕܠܵܐ ܥܸܨܝܵܢܵܐ ܠܩܘܼܫܬܵܐ ܓܲܠܝܵܐ : ܕܗܘ݀ܝܘܼ ܫܪܵܪܵܐ ܟܲܕܼ ܠܵܐ ܡܨܹܐ ܐ̄ܢܵܐ ܡܸܬܼܡܲܠܲܠ ܒܝܼ ܀ ܟܲܕܼ ܓܹܝܪ ܦܲܩ̣ܕܹܗ ܡܵܪܹܗ ܠܡܘܼܫܹܐ ܢܚܵܘܹܐ ܢܸܥܒܸ݁ܕܼ : ܡܲܫܟܲܢ ܙܲܒ̣ܢܵܐ ܕܫܲܡܸܫ ܙܲܒ̣ܢܵܐ ܒܐ̄ܪ̈ܵܙܹܐ ܕܥܹܕܬܵܐ ܀ pb. 41 ܡ̣ܢ ܕܲܚ̣ܫܲܒ̣ ܠܹܗ ܟܠܗܘܿܢ ܓܵܘܢܵܘ̈̈ܝ ܣܲܝܸܟ̣ ܗܵܪܟܵܐ : ܕܒܲܕܼܡܘܼܬܼܵܐ ܠܲܡ ܕܲܒ̣ܪܹܫ ܛܘܼܪܵܐ ܡܚܵܘܹܐ ܐ̄ܢܵܐ ܠܵܟ̣ ܀ ܥܹܕܬܵܐ ܕܒܲܢܝܵܐ ܣܠܸܩ ܚܵܘܝܼ ܠܹܗ ܒܓ̣ܵܘ ܥܲܪܦܸܠܵܐ : ܐܘܿܪܸܫܠܸܡ ܗ̄ܘ̣ܵܬܼ ܚܹܐܪܬܼܵܐ ܕܲܠܥܸܠ ܕܲܚ̣ܙܵܐ ܬܲܡܵܢ ܀ ܬܲܠܡܝܼܕܼܵܐ ܓܹܝܪ ܕܐܘܼܡܵܢܘܼܬܼܵܐ ܕܝܵܠܹ̇ܦ ܡܸܕܹܡ : ܠܹܗ ܠܲܥ̇ܒ̣ܵܕܼܵܐ ܕܲܓ̣ܡܝܼܪ ܚܵܙܹ̇ܐ ܘܟܸܢ ܩܵܪܹܒ̣ ܠܹܗ ܀ ܠܵܘ ܡ̣ܢ ܡܸܠܹ̈ܐ ܡܲܣܪܲܚ ܪܲܒܵܐ ܡܲܠܦܵܘܼܬܼܵܐ : ܠܹܗ ܠܲܥ̇ܒ̣ܕܵܐ ܡܚܵܘܹܐ ܕܲܓ̣ܡܝܼܪ ܠܐܲܝܢܵܐ ܕܝܵܠܹ̇ܦ ܀ ܠܵܐ ܓܹܝܪ ܡܸܫܟܲܚ ܢܸܥܒܸ݁ܕܼ ܡܸܕܹܡ ܟܲܕܼ ܠܵܐ ܚܙܹܐ ܠܹܗ : ܕܐܘܼܡܵܢܘܼܬܼܵܐ ܕܠܵܐ ܬܲܚܘܝܼܬܼܵܐ ܠܵܐ ܡܸܬܼܝܲܠܦܵܐ ܀ ܘܡܵܐ ܕܡܸܬܼܦܲܪܲܣ ܪܲܒܵܐ ܕܢܲܠܸܦ ܟܲܕܼ ܠܵܐ ܠܵܐܹ̇ܐ : ܨܒ̣ܘܼܬܼܵܐ ܓܡܝܼܪܬܵܐ ܡܩܲܪܸܒ̣ ܣܵܐܹ̇ܡ ܨܹܝܕܼ ܬܲܠܡܝܼܕܹܗ ܀ ܕܐܲܝܟ̣ ܗܵܟܲܢܵܐ ܥܒܲܕܼ ܒܵܪܘܿܝܵܐ ܠܡܘܼܫܹܐ ܥܲܒ̣ܕܹܗ : ܕܥܹܕܬܵܐ ܓܡܝܼܪܬܵܐ ܚܵܘܝܼ ܗ̄ܘܟܵܐ ܠܹܗ ܕܢܸܪܫܘܿܡ ܕܘܼܡܝܵܗ̇ ܀ ܕܠܵܐ ܬܸܦܸܕܼ ܠܵܗ̇ ܨܘܼܪܬܵܐ ܡܸܢܹܗ ܟܲܕܼ ܢܵܚܹ̇ܬܼ ܗ̄ܘ̣ܵܐ : ܚ̣ܙܵܗ̇ ܒܲܫܪܵܪܵܐ ܕܠܵܐ ܬܘܼܒ̣ ܢܸܛܥܹܝܗ̇ ܡܵܐ ܕܡܸܬܼܪܲܫܡܵܐ ܀ ܒܡܲܫܡܲܥ ܐܸܕܼܢܵܐ ܕܡܘܼܬܼܵܐ ܕܡܸܕܹܡ ܠܵܐ ܡܸܬܼܚܲܫܒ̣ܵܐ : ܚܙܵܬܼܵܐ ܗ̄ܝܼ ܡܲܨܝܵܐ ܬܸܟ̣ܢܘܿܫ ܬܹܐܚܘܿܕܼ ܟܠ ܨܘܼܪ̈ܵܬܼܵܐ ܀ ܐܸܠܘܼܠܵܐ ܚ̣ܙܵܐ ܡܘܼܫܹܐ ܒܥܲܝܢܵܘ̈ܗܝ ܥܹܕܬܵܐ ܕܒܲܢܝܵܐ : ܠܵܐ ܣܵܦܹ̇ܩ ܗ̄ܘ̣ܵܐ ܟ̱ܠܹܗ 1 : ܨܸܒ̣ܬܵܗ̇ ܢܚܵܘܹܐ ܢܸܥܒܸ݁ܕܼ ܀ ܒܲܕܼܡܘܼܬܼܵܐ ܓܹܝܪ ܕܐܸܬܼܚܲܙܝܲܬ݀ ܠܹܗ ܥܲܠ ܛܘܼܪ ܣܝܼܢܲܝ : pb. 42 ܢܚܸܬܼ ܗ̄ܘ̣ܵܐ ܘܓܲܡܪܹܗ ܠܗܵܘ̇ ܬܼܘܩܵܢܵܐ ܕܠܵܐ ܕܘܼܘܵܕܼܵܐ ܀ ܚ̣ܙܵܐ ܠܒܸܢܝܵܢܵܗ̇ ܕܲܡܟܲܠܲܠܬܵܐ ܒܫܲܠܗܹܒ̣ܝܼܬܼܵܐ : ܘܠܲܪܘܝܼܚܘܼܬܼܵܗ̇ ܕܲܡܥܲܕܲܢܬܵܐ ܒܪܵܘܡܵܐ ܪܲܒܵܐ ܀ ܚ̣ܙܵܐ ܗ̄ܘ̣ܵܐ ܠܥܘܼܡܪܵܗ̇ ܕܲܡܫܲܠܲܠ ܗ̄ܘ̣ܵܐ ܒܟܲܝܼܢܘܼܬܼܵܐ : ܘܕܲܝܪܵܗ̇ ܪܲܒ݁ܬܪܵܐ ܕܬܲܩܝܼܦܵܐ ܗ̄ܘ̣ܵܬܼ ܒܹܝܬܼ ܡܲܠܲܐܟܹ̈ܐ ܀ ܚ̣ܙܵܐ ܕܐܲܚܝܼܕܼܵܐ ܣܵܘ̈ܦܲܝ ܪܵܘܡܵܐ ܘܲܙܥܘܿܪܝܼܢ ܠܵܗ̇ : ܘܲܫܕܹܝܢ ܛܘܼܢܒܹ̈ܝܗ̇ ܥܲܠ ܦܸܢ̈ܝܵܬܼܵܐ ܘܬܼܘܼܒ̣ ܐܲܪܝܼܟ̣ܝܼܢ ܀ ܚ̣ܙܵܐ ܗ̄ܘ̣ܵܐ ܠܥܘܼܒܵܗ̇ ܕܲܚܡܝܼܠܝܼܢ ܒܹܗ ܚܲܝ̈ܠܲܝ ܪܵܘܡܵܐ : ܘܲܡܕܲܝܪܝܼܢ ܒܹܗ ܟܲܕܼ ܠܵܐ ܙܪܝܼܒ̣ܝܼܢ ܟܲܕܼ ܣܲܓ݁ܝܼܐܝܼܢ ܀ ܚ̣ܙܵܐ ܠܲܫܟ̣ܝܼܢܬܵܐ ܕܲܫܪܝܵܐ ܒܓ̣ܵܘܵܗ̇ ܒܲܩܕܼܘܿܫ ܩܘܼ̈ܕܼܫܝܼܢ : ܘܲܡܝܲܒ݁ܝ̣ܝܼܢ ܒܵܗ̇ ܬܸܓ̣ܡܲܝ̈ ܢܘܼܪܵܐ ܒܩܵܠܲܝ̈ ܫܘܼܒ̣ܚܵܐ ܀ ܚ̣ܙܵܐ ܗ̄ܘ̣ܵܐ ܠܓ̣ܘܼ̈ܕܹܐ ܟܲܕܼ ܩܵܝ̇ܡܝܼܢ ܒܵܗ̇ ܪܘܼܚܵܢܵܐܝܼܬܼ : ܘܣܸܕܼܪܹ̈ܐ ܡܬܼܝܼܚܹ̈ܐ ܕܲܦܫܝܼܛܝܼܢ ܒܵܗ̇ ܢܘܼܪܵܢܵܐܝܼܬܼ ܀ ܚ̣ܙܵܐ ܗ̄ܘ̣ܵܐ ܛܲܟ̣ܣܹ̈ܐ ܕܲܫܡܲܝܵܢܹ̈ܐ ܕܲܫܪܹܝܢ ܬܲܡܵܢ : ܘܥܝܼܪܹ̈ܐ ܒܫܘܼܒ̣ܚܵܐ ܕܙܵܥ̇ܩܝܼܢ ܩܵܠܹܐ ܕܩܲܕܝܼܫܘܼܬܼܵܐ ܀ ܚ̣ܙܵܗ̇ ܟܲܕܼ ܡܲܠܝܵܐ ܘܲܟ̣ܡܵܐ ܕܢܸܥܠܘܼܢ ܐܵܚܹ̇ܕܼ ܥܘܼܒܵܗ̇ : ܘܲܠܦܲܓ̣ܪ̈ܵܢܹܐ ܡܣܲܟ݁ܝܵܐ ܕܬܸܚܡܘܿܠ ܐܲܝܟ̣ ܕܲܠܥܝܼܪܹ̈ܐ ܀ ܚ̣ܙܵܗ̇ ܗ̄ܘ̣ܵܐ ܡܘܼܫܹܐ ܕܲܓ̣ܡܝܼܪ ܨܸܒ̣ܬܵܗ̇ ܡ̣ܢ ܓܵܘܙܲܠܬܵܐ : ܘܒܲܝܬܵܗ̇ ܪܲܒܵܐ ܕܟ̣ܠܹܗ ܢܘܼܪܵܐ ܗ̄ܘ̣ ܡ̣ܢ ܟܠ ܓܲܒ݁ܝܼ̈ܢ ܀ ܚ̣ܙܵܐ ܗ̄ܘ̣ܵܐ ܠܟܸܢܫܹ̈ܐ ܕܲܡܫܲܒ݁ܚܵܢܹ̈ܐ ܕܲܦܨܝܼܚܝܼܢ ܒܵܗ̇ : ܟܲܕܼ ܙܵܠܚ̇ܝܼܢ ܒܵܗ̇ ܩܘܼ̈ܕܼܫܹܐ ܓܐܲܝ̈ܵܐ ܡ̣ܢ ܦܘܼܡܲܝ̈ܗܘܿܢ ܀ ܚ̣ܙܵܗ̇ ܠܲܒ̣ܪܝܼܬܼܵܐ ܕܲܥܒ̣ܝܼܕܵܐ ܠܵܗ̇ ܟܘܼܒ̣ܫܵܐ ܠܪܸ̈ܓ̣ܠܹܝܗ̇ : pb. 43 ܘܗܝ݀ ܐܲܝܟ̣ ܚܹܐܪܘܼܬܼܵܐ ܒܪܵܘܡܵܐ ܕܲܠܥܸܠ ܡܸܬܼܓܲܝܐܵܐ ܗ̄ܘ̣ܵܬܼ ܀ ܚ̣ܙܵܗ̇ ܟܲܕܼ ܠܥܸܠ ܡ̣ܢ ܣܵܘ̈ܦܹܗ ܕܟ̣ܠܗܘܿܢ ܪ̈ܵܘܡܹܐ : ܘܲܠܥܸܠ ܡܸܢܵܗ̇ ܡܵܪܵܗ̇ ܒܲܠܚܘܿܕܼ ܐܝܼܬܼ ܐܲܝܟ̣ ܪܹܫܵܐ ܀ ܚ̣ܙܵܐ ܠܙܲܗܝܘܼܬܼܵܐ ܕܲܡܩܲܕܫܵܢܹ̈ܐ ܟܡܵܐ ܪܲܬ݁ܝܼܬܼܝܼܢ : ܘܗܵܠܹܝܢ ܩܵܠܹ̈ܐ ܕܲܡܒܲܪ̈ܟ̣ܵܢܹܐ ܟܡܵܐ ܥܲܙܝܼܙܝܼܢ ܀ ܚ̣ܙܵܐ ܒܵܗ̇ ܐܲܬܼܪܵܐ ܕܲܫܒ̣ܝܼܚ ܘܲܓ̣ܐܹܐ ܘܠܵܐ ܡܸܬ݁ܬܲܪܓܲܡ : ܀ ܘܲܠܓܟܵܘ ܡܸܢܹܗ ܕܲܓ̣ܢܝܼܙ ܘܲܦܐܹܐ ܘܠܵܐ ܡܸܬܼܥܲܩܲܒ̣ ܀ ܚ̣ܙܵܐ ܒܵܗ̇ ܢܘܼܗܪܵܐ ܐ̄ܫܝܼܕܼܵܐ ܬܪܝܼܥܵܐ ܕܠܵܐ ܡܸܣܬܲܝܲܟ̣ : ܙܲܗܪܵܐ ܕܚܝܼܠܵܐ ܕܫܲܠܗܹܒ̣ܝܼܬܼܵܐ ܕܠܵܐ ܡܸܬܼܡܲܠܲܠ ܀ ܚ̣ܙܵܐ ܐܸܣܟܹܡܵܐ ܕܬܲܪ̈ܥܹܐ ܦܬܼܝܼܚܹ̈ܐ ܕܐܲܦܲܝ̈ ܬܲܪ̈ܥܹܐ : ܕܲܩܪܝܼܡ ܙܝܼܘܵܐ ܘܫܲܪܝܵܐ ܫܟ̣ܝܼܢܬܵܐ ܠܓ̣ܵܘ ܡ̣ܢ ܢܘܼܗܪܵܐ ܀ ܚ̣ܙܵܐ ܒܲܕܼܡܘܼܬܼܵܐ ܒܲܝܬܵܐ ܕܲܠܓ̣ܵܘ ܐܲܝܟ̣ ܗܵܘ̇ ܕܲܥ̣ܒܲܕܼ : ܘܲܚܕܝܼܪܵܐ ܠܹܗ ܕܵܪܬܵܐ ܕܲܠܒܲܪ ܐܲܝܟ̣ ܗܵܝ̇ ܕܐܲܬܼܩܸܢ ܀ ܚ̣ܙܵܐ ܗ̄ܘ̣ܵܐ ܣܸܕܼܪܹ̈ܐ ܐܵܦ ܥܲܡܘܼ̈ܕܹܐ ܕܲܟ̣ܪܝܼܟ̣ܝܼܢ ܠܵܗ̇ : ܥܒ̣ܵܕܼܵܐ ܕܢܘܼܗܪܵܐ ܘܲܦܣܝܼܩ ܘܲܓ̣ܠܝܼܦ ܡ̣ܢ ܓܵܘܙܲܠܬܵܐ ܀ ܚ̣ܙܵܐ ܠܲܥܢܵܢܹ̈ܐ ܕܲܚܕܼܵܐ ܐܲܣܝܼܪ̈ܵܢ ܒܵܗ̇ : ܘܲܚܠܵܦܲܝܗܹܝܢ ܝܵܪ̈ܝܼܥܵܬܼܵܐ ܥ̣ܒܲܕܼ ܗ̄ܘ̣ܵܐ ܠܕܼܝܼܠܹܗ ܀ ܚ̣ܙܵܐ ܕܲܩܪܝܼܡܵܐ ܒܓ̣ܵܘܢܵܐ ܕܢܘܼܪܵܐ ܕ̣ܟ̣ܠ ܐܸܣܟܹܡ̈ܝܼܢ : ܘܲܨܒܲܥ̣ ܡܸܫ̈ܟܹ݁ܐ ܕܲܢܕܲܢܹܐ ܗ̄ܘ̣ܵܐ ܒܗܵܠܹܝܢ ܓܵܘ̈ܢܹܐ ܀ ܚ̣ܙܵܐ ܗ̄ܘ̣ܵܐ ܠܣܲܗܪܵܐ ܒܲܕܼܡܘܼܬܼ ܩܸܫܬܵܐ ܗܵܝ̇ ܕܲܥܢܵܢܹ̈ܐ : ܘܠܐܸܣܦܲܝܢܝܼܩܵܐ ܥܲܡ ܣܵܣܓܵܘܢܵܐ ܨܒܲܥ̣ ܐܲܟ̣ܘܵܬܼܵܗ̇ ܀ ܚ̣ܙܵܗ̇ ܒܲܟ̣ܪ̈ܘܼܒܹܐ ܟܲܕܼ ܡܸܫܬܲܩܠܵܐ ܒܟܲܬܼܦܵܐ ܕܢܘܼܪܵܐ : pb. 44 ܘܲܥ̣ܒܲܕܼ ܩܘܿܦܹ̈ܐ ܕܲܒ̣ܠܹܘܵܝܹ̈ܐ ܢܙܲܝܲܚ ܕܝܼܠܹܗ ܀ ܐܲܝܟܲܢ ܕܲܚ̣ܙܵܗ̇ ܗܵܟܲܢ ܪܲܫܡܵܗ̇ ܚܲܬ݁ܝܼܬܼܵܐܝܼܬܼ : ܐܸܠܘܼܠܵܐ ܚ̣ܙܵܗ̇ ܡܣܲܝܸܟ̣ ܗ̄ܘ̣ܵܐ ܠܟ̣ܠܗܘܿܢ ܨܸܒ̣ܬܹ̈ܝܗ̇ ܀ ܗܵܪܟܵܐ ܐ̄ܪܵܙܵܐ ܓܠܹܐ ܗ̄ܘ̣ܵܐ ܐܲܝܟ̣ ܫܸܡܫܵܐ ܒܚܲܬ݁ܝܼܬܼܘܼܬܹܗ : ܘܗܘ݀ ܢܵܬܹ̇ܦ ܠܝܼ ܢܸܬܼܡܲܠܲܠ ܒܝܼ ܣܘܼܥܪܵܢܵܐܝܼܬܼ ܀ ܕܵܡܹ̇ܐ ܗ̄ܘ̣ܵܐ ܠܹܗ ܡܘܼܫܹܐ ܠܡܵܪܲܢ ܒܐܲܝܠܹܝܢ ܕܲܣ̣ܥܲܪ : ܕܗ݀ܘܝܘܼ ܕܡܘܼܬܹܗ ܘܛܸܠܵܢܝܼܬܹܗ ܘܨܘܼܪܬܵܐ ܕܓ̣ܘܼܫܡܹܗ ܀ ܒܗܵܘ̇ ܬܘܼܩܵܢܵܐ ܕܲܚ̣ܙܵܐ ܒܛܘܼܪܵܐ ܗܵܘ̇ ܠܹܘܵܝܵܐ : ܠܵܗ̇ ܗ̄ܘ̣ ܠܥܹܕܬܵܐ ܨܵܪ ܒܲܕܼܡܘܼܬܼܵܐ ܗܵܝ̇ ܕܲܡܫܝܼܚܵܐ ܀ ܘܲܕܼܒܲܢܝܵܐ ܗ̄ܘ̣ܵܬܼ ܥܹܕܬܵܐ ܒܐ̄ܪܵܙܵܐ ܗܵܐ ܡ̣ܢ ܗܵܝܕܹܝܢ : ܣܵܗܹܕܼ ܕܵܘܝܼܕܼ ܕܲܚ̣ܙܵܗ̇ ܗ̄ܘܟܵܐ ܬܘܼܒ̣ ܐܲܝܟ̣ ܕܐܵܦ ܡܘܼܫܹܐ ܀ ܐܸܬ݁ܕܲܟ̣ܪ ܠܥܹܕܬܵܗ ܕܲܩ̣ܢܲܝܬ݁ ܡ̣ܢ ܩܕܝܼܡ ܗܵܐ ܓܲܠܝܵܐܝܼܬܼ : ܐܲܟ̣ܪܸܙ ܕܵܘܝܼܕܼ ܥܲܠ ܬܘܼܩܵܢܵܗ̇ ܕܲܡܫܲܟ̣ܠܲܠܬܵܐ ܀ ܠܲܓ̣ܡܝܼܪܘܼܬܼܵܗ̇ ܚ̣ܙܵܐ ܗ̄ܘ̣ܵܐ ܡܘܼܫܹܐ ܘܲܢܚܸܬܼ ܪܲܫ̣ܡܵܗ̇ : ܘܝܲܒ݁ܠܹܗ ܠܐ̄ܪܵܙܵܐ ܕܥܹܕܬܵܐ ܘܡܵܪܲܢ ܥܲܠ ܬܘܼܩܵܢܵܗ̇ ܀ ܠܵܐ ܥܲܡܘܼ̈ܛܵܢ ܗܵܠܹܝܢ ܕܐܸܡ̇ܪܹܬܼ ܐܘܿ ܫܵܡ̈ܘܿܥܹܐ : ܒܘܼܝܵܢܵܐ ܓܹܝܪ ܒܵܥ̈ܝܵܢ ܐܸܢܹܝܢ ܘܟܸܢ ܡܸܬܼܝܲܕܼ̈ܥܵܢ ܀ ܗܵܫܵܐ ܫܸܩ̇ܠܹܬܼ ܕܐܹܚܹܘܹܐ ܠܵܟ̣ ܫܲܪܝܼܪܵܐܝܼܬܼ : ܕܐܲܝܟܲܢ ܪܲܫܡܵܗ̇ ܡܘܼܫܹܐ ܠܥܹܕܬܵܐ ܒܟ̣ܠ ܐܸܣܟܹܡ̈ܝܼܢ ܀ ܒܡܲܫܟܲܢܙܲܒ̣ܢܵܐ ܨܵܪ ܗ̄ܘ̣ܵܐ ܠܝܲܬܼܒܵܗ̇ ܕܲܡܟܲܠܲܠܬܵܐ : ܘܒܲܩܕܼܘܿܫܩܘܼ̈ܕܼܫܹܐ ܡܲܕܼܒ݁ܚܵܐ ܙܲܗܝܵܐ ܕܡܵܪܲܬܼ ܐ̄ܪ̈ܵܙܹܐ ܀ ܠܲܡܕܲܒ݁ܪ̈ܵܢܹܐ ܕܥܲܡܵܐ ܫܲܒ̣ܥܝܼܢ ܨܵܪ ܒܲܫܠܝܼܚܹ̈ܐ : pb. 45 ܘܒܲܬܼܪܸܥܣܲܪܬܵܐ ܠܪܹ̈ܫܲܝ ܫܲܒ̣̈ܛܹܐ ܗܵܠܹܝܢ ܕܲܓ̣ܒ̣ܵܐ ܀ ܡ̣ܢ ܗܵܝ̇ ܪܘܼܚܵܐ ܕܐܝܼܬܼ ܗ̄ܘ̣ܵܐ ܒܡܘܼܫܹܐ ܢܣܲܟ̣ ܗ̄ܘ̣ܵܐ ܒܗܵܠܹܝܢ : ܐܲܝܟ̣ ܕܲܡܫܝܼܚܵܐ ܡ̣ܢ ܪܘܼܚ ܦܘܼܡܹܗ ܢܣ̣ܲܟ̣ ܒܲܫܠܝܼܚܵܘ̈ܗܝ ܀ ܗܘ݀ܵܘ ܡܲܠܦܵܢܹ̈ܿܐ ܠܟ̣ܠܹܗ ܥܲܡܵܐ ܒܐܝܼ̈ܕܲܝ ܡܘܼܫܹܐ : ܘܐܸܬܼܝܲܩܲܪ ܗܘ݀ ܐܲܝܟ̣ ܐܵܠܵܗܵܐ ܡ̣ܢ ܡܲܫܪܝܼܬܼܵܐ ܀ ܫܩܲܠ̣ܘ ܡ̣ܢ ܪܘܼܚܹܗ ܫܲܒ̣ܥܝܼܢ ܘܲܢܦܲܩ̣ܘ ܒܲܝܢܵܬܼ ܫܲܒ̣ܛܹ̈ܐ : ܐܲܝܟ̣ ܕܲܡܫܝܼܚܵܐ ܒܓ̣ܘܼܕܵܐ ܕܫܲܒ̣ܥܝܼܢ ܡܸܣܬܲܒܲܪ ܗ̄ܘ̣ܵܐ ܀ ܗܵܢܵܐ ܐ̄ܪܵܙܵܐ ܢܲܩܝܼܦ ܗ̄ܘ̣ܵܐ ܠܹܗ ܠܦܹܐܩܵܐ ܕܝܼܪܸܒ̣ : ܘܡܸܛܠ ܗܵܢܵܐ ܫܩܲܠ̣ ܫܘܼܠܛܵܢܵܐ ܕܢܸܗܘܹܐ ܐܲܠܵܗ ܀ ܗܵܢܵܐ ܛܲܟ̣ܣܵܐ ܕܐܸܬ݀ܵܐ ܠܥܵܠܡܵܐ ܒܐܝܼ̈ܕܲܝ ܡܵܪܲܢ : ܗܵܐ ܡ̣ܢ ܡܘܼܫܹܐ ܡܸܬܼܝܲܒܲܠ ܗ̄ܘ̣ܵܐ ܐ̄ܪܵܘܵܢܵܐܝܼܬܼ ܀ ܐܸܠܘܼܠܵܐ ܓܹܝܪ ܨܵܪܹܗ ܡܘܼܫܹܐ ܟ̱ܠܹܗ ܒܟ̣ܠܗܹܝܢ : ܠܵܘ ܒܲܫܪܵܪܵܐ ܢܒ̣ܝܼܵܐ ܐܲܟ̣ܘܵܬܼܝ ܩܵܪܹܐ ܗ̄ܘ̣ܵܐ ܠܹܗ ܀ ܣܲܦ̣ܘ ܒܹܗ ܐ̄ܪ̈ܵܙܹܐ 2 : ܥܕܲܡܵܐ ܕܝܼܩܸܕܼ 3 : ܘܐܵܘܦܝܼ ܦܲܓ̣ܪܹܗ : ܘܫܸܪܟܲܬ݀ ܨܘܼܪܬܹܗ ܠܙܝܼܘܵܐ ܪܲܒܵܐ ܕܐܲܠܵܗܘܼܬܼܵܐ ܀ ܐܸܬܼܢܲܒ̣ܪܲܫ ܗ̄ܘ̣ܵܐ ܒܛܘܼܦ̮ܣܵܐ ܕܫܸܓ̣ܪ̈ܵܘܗܝ ܚܲܡܝܼܡܵܐܝܼܬܼ : ܥܕܲܡܵܐ ܕܐܲܙܗܲܪ ܐܲܝܟ̣ ܢܘܼܪܵܢܵܐ ܒܫܘܼܒ̣ܚܵܐ ܕܲܠܒܸܫ̣ ܀ ܥܲܠ̣ ܠܲܕܼܡܘܼܬܼܵܐ ܘܲܪܬܲܚ̣ ܗ̄ܘ̣ܵܐ ܒܵܗ̇ ܐܲܝܟ̣ ܕܲܒ̣ܢܘܼܪܵܐ : ܘܲܢܦܲܩ̣ ܡܸܢܵܗ̇ ܟܲܕܼ ܡܸܬܼܓܵܘܙܲܠ ܝܵܩܘܿܕܵܐܝܼܬܼ ܀ ܩܢܵܬ݀ ܗ̄ܘ̣ܵܬܼ ܨܘܼܪܬܹܗ ܝܵܩܘܿܕܼܘܼܬܼܵܐ ܡ̣ܢ ܕܲܡܫܝܼܚܵܐ : ܘܐܲܚܕܹܗ ܥܲܡܵܐ ܐܲܝܟ̣ ܠܐܲܠܵܗܵܐ ܒܕܸܚܠܵܐ ܪܲܒܵܐ ܀ pb. 46 ܓܕܲܠ̣ ܠܹܗ ܐ̄ܪܵܙܵܐ ܩܸܢܵܐ ܕܢܘܼܪܵܐ ܒܓ̣ܵܘ ܦܲܪܨܘܿܦܹܗ : ܘܲܪܒܲܥ̣ ܗ̄ܘ̣ܵܐ ܒܹܗ ܘܗܘ݀ ܡܲܪܗܸܒ̣ ܗ̄ܘ̣ܵܐ ܠܲܕܼܚܵܙܹ̇ܝܢ ܠܹܗ ܀ ܐܸܬ݁ـ݁ܨܝܼܪ ܗ̄ܘ̣ܵܐ ܠܹܗ ܒܗܵܘ̇ ܦܵܪܘܿܩܵܐ ܟ̱ܠܹܗ ܨܲܠܡܹܗ : ܘܡܸܛܠ ܫܘܼܦܪܹܗ ܐܲܪܦܝܼ ܪܗܵܒ̣ܬܵܐ ܒܟ̣ܠ ܚܲܙܵܝܵܘ̈ܗܝ ܀ ܕܠܲܩ̣ ܗ̄ܘ̣ܵܐ ܒܓ̣ܵܘ̈ܢܹܐ ܘܐܸܬܼܡܲܙܲܓ̣ܘ ܒܹܗ ܡ̣ܢ ܕܲܡܫܝܼܚܵܐ : ܘܗܵܐ ܩܲܪܝܼܒ̣ ܗ̄ܘ̣ܵܐ ܕܢܲܣܒܲܪ ܥܲܡܵܐ ܕܐܲܠܵܗܵܐ ܗ̄ܘ̣ܵܐ ܀ ܐܸܬ݁ܕܲܪܲܓ̣ ܗ̄ܘ̣ܵܐ ܠܪܵܘܡܵܐ ܕܐ̄ܪ̈ܵܙܹܐ ܘܲܣܠܸܩ ܫܲܢܝܼ : ܘܗܵܐ ܕܢܸܫܪܲܟ̣ ܠܹܗ ܠܲܫܡܵܐ ܣܓ̣ܝܼܕܼܵܐ ܕܐܲܠܵܗܘܼܬܼܵܐ ܀ ܬܸܡܗܲܬ݀ ܗ̄ܘ̣ܵܬܼ ܠܵܗ̇ ܐܲܪܥܵܐ ܟ̱ܠܹܗ̇ ܒܓ̣ܵܘܢܹ̈ܐ ܕܲܣ̣ܥܲܪ : ܘܩܲܪܝܼܒ̣ܵܐ ܗ̄ܘ̣ܵܬܼ ܠܲܡܗܲܝܡܵܢܘܼ ܕܗܘ݀ܝܘܼ ܡܵܪܵܗ̇ 4 :܀ ܢܩܸܦ̣ ܗ̄ܘ̣ܵܐ ܠܹܗ ܫܡܵܐ ܕܓܲܢ̄ܒܵܪܘܼܬܼܵܐ ܒܲܝܢܵܬܼ ܥܲܡܡܹ̈ܐ : ܘܲܪܢܵܘ ܕܲܟ̣ܒܲܪ ܗܘ݀ܝܘܼ ܫܲܠܝܼܛ ܥܲܠ ܒܸܪ̈ܝܵܬܼܵܐ ܀ ܚܙܵܬ݀ ܡܲܫܪܝܼܬܼܵܐ ܟܲܕܼ ܦܵܩܹ̇ܕܼ ܗ̄ܘ̣ܵܐ ܠܪܵܘܡܵܐ ܘܥܘܼܡܩܵܐ : ܘܫܸܩܠܲܬ݀ ܥܲܝܢܵܗ̇ ܕܬܸܚܙܹܝܘܗܝ ܒܲܫܡܵܐ ܕܒ̣ܵܪܘܿܝܘܼܬܼܵܐ ܀ ܛ̇ܥܵܝܗܝ ܗ̄ܘ̣ܵܐ ܥܲܡܵܐ ܐܵܦ ܠܐܲܠܵܗܵܐ ܒܗܵܝ̇ ܕܲܓ̣ܢܝܼܙ ܗ̄ܘ̣ܵܐ : ܘܡܘܼܫܹܐ ܕܩܲܪܝܼܒ̣ ܗܘ݀ ܡܲܠܝܼ ܗ̄ܘ̣ܵܐ ܕܘܼܟܲܬܼ ܡܵܪܹܗ ܀ ܥܕܲܡܵܐ ܠܗܵܪܟܵܐ ܢܲܓ̣ܕܲܢܝ ܡܘܼܫܹܐ ܒܲܬܼܡܝܼ̈ܗܵܬܹܗ : ܘܬܼܘܼܒ̣ ܠܵܐ ܡܨܹܐ ܐ̄ܢܵܐ ܕܐܸܩܪܘܿܒ̣ ܥܲܡܹܗ ܕܲܡܦܲܫܲܚ ܠܝܼ ܀ ܚܵܒܹ̇ܬܼ ܠܝܼ ܓܹܝܪ ܡ̣ܢ ܬܲܫܥܝܼܬܹܗ ܕܒܲܪ ܠܹܘܵܝܹ̈ܐ : ܕܲܟ̣ܡܵܐ ܕܐܹܡܲܪ ܬܘܼܒ̣ ܡܸܬܼܝܲܬ݁ܪܵܐ ܘܣܵܟ̣ܵܐ ܠܲܝܬܵܘܗܝ ܀ ܐܸܠܘܼ ܪܸܥܝܵܢܝ ܠܵܐ ܐܲܡܚܸܠ̣ ܠܹܗ ܡܸܢܹܗ ܕܫܲܪܒܵܐ : pb. 47 ܗܵܫܵܐ ܗ̄ܘ̣ ܫܲܪܝܼܬܼ ܐܹܡܲܠܸܠ ܗ̄ܘܹ̇ܝܬܼ ܚܲܬ̈ܝܼܬܼܵܐܝܼܬܼ ܀ ܐܸܠܘܼ ܗܵܘܢܵܐ ܠܵܐ ܛܵܐܹ̇ܦ ܗ̄ܘ̣ܵܐ ܒܣܲܓ̣ܝܼ̈ܐܵܬܼܵܐ : ܗܵܢܵܐ ܪܹܫܵܐ ܗ̄ܘ̣ ܠܵܘ ܫܘܼܠܵܡܵܐ ܕܡܹܐܡܪܹܗ ܕܡܘܼܫܹܐ ܀ ܗܵܪܟܵܐ ܐܹܣܝܼܡ ܡܝܼܠܵܐ ܕܫܸܬܼܩܵܐ ܐܲܝܟ̣ ܐܵܘܵܢܵܐ : ܘܐܸܢ ܐܝܼܬܼ ܙܲܒ̣ܢܵܐ ܬܘܼܒ̣ ܪܵܕܹܐ ܐ̄ܢܵܐ ܒܐܘܼܪܚܹܗ ܕܘܼܫܹܐ ܀ ܬܡܝܼܗ ܗ̄ܘ̣ ܐ̄ܪܵܙܵܐ ܕܫܲܡܸܫ ܬܲܡܵܢ ܘܠܵܐ ܡܸܬܼܡܲܠܲܠ : ܘܫܵܬܹ̇ܩ ܐ̄ܢܵܐ ܠܝܼ ܕܠܵܐ ܢܸܙܥܲܪ ܒܝܼ ܛܘܼܦ̮ܣܵܐ ܪܲܒܵܐ ܀ ܠܗܵܝ̇ ܡܲܚܲܬܬܵܐ ܕܡ̣ܢ ܪܹܫ ܛܘܼܪܵܐ ܕܲܠܘܵܬܼ ܥܲܡܵܐ : ܡ̇ܢ ܟܲܝ ܣܵܦܹ̇ܩ ܠܲܡܡܲܠܵܘܼ ܐܲܝܟܲܢ ܕܐܝܼܬܹܝܗ̇ ܀ ܥܕܲܡܵܐ ܠܗܵܪܟܵܐ ܒܐ̄ܪ̈ܵܙܹܐ ܫܒ̣ܝܼܚܹ̈ܐ ܡܸܫܬܲܡܲܫ ܗ̄ܘ̣ܵܐ : ܘܗܵܪܟܵܐ ܨܲܠܡܵܐ ܪܲܒܵܐ ܕܲܡܠܟܵܐ ܫܩܲܠ̣ ܗ̄ܘ̣ܵܐ ܘܲܢܚܸܬܼ ܀ ܕܢܲܚ̣ ܐܲܝܟ̣ ܫܸܡܫܵܐ ܥܲܠ ܥܸܒ̣ܪ̈ܵܝܹܐ ܘܐܲܓ̣ܗܲܪ ܐܸܢܘܿܢ : ܢܦܲܩ̣ܘ ܙܲܠܝܼܩܹ̈ܐ ܡ̣ܢ ܦܲܪܨܘܿܦܹܗ ܥܲܠ ܡܲܫܪܝܼܬܼܵܐ ܀ ܐܲܒ̣ܪܸܩ ܢܘܼܗܪܹܗ ܘܲܬܼܗܲܪ ܥܲܡܵܐ ܒܥܲܙܝܼܙܘܼܬܹܗ : ܢܚܸܬܼܘ ܙܲܗܪܝܼܪ̈ܵܘܗܝ ܘܲܪܥܸܠ̣ܘ ܫܲܒ̣̈ܛܹܐ ܒܬܲܗܪܵܐ ܕܲܚ̣ܙܵܘ ܀ ܫܸܡܫܵܐ ܕܒܸܣܪܵܐ ܥܛܝܼܦ ܙܲܠܝܼܩܹ̈ܐ ܢܚܸܬܼ ܡ̣ܢ ܛܘܼܪܵܐ : ܘܲܒ̣ܫܘܿܫܸܦܵܐ ܚܡܲܠ̣ ܓܲܐܝܘܼܬܹܗ ܡ̣ܢ ܚܲܙܵܝܹ̈ܐ ܀ ܐܘܿ ܫܘܿܫܸܦܵܐ ܥܛܝܼܦܲܬܼ ܐ̄ܪ̈ܵܙܹܐ ܬܵܡ̇ܗܵܐ ܠܝܼ ܒܹܟ̣ܝ : ܕܲܒ̣ܐ̄ܢܵܫܘܼܬܹܗ ܕܒܲܪ ܐܲܠܵܗܵܐ ܨܝܼܪ ܦܘܼܚܵܡܹܟ̣ܝ ܀ ܒܗܵܝ̇ ܫܘܿܫܸܦܵܐ ܕܐܲܪܡ̣ܝܼ ܡܘܼܫܹܗ ܥܲܠ ܦܲܪܨܘܿܦܹܗ : ܦܲܓ̣ܪܵܢܘܼܬܹܗ ܕܒܲܪ ܐܲܠܵܗܵܐ ܡܸܬܼܚܲܙܝܵܐ ܗ̄ܘ̣ܵܬܼ ܀ ܡܸܛܠ ܗܵܠܹܝܢ ܐ̄ܪ̈ܵܙܹܐ ܕܩܘܼܫܬܵܐ ܕܲܠܒܸܫ̣ ܡܘܼܫܹܐ : pb. 48 ܠܡܵܪܹܗ ܡܒ̣ܝܹ̈ܐ ܢܒ̣ܝܵܐ ܐܲܟ̣ܘܵܬܼܝ ܩܵܪܹܐ ܗ̄ܘ̣ܵܐ ܠܹܗ ܀ ܒܓ̣ܵܘ ܫܘܿܫܸܦܵܐ ܟܢܘܼܫܬܵܐ ܠܡܘܼܫܹܐ ܝܲܩܲܪܬܹܗ ܗ̄ܘ̣ܵܬܼ : ܘܲܒ̣ܐ̄ܢܵܫܘܼܬܹܗ ܥܹܕܬܵܐ ܠܡܵܪܲܢ ܩܲܒܸ݁ܠܬܹܗ ܗ̄ܘ̣ܵܬܼ ܀ ܘܹܐܠܵܐ ܘܢܸܦܠܲܬ݀ ܒܐܲܦܲܝ̈ ܡܘܼܫܹܐ ܨܹܝܕܼ ܡܲܫܪܝܼܬܼܵܐ : ܗܵܢܵܘ ܛܘܼܦ̮ܣܵܐ ܕܥܹܕܬܵܐ ܠܡܵܪܲܢ ܒܦܲܓ̣ܪܹܗ ܐܸܚܕܲܬ݀ ܀ ܗܵܠܹܝܢ ܐ̄ܪ̈ܵܙܹܐ ܒܐܲܝܢܵܐ ܕܲܣܦܝܼܪ ܡܸܙܕܲܡܪܝܼܢ ܗ̄ܘ̣ܵܘ : ܘܲܒ̣ܛܘܼܠܝܵܩܵܐ ܘܚܲܪܝܼܦ ܗܵܘܢܵܐ ܬܘܼܒ̣ ܥܵܬܼܪܝܼܢ ܗ̄ܘ̣ܵܘ ܀ ܘܕܲܒ̣ܨܝܼܪܵܐܝܼܬܼ ܐܸܬܼܡܲܠܲܠ ܒܝܼ ܫܲܪܒܹܗ ܕܡܘܼܫܹܐ : ܠܵܐ ܡܵܪܝ ܬܸܛܠܘܿܡ ܥܲܡܠܹܗ ܙܥܘܿܪܵܐ ܕܲܚܒܸܢܵܢܵܐ ܀ ܠܲܡܚܝܼܠܘܼܬܹܗ ܕܡܹܐܡܪܵܐ ܩܲܒܸ݁ܠ ܚܲܒ݁ܝܼܒ̣ܵܐܝܼܬܼ : ܘܢܸܦܸܠ ܫܵܡܘܿܢܝ ܥܲܠ ܦܵܬܼܘܿܪܵܟ̣ ܦܵܪܘܿܫܵܐܝܼܬܼ ܀ ܕܠܵܐ ܣܲܝܸܟ̣ܬܵܟ̣ ܠܵܐ ܥܕܼܝܼܠ ܐ̄ܢܵܐ ܡܵܪܝ ܡ̣ܢ ܟܹܐܢܘܼܬܼܵܐ : ܡ̇ܢ ܓܹܝܪ ܡܵܘܦܹܐ ܕܲܡܣܲܝܟ̣ܵܐܝܼܬܼ ܢܹܐܡܲܪ ܫܲܪܒܵܟ̣ ܀ ܩܲܒܥܸܠ ܕܲܫܢܵܐ ܕܩܵܠܹ̈ܐ ܙܥܘܼܪܹ̈ܐ ܕܫܲܕܲܪ ܠܸܫܵܢܝ : ܘܛܘܿܪ ܠܝܼ ܠܘܵܬܼܵܟ̣ ܣܝܼܡܬܼܵܐ ܕܪ̈ܲܚܡܹܐ ܥܲܕܼ ܐܵܬܹ̇ܐ ܐ̄ܢܵܐ ܀ ܚܠܵܦ ܟܲܪ̈ܝܵܬܼܵܐ ܕܙܸܡ̇ܪܹܬܼ ܗܵܪܟܵܐ ܢܲܫܝܼܫܵܐܝܼܬܼ : ܢܹܐܪܟܘܼܢ ܪ̈ܲܚܡܲܝܟ ܪ̈ܲܚܡܲܝܟ ܘܲܒ̣ܗܘܿܢ ܐܸܚܹܐ ܢܲܓܝܼܪܵܐܝܼܬܼ ܀ ܒܲܪ ܐܲܠܵܗܵܐ ܕܲܥܠܵܘܗܝ ܐܲܟ̣ܬܸܒ̣ ܡܘܼܫܹܐ ܥܲܒ̣ܕܹܗ : ܠܵܟ̣ ܬܸܫܒ݁ܘܿܚܬܵܐ ܠܥܹܕܬܵܟ ܣܲܒ̣ܪܵܐ ܘܠܝܼ ܫܘܼܒ̣ܩܵܢܵܐ ܀ ܐܲܢ̄ܬ݁ ܥܲܬ݁ܝܼܪܵܐ ܗܲܒ̣ ܠܲܣܢܝܼܩܵܐ ܕܒ̣ܵܥܹ̇ܐ ܡܸܢܵܟ̣ : ܕܲܟ̣ܡܵܐ ܕܢܵܣܹ̇ܒ̣ ܠܵܐ ܡܸܬܼܟܲܚܲܕܼ ܕܢܸܗܦܘܿܟ̣ ܢܸܒ̣ܥܹܐ ܀ ܫܕܼܝܼ ܡܵܘܗܲܒ̣ܬܼܵܟ̣ ܥܲܠ ܚܵܕܼܘܼܪܵܐ ܟܲܕܼ ܠܵܐ ܫܵܘܹ̇ܐ : ܒܬܲܪܥܵܟ̣ ܢܵܩܹ̇ܫ ܠܵܐ ܡܵܪܝ ܬܸܫܪܹܝܘܗܝ ܡܸܣܟܹ݁ܢܵܐܝܼܬܼ ܀ ܟܡܵܐ ܕܬܸܬܸܠ ܠܝܼ ܬܘܼܒ̣ ܫܵܐܹ̇ܠ ܐ̄ܢܵܐ ܕܬܼܘܼܒ̣ ܬܲܣܓܹܐ ܠܝܼ : ܠܵܐ ܓܹܝܪ ܣܸܒ̣ܥܹ̇ܬܼ ܡ̣ܢ ܡܵܘܗܲܒ̣ܬܼܵܟ̣ ܐܲܝܟ̣ ܕܐܲܟ̣ܦܸܢܬܵܢܝ ܀ ܒܫܸܩܝܵܐ ܕܡܹܐܡܪܵܟ̣ ܕܪܵܕܹܐ ܨܹܐܕܲܝ ܥܲܬ݁ܝܼܪܵܐܝܼܬܼ : ܣܲܓ݁ܝܼ ܨܲܗܝܵܐܠ ܐܼܬ݁ܬܵܘܣܲܦ ܠܝܼ ܡ̣ܢ ܫܵܩܘܼܬܹܗ ܀ pb. 39 ܒܗܵܠܹܝܢ ܬܲܦܹ̈ܐ ܕܲܠܗܝܼܩ ܠܸܫܵܢܝ ܡ̣ܢ ܬܲܫܥܝܼܬܹܗ : ܨܲܗܝܵܐ ܕܬܲܪܥܝܼܬܼܝ ܠܵܐ ܐܸܬܼܦܲܝܲܓ̣ ܐܲܝܟ̣ ܕܐܸܫܬܲܪܲܚ ܀ ܡܥܝܼܢܵܐ ܗ̄ܘ̣ ܡܘܼܫܹܐ ܘܲܟ̣ܡܵܐ ܕܐܸܕܼܠܹܝܘܗܝ ܡܸܣܓܵܐ ܣܵܓܹܐ : ܗܲܒ̣ ܠܝܼ ܐܲܪܥܵܐ ܬܩܲܒܸ݁ܠ ܫܸܩܝܵܐ ܘܬܸܬܸܠ ܦܹܐܪܹ̈ܐ ܀ ܢܸܬܸ݁ܠ ܫܲܪܒܵܟ̣ ܥܠܲܠܬܹܗ ܕܫܘܼܒ̣ܚܵܐ ܡ̣ܢ ܫܵܡ̈ܘܿܥܹܐ : ܕܠܵܟ̣ ܩܘܼܠܵܣܵܐ ܠܗܘܿܢ ܥܘܼܕܼܪ̈ܵܢܹܐ ܘܠܝܼ ܚܘܼܣܵܝܵܐ ܀ ܠܚܲܩܠܹܗ ܕܡܘܼܫܹܐ ܥܸܠܹ̇ܬܼ ܐܸܚܨܘܿܕܼ ܟܲܦܵܐ ܕܐ̄ܪ̈݁ܵܙܲܝܟ : ܐܲܢ̄ܬ݁ ܙܲܡܸܢ ܠܝܼ ܦܵܥ̈ܠܹܐ ܕܫܘܼܒ̣ܚܵܐ ܥܲܠ ܐܸܫܟܵܪܵܟ̣ ܀ ܓܕܼܝܼܫܵܐ ܕܥܸܣܪܵܐ ܫܲܪܝܼܬ݁ ܐܹܣܝܼܡ ܒܢܵܘ̈ܝܼܵܬܼܵܟ̣ : ܗܲܒ̣ ܠܝܼ ܐܸܡܛܹܐ ܠܟܲܪܝܵܐ ܒܪܝܼܟ̣ܵܐ ܕܐܵܬܹ̇ܐ ܒܲܡܵܐܐ ܀ ܓܘܼܫܡܵܟ̣ ܪܲܒ݁ ܗ̄ܘ̣ ܡ̣ܢ ܐܵܡܘܿܪܹ̈ܐ ܘܡ̣ܢ ܫܵܡ̈ܘܿܥܹܐ : ܒܲܕܼܓ̣ܘܿܢ ܚܸܒ̣ܨܹ̇ܬܼ ܐܸܬܼܢܹܐ ܫܘܼܦܪܵܐ ܕܛܸܠܵܢܝܼܬܼܵܟ̣ ܀ ܒܚܲܬ݁ܝܼܬܼܘܼܬܼܵܟ̣ ܠܵܐ ܡܨܹܐ ܗܵܘܢܵܐ ܕܢܸܬܼܒܲܩܹܐ ܒܵܗ̇ : ܘܥܲܠܗܵܝ̇ ܨܘܼܪܬܵܟ̣ ܡܸܬܼܚܲܙܝܵܐ ܒܝܼ ܒܟ̣ܠܗܘܿܢ ܫܲܪ̈ܒܹܐ ܀ ܡܘܼܫܹܐ ܕܡܘܼܬܼܵܟ̣ ܗܵܐ ܡܸܬܼܢܲܨܲܪ ܒܲܝܢܵܬܼ ܣܸܦܘܵܬܼ̈ܝ : ܘܥܲܠ ܕܲܩ̣ܪܵܟ̣ ܗ̄ܘ̣ܵܐ ܢܒ̣ܝܼܵܐ ܐܲܟ̣ܘܵܬܼܝ ܨܵܪܬܹܗ ܒܟ̣ܠܵܟ̣ ܀ ܠܲܟܟܪ̈ܝܼܗܹܐ ܕܹܝܢ ܛܸܠܵܢܝܼܬܹܗ ܕܫܸܡܥܘܿܢ ܣܸܡܟܲܬ݀ : ܠܪܸܥܝܵܢܝ ܕܲܡܚܝܼܠ ܒܡܘܼܫܹܐ ܣܡܘܿܟܲܝܗܝ ܒܛܸܠܵܢܝܼܬܼܵܟ̣ ܀ ܟܡܵܐ ܕܠܵܟ̣ ܕܵܡܹ̇ܐ ܡ̣ܢ ܬܲܫܥܝܼܬܹܗ ܠܵܐ ܫܵܠܹ̇ܐ ܐ̄ܢܵܐ : ܘܕܲܚܙܹ̇ܝܬܼܵܟ̣ ܒܹܗ ܐܲܝܟܲܢ ܐܸܫܬ݁ܘܿܩ ܡ̣ܢ ܥܸܢܝܵܢܹܗ ܀ ܠܝܼ ܗܘ݀ ܡܓܲܪܸܓ̣ ܕܐܸܦܘܿܩ ܒܵܬܼܪܹܗ ܩܲܠܝܼܠܵܐܝܼܬܼ : ܟܲܕܼ ܡܲܣܒܲܪ ܠܝܼ ܕܗܵܐ ܣܵܡܹ̇ܟ̣ ܠܝܼ ܨܹܝܕܼ ܫܘܼܠܵܡܵܐ ܀ pb. 40 ܘܡܵܐ ܕܣܲܝܸܟ̣ܬܹܗ ܠܫܲܪܒܵܐ ܪܲܒܵܐ ܗܵܐ ܠܲܡ ܐܹܢܘܼܚ : ܨܹܝܕܼ ܫܘܼܠܵܡܹܗ ܬܘܼܒ̣ ܫܘܼܪܵܝܵܐ ܡܸܬܼܚܵܘܹܐ ܠܝܼ ܀ ܐܸܥܪܘܿܩ ܡܸܟܹܝܠ ܕܲܠܐܵܘܵܢܵܐ ܕܫܸܬܼܩܵܐ ܐܸܥܘܿܠ : ܕܠܵܐ ܐܸܒ̣ܩܹܐ ܠܝܼ ܡܸܨܥܲܬܼ ܐܘܼܪܚܵܐ ܡܬܼܝܼܚܵܐ ܕܐ̄ܪ̈ܵܙܵܘܗܝ ܀ ܐܸܫܬ݁ܘܿܩ ܣܲܓ݁ܝܼ ܘܐܹܡܲܪ ܩܲܠܝܼܠ ܡ̣ܢ ܦܸܠܵܐ̈ܬܹܗ : ܕܲܒ̣ܟܲܪ̈ܝܵܬܼܵܐ ܛܥܵܡܬܵܐ ܢܸܣܲܒ̣ ܕܲܬܼܡܝܼ̈ܗܵܬܼܵܐ ܀ ܒܐܝܼܕܹܗ ܕܡܘܼܫܹܐ ܐܸܬܼܪܲܫܡܲܬ݀ ܗ̄ܘ̣ܵܬܼ ܥܹܕܬܵܐ ܒܐ̄ܪܵܙܵܐ : ܘܲܕ݁ܛܘܼܦ̮ܣܵܐ ܗ̄ܘ̣ܵܐ ܡܲܫܟܲܢܙܲܒ̣ܢܵܐ ܡܸܬܼܟܲܢܹܐ ܗ̄ܘ̣ܵܐ ܀ ܠܵܘ ܗܘ݀ ܒܢ̣ܵܗ̇ ܗ̄ܘ̣ܵܐ ܫܲܪܝܼܪܵܐܝܼܬܼ ܕܠܵܘ ܡܵܪܵܗ̇ ܗ̄ܘ̣ܵܐ : ܡܸܪܫܲܡ ܪܲܫ̣ܡܵܗ̇ ܐ̄ܪܵܙܵܢܵܐܝܼܬܼ ܘܐܲܪܦ̣ܝܼ ܘܲܥ̣ܒܲܪ ܀ ܒܲܢܝܵܐ ܗ̄ܘ̣ܵܬܼ ܓܹܝܪ ܥܹܕܬܵܐ ܓܒ̣ܝܼܬܼܵܐ ܗܵܐ ܥܵܠܲܡ : ܘܣܵܗܹ̇ܕܼ ܡܘܸܫܹܐ ܕܲܚ̣ܙܵܐ ܕܡܘܼܬܼܵܗ̇ ܒܛܘܼܪܵܐ ܕܣܝܼܢܲܝ ܀ ܗܵܕܹܐ ܗܦܵܟ̣ܬܵܐ ܠܵܘ ܚܘܼܫܵܒܲܝ̈ ܥܲܓܸܠ̣ܘ ܣܵܡ̣ܡܘܼܗ̇ : ܫܪܵܪܵܐ ܪܡܲܙ ܠܝܼ ܕܗܵܢܵܘ ܩܘܼܫܬܵܐ ܒܵܟ̣ ܢܸܬܼܡܲܠܲܠ ܀ ܠܩܲܕܝܼܡܘܼܬܼܵܐ ܕܥܹܕܬܵܐ ܚ̣ܙܵܐ ܗ̄ܘ̣ܵܐ ܡܘܼܫܹܐ ܒܛܘܼܪܵܐ : ܘܲܢܚܸܬܼ ܪܲܫܡ̣ܵܗ̇ ܒܓܟܵܘ ܡܲܫܪܝܼܬܼܵܐ ܕܬܸܫܬܲܪܲܪ ܒܵܗ̇ ܀ ܟܲܕܼ ܐܸܬܼܦܲܩܲܕܼ ܥܲܠ ܬܘܼܩܵܢܹܗ ܕܡܲܫܟܲܢ ܙܲܒ̣ܢܵܐ : ܠܵܗ̇ ܠܲܕܼܡܘܼܬܼܵܐ ܕܥܹܕܬܵܐ ܚ̣ܙܵܐ ܗ̄ܘ̣ܵܐ ܫܲܪܝܼܪܵܐܝܼܬܼ ܀ ܫܡܲܥܘ ܦܵܪ̈ܘܿܫܹܐ ܕܠܵܐ ܥܸܨܝܵܢܵܐ ܠܩܘܼܫܬܵܐ ܓܲܠܝܵܐ : ܕܗܘ݀ܝܘܼ ܫܪܵܪܵܐ ܟܲܕܼ ܠܵܐ ܡܨܹܐ ܐ̄ܢܵܐ ܡܸܬܼܡܲܠܲܠ ܒܝܼ ܀ ܟܲܕܼ ܓܹܝܪ ܦܲܩ̣ܕܹܗ ܡܵܪܹܗ ܠܡܘܼܫܹܐ ܢܚܵܘܹܐ ܢܸܥܒܸ݁ܕܼ : ܡܲܫܟܲܢ ܙܲܒ̣ܢܵܐ ܕܫܲܡܸܫ ܙܲܒ̣ܢܵܐ ܒܐ̄ܪ̈ܵܙܹܐ ܕܥܹܕܬܵܐ ܀ pb. 41 ܡ̣ܢ ܕܲܚ̣ܫܲܒ̣ ܠܹܗ ܟܠܗܘܿܢ ܓܵܘܢܵܘ̈̈ܝ ܣܲܝܸܟ̣ ܗܵܪܟܵܐ : ܕܒܲܕܼܡܘܼܬܼܵܐ ܠܲܡ ܕܲܒ̣ܪܹܫ ܛܘܼܪܵܐ ܡܚܵܘܹܐ ܐ̄ܢܵܐ ܠܵܟ̣ ܀ ܥܹܕܬܵܐ ܕܒܲܢܝܵܐ ܣܠܸܩ ܚܵܘܝܼ ܠܹܗ ܒܓ̣ܵܘ ܥܲܪܦܸܠܵܐ : ܐܘܿܪܸܫܠܸܡ ܗ̄ܘ̣ܵܬܼ ܚܹܐܪܬܼܵܐ ܕܲܠܥܸܠ ܕܲܚ̣ܙܵܐ ܬܲܡܵܢ ܀ ܬܲܠܡܝܼܕܼܵܐ ܓܹܝܪ ܕܐܘܼܡܵܢܘܼܬܼܵܐ ܕܝܵܠܹ̇ܦ ܡܸܕܹܡ : ܠܹܗ ܠܲܥ̇ܒ̣ܵܕܼܵܐ ܕܲܓ̣ܡܝܼܪ ܚܵܙܹ̇ܐ ܘܟܸܢ ܩܵܪܹܒ̣ ܠܹܗ ܀ ܠܵܘ ܡ̣ܢ ܡܸܠܹ̈ܐ ܡܲܣܪܲܚ ܪܲܒܵܐ ܡܲܠܦܵܘܼܬܼܵܐ : ܠܹܗ ܠܲܥ̇ܒ̣ܕܵܐ ܡܚܵܘܹܐ ܕܲܓ̣ܡܝܼܪ ܠܐܲܝܢܵܐ ܕܝܵܠܹ̇ܦ ܀ ܠܵܐ ܓܹܝܪ ܡܸܫܟܲܚ ܢܸܥܒܸ݁ܕܼ ܡܸܕܹܡ ܟܲܕܼ ܠܵܐ ܚܙܹܐ ܠܹܗ : ܕܐܘܼܡܵܢܘܼܬܼܵܐ ܕܠܵܐ ܬܲܚܘܝܼܬܼܵܐ ܠܵܐ ܡܸܬܼܝܲܠܦܵܐ ܀ ܘܡܵܐ ܕܡܸܬܼܦܲܪܲܣ ܪܲܒܵܐ ܕܢܲܠܸܦ ܟܲܕܼ ܠܵܐ ܠܵܐܹ̇ܐ : ܨܒ̣ܘܼܬܼܵܐ ܓܡܝܼܪܬܵܐ ܡܩܲܪܸܒ̣ ܣܵܐܹ̇ܡ ܨܹܝܕܼ ܬܲܠܡܝܼܕܹܗ ܀ ܕܐܲܝܟ̣ ܗܵܟܲܢܵܐ ܥܒܲܕܼ ܒܵܪܘܿܝܵܐ ܠܡܘܼܫܹܐ ܥܲܒ̣ܕܹܗ : ܕܥܹܕܬܵܐ ܓܡܝܼܪܬܵܐ ܚܵܘܝܼ ܗ̄ܘܟܵܐ ܠܹܗ ܕܢܸܪܫܘܿܡ ܕܘܼܡܝܵܗ̇ ܀ ܕܠܵܐ ܬܸܦܸܕܼ ܠܵܗ̇ ܨܘܼܪܬܵܐ ܡܸܢܹܗ ܟܲܕܼ ܢܵܚܹ̇ܬܼ ܗ̄ܘ̣ܵܐ : ܚ̣ܙܵܗ̇ ܒܲܫܪܵܪܵܐ ܕܠܵܐ ܬܘܼܒ̣ ܢܸܛܥܹܝܗ̇ ܡܵܐ ܕܡܸܬܼܪܲܫܡܵܐ ܀ ܒܡܲܫܡܲܥ ܐܸܕܼܢܵܐ ܕܡܘܼܬܼܵܐ ܕܡܸܕܹܡ ܠܵܐ ܡܸܬܼܚܲܫܒ̣ܵܐ : ܚܙܵܬܼܵܐ ܗ̄ܝܼ ܡܲܨܝܵܐ ܬܸܟ̣ܢܘܿܫ ܬܹܐܚܘܿܕܼ ܟܠ ܨܘܼܪ̈ܵܬܼܵܐ ܀ ܐܸܠܘܼܠܵܐ ܚ̣ܙܵܐ ܡܘܼܫܹܐ ܒܥܲܝܢܵܘ̈ܗܝ ܥܹܕܬܵܐ ܕܒܲܢܝܵܐ : ܠܵܐ ܣܵܦܹ̇ܩ ܗ̄ܘ̣ܵܐ ܟ̱ܠܹܗ 1 : ܨܸܒ̣ܬܵܗ̇ ܢܚܵܘܹܐ ܢܸܥܒܸ݁ܕܼ ܀ ܒܲܕܼܡܘܼܬܼܵܐ ܓܹܝܪ ܕܐܸܬܼܚܲܙܝܲܬ݀ ܠܹܗ ܥܲܠ ܛܘܼܪ ܣܝܼܢܲܝ : pb. 42 ܢܚܸܬܼ ܗ̄ܘ̣ܵܐ ܘܓܲܡܪܹܗ ܠܗܵܘ̇ ܬܼܘܩܵܢܵܐ ܕܠܵܐ ܕܘܼܘܵܕܼܵܐ ܀ ܚ̣ܙܵܐ ܠܒܸܢܝܵܢܵܗ̇ ܕܲܡܟܲܠܲܠܬܵܐ ܒܫܲܠܗܹܒ̣ܝܼܬܼܵܐ : ܘܠܲܪܘܝܼܚܘܼܬܼܵܗ̇ ܕܲܡܥܲܕܲܢܬܵܐ ܒܪܵܘܡܵܐ ܪܲܒܵܐ ܀ ܚ̣ܙܵܐ ܗ̄ܘ̣ܵܐ ܠܥܘܼܡܪܵܗ̇ ܕܲܡܫܲܠܲܠ ܗ̄ܘ̣ܵܐ ܒܟܲܝܼܢܘܼܬܼܵܐ : ܘܕܲܝܪܵܗ̇ ܪܲܒ݁ܬܪܵܐ ܕܬܲܩܝܼܦܵܐ ܗ̄ܘ̣ܵܬܼ ܒܹܝܬܼ ܡܲܠܲܐܟܹ̈ܐ ܀ ܚ̣ܙܵܐ ܕܐܲܚܝܼܕܼܵܐ ܣܵܘ̈ܦܲܝ ܪܵܘܡܵܐ ܘܲܙܥܘܿܪܝܼܢ ܠܵܗ̇ : ܘܲܫܕܹܝܢ ܛܘܼܢܒܹ̈ܝܗ̇ ܥܲܠ ܦܸܢ̈ܝܵܬܼܵܐ ܘܬܼܘܼܒ̣ ܐܲܪܝܼܟ̣ܝܼܢ ܀ ܚ̣ܙܵܐ ܗ̄ܘ̣ܵܐ ܠܥܘܼܒܵܗ̇ ܕܲܚܡܝܼܠܝܼܢ ܒܹܗ ܚܲܝ̈ܠܲܝ ܪܵܘܡܵܐ : ܘܲܡܕܲܝܪܝܼܢ ܒܹܗ ܟܲܕܼ ܠܵܐ ܙܪܝܼܒ̣ܝܼܢ ܟܲܕܼ ܣܲܓ݁ܝܼܐܝܼܢ ܀ ܚ̣ܙܵܐ ܠܲܫܟ̣ܝܼܢܬܵܐ ܕܲܫܪܝܵܐ ܒܓ̣ܵܘܵܗ̇ ܒܲܩܕܼܘܿܫ ܩܘܼ̈ܕܼܫܝܼܢ : ܘܲܡܝܲܒ݁ܝ̣ܝܼܢ ܒܵܗ̇ ܬܸܓ̣ܡܲܝ̈ ܢܘܼܪܵܐ ܒܩܵܠܲܝ̈ ܫܘܼܒ̣ܚܵܐ ܀ ܚ̣ܙܵܐ ܗ̄ܘ̣ܵܐ ܠܓ̣ܘܼ̈ܕܹܐ ܟܲܕܼ ܩܵܝ̇ܡܝܼܢ ܒܵܗ̇ ܪܘܼܚܵܢܵܐܝܼܬܼ : ܘܣܸܕܼܪܹ̈ܐ ܡܬܼܝܼܚܹ̈ܐ ܕܲܦܫܝܼܛܝܼܢ ܒܵܗ̇ ܢܘܼܪܵܢܵܐܝܼܬܼ ܀ ܚ̣ܙܵܐ ܗ̄ܘ̣ܵܐ ܛܲܟ̣ܣܹ̈ܐ ܕܲܫܡܲܝܵܢܹ̈ܐ ܕܲܫܪܹܝܢ ܬܲܡܵܢ : ܘܥܝܼܪܹ̈ܐ ܒܫܘܼܒ̣ܚܵܐ ܕܙܵܥ̇ܩܝܼܢ ܩܵܠܹܐ ܕܩܲܕܝܼܫܘܼܬܼܵܐ ܀ ܚ̣ܙܵܗ̇ ܟܲܕܼ ܡܲܠܝܵܐ ܘܲܟ̣ܡܵܐ ܕܢܸܥܠܘܼܢ ܐܵܚܹ̇ܕܼ ܥܘܼܒܵܗ̇ : ܘܲܠܦܲܓ̣ܪ̈ܵܢܹܐ ܡܣܲܟ݁ܝܵܐ ܕܬܸܚܡܘܿܠ ܐܲܝܟ̣ ܕܲܠܥܝܼܪܹ̈ܐ ܀ ܚ̣ܙܵܗ̇ ܗ̄ܘ̣ܵܐ ܡܘܼܫܹܐ ܕܲܓ̣ܡܝܼܪ ܨܸܒ̣ܬܵܗ̇ ܡ̣ܢ ܓܵܘܙܲܠܬܵܐ : ܘܒܲܝܬܵܗ̇ ܪܲܒܵܐ ܕܟ̣ܠܹܗ ܢܘܼܪܵܐ ܗ̄ܘ̣ ܡ̣ܢ ܟܠ ܓܲܒ݁ܝܼ̈ܢ ܀ ܚ̣ܙܵܐ ܗ̄ܘ̣ܵܐ ܠܟܸܢܫܹ̈ܐ ܕܲܡܫܲܒ݁ܚܵܢܹ̈ܐ ܕܲܦܨܝܼܚܝܼܢ ܒܵܗ̇ : ܟܲܕܼ ܙܵܠܚ̇ܝܼܢ ܒܵܗ̇ ܩܘܼ̈ܕܼܫܹܐ ܓܐܲܝ̈ܵܐ ܡ̣ܢ ܦܘܼܡܲܝ̈ܗܘܿܢ ܀ ܚ̣ܙܵܗ̇ ܠܲܒ̣ܪܝܼܬܼܵܐ ܕܲܥܒ̣ܝܼܕܵܐ ܠܵܗ̇ ܟܘܼܒ̣ܫܵܐ ܠܪܸ̈ܓ̣ܠܹܝܗ̇ : pb. 43 ܘܗܝ݀ ܐܲܝܟ̣ ܚܹܐܪܘܼܬܼܵܐ ܒܪܵܘܡܵܐ ܕܲܠܥܸܠ ܡܸܬܼܓܲܝܐܵܐ ܗ̄ܘ̣ܵܬܼ ܀ ܚ̣ܙܵܗ̇ ܟܲܕܼ ܠܥܸܠ ܡ̣ܢ ܣܵܘ̈ܦܹܗ ܕܟ̣ܠܗܘܿܢ ܪ̈ܵܘܡܹܐ : ܘܲܠܥܸܠ ܡܸܢܵܗ̇ ܡܵܪܵܗ̇ ܒܲܠܚܘܿܕܼ ܐܝܼܬܼ ܐܲܝܟ̣ ܪܹܫܵܐ ܀ ܚ̣ܙܵܐ ܠܙܲܗܝܘܼܬܼܵܐ ܕܲܡܩܲܕܫܵܢܹ̈ܐ ܟܡܵܐ ܪܲܬ݁ܝܼܬܼܝܼܢ : ܘܗܵܠܹܝܢ ܩܵܠܹ̈ܐ ܕܲܡܒܲܪ̈ܟ̣ܵܢܹܐ ܟܡܵܐ ܥܲܙܝܼܙܝܼܢ ܀ ܚ̣ܙܵܐ ܒܵܗ̇ ܐܲܬܼܪܵܐ ܕܲܫܒ̣ܝܼܚ ܘܲܓ̣ܐܹܐ ܘܠܵܐ ܡܸܬ݁ܬܲܪܓܲܡ : ܀ ܘܲܠܓܟܵܘ ܡܸܢܹܗ ܕܲܓ̣ܢܝܼܙ ܘܲܦܐܹܐ ܘܠܵܐ ܡܸܬܼܥܲܩܲܒ̣ ܀ ܚ̣ܙܵܐ ܒܵܗ̇ ܢܘܼܗܪܵܐ ܐ̄ܫܝܼܕܼܵܐ ܬܪܝܼܥܵܐ ܕܠܵܐ ܡܸܣܬܲܝܲܟ̣ : ܙܲܗܪܵܐ ܕܚܝܼܠܵܐ ܕܫܲܠܗܹܒ̣ܝܼܬܼܵܐ ܕܠܵܐ ܡܸܬܼܡܲܠܲܠ ܀ ܚ̣ܙܵܐ ܐܸܣܟܹܡܵܐ ܕܬܲܪ̈ܥܹܐ ܦܬܼܝܼܚܹ̈ܐ ܕܐܲܦܲܝ̈ ܬܲܪ̈ܥܹܐ : ܕܲܩܪܝܼܡ ܙܝܼܘܵܐ ܘܫܲܪܝܵܐ ܫܟ̣ܝܼܢܬܵܐ ܠܓ̣ܵܘ ܡ̣ܢ ܢܘܼܗܪܵܐ ܀ ܚ̣ܙܵܐ ܒܲܕܼܡܘܼܬܼܵܐ ܒܲܝܬܵܐ ܕܲܠܓ̣ܵܘ ܐܲܝܟ̣ ܗܵܘ̇ ܕܲܥ̣ܒܲܕܼ : ܘܲܚܕܝܼܪܵܐ ܠܹܗ ܕܵܪܬܵܐ ܕܲܠܒܲܪ ܐܲܝܟ̣ ܗܵܝ̇ ܕܐܲܬܼܩܸܢ ܀ ܚ̣ܙܵܐ ܗ̄ܘ̣ܵܐ ܣܸܕܼܪܹ̈ܐ ܐܵܦ ܥܲܡܘܼ̈ܕܹܐ ܕܲܟ̣ܪܝܼܟ̣ܝܼܢ ܠܵܗ̇ : ܥܒ̣ܵܕܼܵܐ ܕܢܘܼܗܪܵܐ ܘܲܦܣܝܼܩ ܘܲܓ̣ܠܝܼܦ ܡ̣ܢ ܓܵܘܙܲܠܬܵܐ ܀ ܚ̣ܙܵܐ ܠܲܥܢܵܢܹ̈ܐ ܕܲܚܕܼܵܐ ܐܲܣܝܼܪ̈ܵܢ ܒܵܗ̇ : ܘܲܚܠܵܦܲܝܗܹܝܢ ܝܵܪ̈ܝܼܥܵܬܼܵܐ ܥ̣ܒܲܕܼ ܗ̄ܘ̣ܵܐ ܠܕܼܝܼܠܹܗ ܀ ܚ̣ܙܵܐ ܕܲܩܪܝܼܡܵܐ ܒܓ̣ܵܘܢܵܐ ܕܢܘܼܪܵܐ ܕ̣ܟ̣ܠ ܐܸܣܟܹܡ̈ܝܼܢ : ܘܲܨܒܲܥ̣ ܡܸܫ̈ܟܹ݁ܐ ܕܲܢܕܲܢܹܐ ܗ̄ܘ̣ܵܐ ܒܗܵܠܹܝܢ ܓܵܘ̈ܢܹܐ ܀ ܚ̣ܙܵܐ ܗ̄ܘ̣ܵܐ ܠܣܲܗܪܵܐ ܒܲܕܼܡܘܼܬܼ ܩܸܫܬܵܐ ܗܵܝ̇ ܕܲܥܢܵܢܹ̈ܐ : ܘܠܐܸܣܦܲܝܢܝܼܩܵܐ ܥܲܡ ܣܵܣܓܵܘܢܵܐ ܨܒܲܥ̣ ܐܲܟ̣ܘܵܬܼܵܗ̇ ܀ ܚ̣ܙܵܗ̇ ܒܲܟ̣ܪ̈ܘܼܒܹܐ ܟܲܕܼ ܡܸܫܬܲܩܠܵܐ ܒܟܲܬܼܦܵܐ ܕܢܘܼܪܵܐ : pb. 44 ܘܲܥ̣ܒܲܕܼ ܩܘܿܦܹ̈ܐ ܕܲܒ̣ܠܹܘܵܝܹ̈ܐ ܢܙܲܝܲܚ ܕܝܼܠܹܗ ܀ ܐܲܝܟܲܢ ܕܲܚ̣ܙܵܗ̇ ܗܵܟܲܢ ܪܲܫܡܵܗ̇ ܚܲܬ݁ܝܼܬܼܵܐܝܼܬܼ : ܐܸܠܘܼܠܵܐ ܚ̣ܙܵܗ̇ ܡܣܲܝܸܟ̣ ܗ̄ܘ̣ܵܐ ܠܟ̣ܠܗܘܿܢ ܨܸܒ̣ܬܹ̈ܝܗ̇ ܀ ܗܵܪܟܵܐ ܐ̄ܪܵܙܵܐ ܓܠܹܐ ܗ̄ܘ̣ܵܐ ܐܲܝܟ̣ ܫܸܡܫܵܐ ܒܚܲܬ݁ܝܼܬܼܘܼܬܹܗ : ܘܗܘ݀ ܢܵܬܹ̇ܦ ܠܝܼ ܢܸܬܼܡܲܠܲܠ ܒܝܼ ܣܘܼܥܪܵܢܵܐܝܼܬܼ ܀ ܕܵܡܹ̇ܐ ܗ̄ܘ̣ܵܐ ܠܹܗ ܡܘܼܫܹܐ ܠܡܵܪܲܢ ܒܐܲܝܠܹܝܢ ܕܲܣ̣ܥܲܪ : ܕܗ݀ܘܝܘܼ ܕܡܘܼܬܹܗ ܘܛܸܠܵܢܝܼܬܹܗ ܘܨܘܼܪܬܵܐ ܕܓ̣ܘܼܫܡܹܗ ܀ ܒܗܵܘ̇ ܬܘܼܩܵܢܵܐ ܕܲܚ̣ܙܵܐ ܒܛܘܼܪܵܐ ܗܵܘ̇ ܠܹܘܵܝܵܐ : ܠܵܗ̇ ܗ̄ܘ̣ ܠܥܹܕܬܵܐ ܨܵܪ ܒܲܕܼܡܘܼܬܼܵܐ ܗܵܝ̇ ܕܲܡܫܝܼܚܵܐ ܀ ܘܲܕܼܒܲܢܝܵܐ ܗ̄ܘ̣ܵܬܼ ܥܹܕܬܵܐ ܒܐ̄ܪܵܙܵܐ ܗܵܐ ܡ̣ܢ ܗܵܝܕܹܝܢ : ܣܵܗܹܕܼ ܕܵܘܝܼܕܼ ܕܲܚ̣ܙܵܗ̇ ܗ̄ܘܟܵܐ ܬܘܼܒ̣ ܐܲܝܟ̣ ܕܐܵܦ ܡܘܼܫܹܐ ܀ ܐܸܬ݁ܕܲܟ̣ܪ ܠܥܹܕܬܵܗ ܕܲܩ̣ܢܲܝܬ݁ ܡ̣ܢ ܩܕܝܼܡ ܗܵܐ ܓܲܠܝܵܐܝܼܬܼ : ܐܲܟ̣ܪܸܙ ܕܵܘܝܼܕܼ ܥܲܠ ܬܘܼܩܵܢܵܗ̇ ܕܲܡܫܲܟ̣ܠܲܠܬܵܐ ܀ ܠܲܓ̣ܡܝܼܪܘܼܬܼܵܗ̇ ܚ̣ܙܵܐ ܗ̄ܘ̣ܵܐ ܡܘܼܫܹܐ ܘܲܢܚܸܬܼ ܪܲܫ̣ܡܵܗ̇ : ܘܝܲܒ݁ܠܹܗ ܠܐ̄ܪܵܙܵܐ ܕܥܹܕܬܵܐ ܘܡܵܪܲܢ ܥܲܠ ܬܘܼܩܵܢܵܗ̇ ܀ ܠܵܐ ܥܲܡܘܼ̈ܛܵܢ ܗܵܠܹܝܢ ܕܐܸܡ̇ܪܹܬܼ ܐܘܿ ܫܵܡ̈ܘܿܥܹܐ : ܒܘܼܝܵܢܵܐ ܓܹܝܪ ܒܵܥ̈ܝܵܢ ܐܸܢܹܝܢ ܘܟܸܢ ܡܸܬܼܝܲܕܼ̈ܥܵܢ ܀ ܗܵܫܵܐ ܫܸܩ̇ܠܹܬܼ ܕܐܹܚܹܘܹܐ ܠܵܟ̣ ܫܲܪܝܼܪܵܐܝܼܬܼ : ܕܐܲܝܟܲܢ ܪܲܫܡܵܗ̇ ܡܘܼܫܹܐ ܠܥܹܕܬܵܐ ܒܟ̣ܠ ܐܸܣܟܹܡ̈ܝܼܢ ܀ ܒܡܲܫܟܲܢܙܲܒ̣ܢܵܐ ܨܵܪ ܗ̄ܘ̣ܵܐ ܠܝܲܬܼܒܵܗ̇ ܕܲܡܟܲܠܲܠܬܵܐ : ܘܒܲܩܕܼܘܿܫܩܘܼ̈ܕܼܫܹܐ ܡܲܕܼܒ݁ܚܵܐ ܙܲܗܝܵܐ ܕܡܵܪܲܬܼ ܐ̄ܪ̈ܵܙܹܐ ܀ ܠܲܡܕܲܒ݁ܪ̈ܵܢܹܐ ܕܥܲܡܵܐ ܫܲܒ̣ܥܝܼܢ ܨܵܪ ܒܲܫܠܝܼܚܹ̈ܐ : pb. 45 ܘܒܲܬܼܪܸܥܣܲܪܬܵܐ ܠܪܹ̈ܫܲܝ ܫܲܒ̣̈ܛܹܐ ܗܵܠܹܝܢ ܕܲܓ̣ܒ̣ܵܐ ܀ ܡ̣ܢ ܗܵܝ̇ ܪܘܼܚܵܐ ܕܐܝܼܬܼ ܗ̄ܘ̣ܵܐ ܒܡܘܼܫܹܐ ܢܣܲܟ̣ ܗ̄ܘ̣ܵܐ ܒܗܵܠܹܝܢ : ܐܲܝܟ̣ ܕܲܡܫܝܼܚܵܐ ܡ̣ܢ ܪܘܼܚ ܦܘܼܡܹܗ ܢܣ̣ܲܟ̣ ܒܲܫܠܝܼܚܵܘ̈ܗܝ ܀ ܗܘ݀ܵܘ ܡܲܠܦܵܢܹ̈ܿܐ ܠܟ̣ܠܹܗ ܥܲܡܵܐ ܒܐܝܼ̈ܕܲܝ ܡܘܼܫܹܐ : ܘܐܸܬܼܝܲܩܲܪ ܗܘ݀ ܐܲܝܟ̣ ܐܵܠܵܗܵܐ ܡ̣ܢ ܡܲܫܪܝܼܬܼܵܐ ܀ ܫܩܲܠ̣ܘ ܡ̣ܢ ܪܘܼܚܹܗ ܫܲܒ̣ܥܝܼܢ ܘܲܢܦܲܩ̣ܘ ܒܲܝܢܵܬܼ ܫܲܒ̣ܛܹ̈ܐ : ܐܲܝܟ̣ ܕܲܡܫܝܼܚܵܐ ܒܓ̣ܘܼܕܵܐ ܕܫܲܒ̣ܥܝܼܢ ܡܸܣܬܲܒܲܪ ܗ̄ܘ̣ܵܐ ܀ ܗܵܢܵܐ ܐ̄ܪܵܙܵܐ ܢܲܩܝܼܦ ܗ̄ܘ̣ܵܐ ܠܹܗ ܠܦܹܐܩܵܐ ܕܝܼܪܸܒ̣ : ܘܡܸܛܠ ܗܵܢܵܐ ܫܩܲܠ̣ ܫܘܼܠܛܵܢܵܐ ܕܢܸܗܘܹܐ ܐܲܠܵܗ ܀ ܗܵܢܵܐ ܛܲܟ̣ܣܵܐ ܕܐܸܬ݀ܵܐ ܠܥܵܠܡܵܐ ܒܐܝܼ̈ܕܲܝ ܡܵܪܲܢ : ܗܵܐ ܡ̣ܢ ܡܘܼܫܹܐ ܡܸܬܼܝܲܒܲܠ ܗ̄ܘ̣ܵܐ ܐ̄ܪܵܘܵܢܵܐܝܼܬܼ ܀ ܐܸܠܘܼܠܵܐ ܓܹܝܪ ܨܵܪܹܗ ܡܘܼܫܹܐ ܟ̱ܠܹܗ ܒܟ̣ܠܗܹܝܢ : ܠܵܘ ܒܲܫܪܵܪܵܐ ܢܒ̣ܝܼܵܐ ܐܲܟ̣ܘܵܬܼܝ ܩܵܪܹܐ ܗ̄ܘ̣ܵܐ ܠܹܗ ܀ ܣܲܦ̣ܘ ܒܹܗ ܐ̄ܪ̈ܵܙܹܐ 2 : ܥܕܲܡܵܐ ܕܝܼܩܸܕܼ 3 : ܘܐܵܘܦܝܼ ܦܲܓ̣ܪܹܗ : ܘܫܸܪܟܲܬ݀ ܨܘܼܪܬܹܗ ܠܙܝܼܘܵܐ ܪܲܒܵܐ ܕܐܲܠܵܗܘܼܬܼܵܐ ܀ ܐܸܬܼܢܲܒ̣ܪܲܫ ܗ̄ܘ̣ܵܐ ܒܛܘܼܦ̮ܣܵܐ ܕܫܸܓ̣ܪ̈ܵܘܗܝ ܚܲܡܝܼܡܵܐܝܼܬܼ : ܥܕܲܡܵܐ ܕܐܲܙܗܲܪ ܐܲܝܟ̣ ܢܘܼܪܵܢܵܐ ܒܫܘܼܒ̣ܚܵܐ ܕܲܠܒܸܫ̣ ܀ ܥܲܠ̣ ܠܲܕܼܡܘܼܬܼܵܐ ܘܲܪܬܲܚ̣ ܗ̄ܘ̣ܵܐ ܒܵܗ̇ ܐܲܝܟ̣ ܕܲܒ̣ܢܘܼܪܵܐ : ܘܲܢܦܲܩ̣ ܡܸܢܵܗ̇ ܟܲܕܼ ܡܸܬܼܓܵܘܙܲܠ ܝܵܩܘܿܕܵܐܝܼܬܼ ܀ ܩܢܵܬ݀ ܗ̄ܘ̣ܵܬܼ ܨܘܼܪܬܹܗ ܝܵܩܘܿܕܼܘܼܬܼܵܐ ܡ̣ܢ ܕܲܡܫܝܼܚܵܐ : ܘܐܲܚܕܹܗ ܥܲܡܵܐ ܐܲܝܟ̣ ܠܐܲܠܵܗܵܐ ܒܕܸܚܠܵܐ ܪܲܒܵܐ ܀ pb. 46 ܓܕܲܠ̣ ܠܹܗ ܐ̄ܪܵܙܵܐ ܩܸܢܵܐ ܕܢܘܼܪܵܐ ܒܓ̣ܵܘ ܦܲܪܨܘܿܦܹܗ : ܘܲܪܒܲܥ̣ ܗ̄ܘ̣ܵܐ ܒܹܗ ܘܗܘ݀ ܡܲܪܗܸܒ̣ ܗ̄ܘ̣ܵܐ ܠܲܕܼܚܵܙܹ̇ܝܢ ܠܹܗ ܀ ܐܸܬ݁ـ݁ܨܝܼܪ ܗ̄ܘ̣ܵܐ ܠܹܗ ܒܗܵܘ̇ ܦܵܪܘܿܩܵܐ ܟ̱ܠܹܗ ܨܲܠܡܹܗ : ܘܡܸܛܠ ܫܘܼܦܪܹܗ ܐܲܪܦܝܼ ܪܗܵܒ̣ܬܵܐ ܒܟ̣ܠ ܚܲܙܵܝܵܘ̈ܗܝ ܀ ܕܠܲܩ̣ ܗ̄ܘ̣ܵܐ ܒܓ̣ܵܘ̈ܢܹܐ ܘܐܸܬܼܡܲܙܲܓ̣ܘ ܒܹܗ ܡ̣ܢ ܕܲܡܫܝܼܚܵܐ : ܘܗܵܐ ܩܲܪܝܼܒ̣ ܗ̄ܘ̣ܵܐ ܕܢܲܣܒܲܪ ܥܲܡܵܐ ܕܐܲܠܵܗܵܐ ܗ̄ܘ̣ܵܐ ܀ ܐܸܬ݁ܕܲܪܲܓ̣ ܗ̄ܘ̣ܵܐ ܠܪܵܘܡܵܐ ܕܐ̄ܪ̈ܵܙܹܐ ܘܲܣܠܸܩ ܫܲܢܝܼ : ܘܗܵܐ ܕܢܸܫܪܲܟ̣ ܠܹܗ ܠܲܫܡܵܐ ܣܓ̣ܝܼܕܼܵܐ ܕܐܲܠܵܗܘܼܬܼܵܐ ܀ ܬܸܡܗܲܬ݀ ܗ̄ܘ̣ܵܬܼ ܠܵܗ̇ ܐܲܪܥܵܐ ܟ̱ܠܹܗ̇ ܒܓ̣ܵܘܢܹ̈ܐ ܕܲܣ̣ܥܲܪ : ܘܩܲܪܝܼܒ̣ܵܐ ܗ̄ܘ̣ܵܬܼ ܠܲܡܗܲܝܡܵܢܘܼ ܕܗܘ݀ܝܘܼ ܡܵܪܵܗ̇ 4 :܀ ܢܩܸܦ̣ ܗ̄ܘ̣ܵܐ ܠܹܗ ܫܡܵܐ ܕܓܲܢ̄ܒܵܪܘܼܬܼܵܐ ܒܲܝܢܵܬܼ ܥܲܡܡܹ̈ܐ : ܘܲܪܢܵܘ ܕܲܟ̣ܒܲܪ ܗܘ݀ܝܘܼ ܫܲܠܝܼܛ ܥܲܠ ܒܸܪ̈ܝܵܬܼܵܐ ܀ ܚܙܵܬ݀ ܡܲܫܪܝܼܬܼܵܐ ܟܲܕܼ ܦܵܩܹ̇ܕܼ ܗ̄ܘ̣ܵܐ ܠܪܵܘܡܵܐ ܘܥܘܼܡܩܵܐ : ܘܫܸܩܠܲܬ݀ ܥܲܝܢܵܗ̇ ܕܬܸܚܙܹܝܘܗܝ ܒܲܫܡܵܐ ܕܒ̣ܵܪܘܿܝܘܼܬܼܵܐ ܀ ܛ̇ܥܵܝܗܝ ܗ̄ܘ̣ܵܐ ܥܲܡܵܐ ܐܵܦ ܠܐܲܠܵܗܵܐ ܒܗܵܝ̇ ܕܲܓ̣ܢܝܼܙ ܗ̄ܘ̣ܵܐ : ܘܡܘܼܫܹܐ ܕܩܲܪܝܼܒ̣ ܗܘ݀ ܡܲܠܝܼ ܗ̄ܘ̣ܵܐ ܕܘܼܟܲܬܼ ܡܵܪܹܗ ܀ ܥܕܲܡܵܐ ܠܗܵܪܟܵܐ ܢܲܓ̣ܕܲܢܝ ܡܘܼܫܹܐ ܒܲܬܼܡܝܼ̈ܗܵܬܹܗ : ܘܬܼܘܼܒ̣ ܠܵܐ ܡܨܹܐ ܐ̄ܢܵܐ ܕܐܸܩܪܘܿܒ̣ ܥܲܡܹܗ ܕܲܡܦܲܫܲܚ ܠܝܼ ܀ ܚܵܒܹ̇ܬܼ ܠܝܼ ܓܹܝܪ ܡ̣ܢ ܬܲܫܥܝܼܬܹܗ ܕܒܲܪ ܠܹܘܵܝܹ̈ܐ : ܕܲܟ̣ܡܵܐ ܕܐܹܡܲܪ ܬܘܼܒ̣ ܡܸܬܼܝܲܬ݁ܪܵܐ ܘܣܵܟ̣ܵܐ ܠܲܝܬܵܘܗܝ ܀ ܐܸܠܘܼ ܪܸܥܝܵܢܝ ܠܵܐ ܐܲܡܚܸܠ̣ ܠܹܗ ܡܸܢܹܗ ܕܫܲܪܒܵܐ : pb. 47 ܗܵܫܵܐ ܗ̄ܘ̣ ܫܲܪܝܼܬܼ ܐܹܡܲܠܸܠ ܗ̄ܘܹ̇ܝܬܼ ܚܲܬ̈ܝܼܬܼܵܐܝܼܬܼ ܀ ܐܸܠܘܼ ܗܵܘܢܵܐ ܠܵܐ ܛܵܐܹ̇ܦ ܗ̄ܘ̣ܵܐ ܒܣܲܓ̣ܝܼ̈ܐܵܬܼܵܐ : ܗܵܢܵܐ ܪܹܫܵܐ ܗ̄ܘ̣ ܠܵܘ ܫܘܼܠܵܡܵܐ ܕܡܹܐܡܪܹܗ ܕܡܘܼܫܹܐ ܀ ܗܵܪܟܵܐ ܐܹܣܝܼܡ ܡܝܼܠܵܐ ܕܫܸܬܼܩܵܐ ܐܲܝܟ̣ ܐܵܘܵܢܵܐ : ܘܐܸܢ ܐܝܼܬܼ ܙܲܒ̣ܢܵܐ ܬܘܼܒ̣ ܪܵܕܹܐ ܐ̄ܢܵܐ ܒܐܘܼܪܚܹܗ ܕܘܼܫܹܐ ܀ ܬܡܝܼܗ ܗ̄ܘ̣ ܐ̄ܪܵܙܵܐ ܕܫܲܡܸܫ ܬܲܡܵܢ ܘܠܵܐ ܡܸܬܼܡܲܠܲܠ : ܘܫܵܬܹ̇ܩ ܐ̄ܢܵܐ ܠܝܼ ܕܠܵܐ ܢܸܙܥܲܪ ܒܝܼ ܛܘܼܦ̮ܣܵܐ ܪܲܒܵܐ ܀ ܠܗܵܝ̇ ܡܲܚܲܬܬܵܐ ܕܡ̣ܢ ܪܹܫ ܛܘܼܪܵܐ ܕܲܠܘܵܬܼ ܥܲܡܵܐ : ܡ̇ܢ ܟܲܝ ܣܵܦܹ̇ܩ ܠܲܡܡܲܠܵܘܼ ܐܲܝܟܲܢ ܕܐܝܼܬܹܝܗ̇ ܀ ܥܕܲܡܵܐ ܠܗܵܪܟܵܐ ܒܐ̄ܪ̈ܵܙܹܐ ܫܒ̣ܝܼܚܹ̈ܐ ܡܸܫܬܲܡܲܫ ܗ̄ܘ̣ܵܐ : ܘܗܵܪܟܵܐ ܨܲܠܡܵܐ ܪܲܒܵܐ ܕܲܡܠܟܵܐ ܫܩܲܠ̣ ܗ̄ܘ̣ܵܐ ܘܲܢܚܸܬܼ ܀ ܕܢܲܚ̣ ܐܲܝܟ̣ ܫܸܡܫܵܐ ܥܲܠ ܥܸܒ̣ܪ̈ܵܝܹܐ ܘܐܲܓ̣ܗܲܪ ܐܸܢܘܿܢ : ܢܦܲܩ̣ܘ ܙܲܠܝܼܩܹ̈ܐ ܡ̣ܢ ܦܲܪܨܘܿܦܹܗ ܥܲܠ ܡܲܫܪܝܼܬܼܵܐ ܀ ܐܲܒ̣ܪܸܩ ܢܘܼܗܪܹܗ ܘܲܬܼܗܲܪ ܥܲܡܵܐ ܒܥܲܙܝܼܙܘܼܬܹܗ : ܢܚܸܬܼܘ ܙܲܗܪܝܼܪ̈ܵܘܗܝ ܘܲܪܥܸܠ̣ܘ ܫܲܒ̣̈ܛܹܐ ܒܬܲܗܪܵܐ ܕܲܚ̣ܙܵܘ ܀ ܫܸܡܫܵܐ ܕܒܸܣܪܵܐ ܥܛܝܼܦ ܙܲܠܝܼܩܹ̈ܐ ܢܚܸܬܼ ܡ̣ܢ ܛܘܼܪܵܐ : ܘܲܒ̣ܫܘܿܫܸܦܵܐ ܚܡܲܠ̣ ܓܲܐܝܘܼܬܹܗ ܡ̣ܢ ܚܲܙܵܝܹ̈ܐ ܀ ܐܘܿ ܫܘܿܫܸܦܵܐ ܥܛܝܼܦܲܬܼ ܐ̄ܪ̈ܵܙܹܐ ܬܵܡ̇ܗܵܐ ܠܝܼ ܒܹܟ̣ܝ : ܕܲܒ̣ܐ̄ܢܵܫܘܼܬܹܗ ܕܒܲܪ ܐܲܠܵܗܵܐ ܨܝܼܪ ܦܘܼܚܵܡܹܟ̣ܝ ܀ ܒܗܵܝ̇ ܫܘܿܫܸܦܵܐ ܕܐܲܪܡ̣ܝܼ ܡܘܼܫܹܗ ܥܲܠ ܦܲܪܨܘܿܦܹܗ : ܦܲܓ̣ܪܵܢܘܼܬܹܗ ܕܒܲܪ ܐܲܠܵܗܵܐ ܡܸܬܼܚܲܙܝܵܐ ܗ̄ܘ̣ܵܬܼ ܀ ܡܸܛܠ ܗܵܠܹܝܢ ܐ̄ܪ̈ܵܙܹܐ ܕܩܘܼܫܬܵܐ ܕܲܠܒܸܫ̣ ܡܘܼܫܹܐ : pb. 48 ܠܡܵܪܹܗ ܡܒ̣ܝܹ̈ܐ ܢܒ̣ܝܵܐ ܐܲܟ̣ܘܵܬܼܝ ܩܵܪܹܐ ܗ̄ܘ̣ܵܐ ܠܹܗ ܀ ܒܓ̣ܵܘ ܫܘܿܫܸܦܵܐ ܟܢܘܼܫܬܵܐ ܠܡܘܼܫܹܐ ܝܲܩܲܪܬܹܗ ܗ̄ܘ̣ܵܬܼ : ܘܲܒ̣ܐ̄ܢܵܫܘܼܬܹܗ ܥܹܕܬܵܐ ܠܡܵܪܲܢ ܩܲܒܸ݁ܠܬܹܗ ܗ̄ܘ̣ܵܬܼ ܀ ܘܹܐܠܵܐ ܘܢܸܦܠܲܬ݀ ܒܐܲܦܲܝ̈ ܡܘܼܫܹܐ ܨܹܝܕܼ ܡܲܫܪܝܼܬܼܵܐ : ܗܵܢܵܘ ܛܘܼܦ̮ܣܵܐ ܕܥܹܕܬܵܐ ܠܡܵܪܲܢ ܒܦܲܓ̣ܪܹܗ ܐܸܚܕܲܬ݀ ܀ ܗܵܠܹܝܢ ܐ̄ܪ̈ܵܙܹܐ ܒܐܲܝܢܵܐ ܕܲܣܦܝܼܪ ܡܸܙܕܲܡܪܝܼܢ ܗ̄ܘ̣ܵܘ : ܘܲܒ̣ܛܘܼܠܝܵܩܵܐ ܘܚܲܪܝܼܦ ܗܵܘܢܵܐ ܬܘܼܒ̣ ܥܵܬܼܪܝܼܢ ܗ̄ܘ̣ܵܘ ܀ ܘܕܲܒ̣ܨܝܼܪܵܐܝܼܬܼ ܐܸܬܼܡܲܠܲܠ ܒܝܼ ܫܲܪܒܹܗ ܕܡܘܼܫܹܐ : ܠܵܐ ܡܵܪܝ ܬܸܛܠܘܿܡ ܥܲܡܠܹܗ ܙܥܘܿܪܵܐ ܕܲܚܒܸܢܵܢܵܐ ܀ ܠܲܡܚܝܼܠܘܼܬܹܗ ܕܡܹܐܡܪܵܐ ܩܲܒܸ݁ܠ ܚܲܒ݁ܝܼܒ̣ܵܐܝܼܬܼ : ܘܢܸܦܸܠ ܫܵܡܘܿܢܝ ܥܲܠ ܦܵܬܼܘܿܪܵܟ̣ ܦܵܪܘܿܫܵܐܝܼܬܼ ܀ ܕܠܵܐ ܣܲܝܸܟ̣ܬܵܟ̣ ܠܵܐ ܥܕܼܝܼܠ ܐ̄ܢܵܐ ܡܵܪܝ ܡ̣ܢ ܟܹܐܢܘܼܬܼܵܐ : ܡ̇ܢ ܓܹܝܪ ܡܵܘܦܹܐ ܕܲܡܣܲܝܟ̣ܵܐܝܼܬܼ ܢܹܐܡܲܪ ܫܲܪܒܵܟ̣ ܀ ܩܲܒܥܸܠ ܕܲܫܢܵܐ ܕܩܵܠܹ̈ܐ ܙܥܘܼܪܹ̈ܐ ܕܫܲܕܲܪ ܠܸܫܵܢܝ : ܘܛܘܿܪ ܠܝܼ ܠܘܵܬܼܵܟ̣ ܣܝܼܡܬܼܵܐ ܕܪ̈ܲܚܡܹܐ ܥܲܕܼ ܐܵܬܹ̇ܐ ܐ̄ܢܵܐ ܀ ܚܠܵܦ ܟܲܪ̈ܝܵܬܼܵܐ ܕܙܸܡ̇ܪܹܬܼ ܗܵܪܟܵܐ ܢܲܫܝܼܫܵܐܝܼܬܼ : ܢܹܐܪܟܘܼܢ ܪ̈ܲܚܡܲܝܟ ܪ̈ܲܚܡܲܝܟ ܘܲܒ̣ܗܘܿܢ ܐܸܚܹܐ ܢܲܓܝܼܪܵܐܝܼܬܼ ܀ ܒܲܪ ܐܲܠܵܗܵܐ ܕܲܥܠܵܘܗܝ ܐܲܟ̣ܬܸܒ̣ ܡܘܼܫܹܐ ܥܲܒ̣ܕܹܗ : ܠܵܟ̣ ܬܸܫܒ݁ܘܿܚܬܵܐ ܠܥܹܕܬܵܟ ܣܲܒ̣ܪܵܐ ܘܠܝܼ ܫܘܼܒ̣ܩܵܢܵܐ ܀ ܟܠܗ̇ . Sic ܐ̄ܪܙܐ .
                    Sic ܥܲܠ ܩܘܼܕܵܫ ܥܹܕܬܵܐ ܘܥܲܠ ܡܘܼܫܹܐ ܢܒ̣ܝܼܵܐ ܥܲܠ ܩܘܼܕܵܫ ܥܹܕܬܵܐ ܘܥܲܠ ܡܘܼܫܹܐ ܢܒ̣ܝܼܵܐ