ܥܲܠ ܦܪܝܼܫܵܐ
                        ܘܡܵܟ̣ܣܵܐ ܕܐܸܡܲܪ ܡܵܪܲܢ ܕܲܣܠܸܩ̣ܘ ܠܗܲܝܟ݁ܠܵܐ ܠܲܡܨܲܠܵܝܘܼ ܕܝܼܠܹܗ ܕܩܲܕܝܼܫܵܐ ܡܵܪܝ ܝܲܥܩܘܿܒ̣ ܡܐܡܪܐ . ܢܓ . ܕܥܲܠ ܦܪܝܼܫܵܐ ܘܡܵܟ̣ܣܵܐ : ܕܐܸܡܲܪ ܡܵܪܲܢ : ܕܲܣܠܸܩ̣ܘ ܠܗܲܝܟ݁ܠܵܐ ܠܲܡܨܲܠܵܝܘܼ . ܕܝܼܠܹܗ ܕܩܲܕܝܼܫܵܐ ܡܵܪܝ ܝܲܥܩܘܿܒ̣ ܡܐܡܪܐ . ܢܓ . ܕܥܲܠ ܦܪܝܼܫܵܐ ܘܡܵܟ̣ܣܵܐ : ܕܐܸܡܲܪ ܡܵܪܲܢ : ܕܲܣܠܸܩ̣ܘ ܠܗܲܝܟ݁ܠܵܐ ܠܲܡܨܲܠܵܝܘܼ . ܡܲܠܦܵܢܘܼܬܹܗ ܕܒܲܪ ܐܲܠܵܗܵܐ ܚܲܝܹ̈ܐ ܡܲܠܝܵܐ : ܪ̈ܵܚܡܲܝ ܚܲܝܹ̈ܐ ܬܵܘ ܐܸܬܼܒܲܣܲܡܘ ܡ̣ܢ ܝܘܼܠܦܵܢܹܗ ܀ ܢܘܼܗܪܵܐ ܐܸܢܹܝܢ ܟܠܗܹܝܢ ܡܸܠܵܘ̈ܗܝ ܠܲܕܼܦܵܪܘܿܫܝܼܢ : ܐܘܿ ܦܵܪ̈ܘܿܫܹܐ ܢܗܲܪܘ ܒܲܣܒܲܪܬܼܵܐ ܕܡܲܠܝܵܐ ܢܘܼܗܪܵܐ ܀ ܡ̣ܢ ܣܸܦ̈ܘܵܬܹܗ ܢܲܗܪ̈ܵܘܵܬܼܵܐ ܕܡܲܝ̈ܵܐ ܚܲܝܹ̈ܐ : ܢܦܲܩ̣ܘ ܠܲܒ̣ܪܝܼܬܼܵܐ ܕܢܲܫܩܘܿܢ ܠܐܲܪܥܵܐ ܕܚܲܪܝܼܒ̣ܵܐ ܗ̄ܘ̣ܵܬܼ ܀ ܥܲܠ ܠܸܫܵܢܹܗ ܛܘܼ̈ܒܹܐ ܘܥܘܼܬܼܪܹ̈ܐ ܕܠܵܐ ܡܸܬ݁ܕܲܪܟ݁ܝܼܢ : ܘܲܠܫܵܡ̈ܘܿܥܹܐ ܡܦܲܠܸܓ̣ 1 : ܠܗܘܿܢ ܒܲܟ̣ܢܘܼ̈ܫܵܬܼܵܐ ܀ ܒܡܲܦ̮ܬܲܚ ܦܘܼܡܹܗ ܡܘܬܵܐ ܥܵܪܹܩ ܡܵܐ ܕܲܡܡܲܠܸܠ : ܘܚܲܝܠܹܗ ܩܝܵܡܬܵܐ ܠܡܝܼ̈ܬܹܐ ܝܵܗܹ̇ܒ̣ ܕܲܢܥܝܼܪ ܐܸܢܘܿܢ ܀ pb. 300 ܡ̣ܢ ܦܸܬܼܓ̣ܵܡܵܘ̈ܗܝ ܕܵܢܚ̇ܝܼܢ ܚܲܝܹ̈ܐ ܥܲܠ ܢܲܦ̮̈ܫܵܬܼܵܐ : ܐܵܦ ܡܸܬܼܚܲܠ̈ܡܵܢ ܕܐܸܬܼܢܲܟܲܬܼ ܗ̄ܘܲܝ̈ ܡ̣ܢ ܚܲܪܡܵܢܵܐ ܀ ܒܐܸܕܼܢܹ̈ܐ ܕܡܝܼ̈ܬܹܐ ܢܵܦܹ̇ܠ ܩܵܠܹܗ ܡܵܐ ܕܲܡܡܲܠܸܠ : ܘܐܲܝܟ̣ ܡ̣ܢ ܫܸܢܬܼܵܐ ܢܵܝ̇ܕܝܼܢ 2 : ܩܵܝ̇ܡܝܼܢ ܠܲܡܫܲܒܵܚܘܼ ܀ ܛ̣ܥܲܢ ܚܘܼܠܡܵܢܹ̈ܐ ܘܐܲܝܬܝܼ ܠܐܲܬܼܪܲܢ ܡ̣ܢ ܒܹܝܬܼ ܐܲܒ̣ܘܼܗܝ : ܘܦܲܠܸܓ̣ ܡܲܓܵܢ ܠܲܡ̈ܡܲܚܲܝܵܐ ܘܐܲܚܠܸܡ̣ ܐܸܢܘܿܢ ܀ ܥܲܠ ܟܘܼܪ̈ܗܵܢܹܐ ܕܢܲܚ̣ ܐܲܝܟ̣ ܫܸܡܫܵܐ ܥܲܠ ܛܸܠܵܠܹ̈ܐ : ܘܐܲܥܪܸܩ̣ ܐܸܢܘܿܢ ܡ̣ܢ ܟܠ ܦܲܓ̣ܪ̈ܝܼܢ ܕܲܡܡܲܚܲܝ̈ܵܐ ܀ ܒܡܲܠܦܵܢܘܼܬܹܗ ܐܲܣܝܼ ܠܢܲܦ̮ܫܵܐ ܕܲܟ̣ܪܝܼܗܵܐ ܗ̄ܘ̣ܵܬܼ : ܘܥܸܨܒܲܬ݀ ܡܸܠܬܹܗ ( ܠܦܲܓ̣ܪܵܐ ܕܡܝܼܬܼܵܐ 3 : ܕܲܡܡܲܚܲܝ ܗ̄ܘ̣ܵܐ ܀ ܛܪܲܕܼ ܡ̣ܢ ܢܲܦ̮ܫܵܐ ܚܛܵܗܵܐ ܡܘܼܡܵܐ ܕܩܵܛܹ̇ܠ ܗ̄ܘ̣ܵܐ ܠܵܗ̇ : ܐܵܦ ܡ̣ܢ ܦܲܓ̣ܪܵܐ ܟܹܐܒ̣ܵܐ ܘܫܘܼܚܢܵܐ ܕܡܵܥܹ̇ܣ ܗ̄ܘ̣ܵܐ ܠܹܗ ܀ ܚܛܵܗܹ̈ܐ ܕܢܲܦ̮ܫܵܐ ܘܟܹܐܒܹ̈ܐ ܕܦܲܓܪܵܐ ܕܣܲܓܝܼܐܝܼܢ ܗ̄ܘ̣ܵܘ : ܐܲܝܟ̣ ܬܸܢܵܢܵܐ ܒܪܘܼܚܵܐ ܩܫܝܼܬܼܵܐ ܐܸܬ݁ܛܲܠܲܩܘ ܗ̄ܘ̣ܵܘ ܀ ܐܲܝܟܵܐ ܕܲܚ̣ܙܵܐ ܚܛܵܗܵܐ ܒܢܲܦ̮ܫܵܐ ܝܲܗ̄ܒ̣ ܫܘܼܒ̣ܩܵܢܵܐ : ܘܡܵܐ ܕܲܦܓܲܥ̣ ܒܹܗ ܟܹܐܒ̣ܵܐ ܕܦܲܓ̣ܪܵܐ ܝܲܗ̄ܒ̣ ܚܘܼܠܡܵܢܵܐ ܀ ܝܲܗ̄ܒ̣ ܟܲܕܼ ܡܲܠܸܦ ܘܵܝܵܐ ܠܣܵܦ̇ܪܹ̈ܐ ܘܠܲܦܪ̈ܝܼܫܵܝܹܐ : ܟܘܵܝܵܐ ܠܟܹܐܒ̣ܵܐ ܕܲܡܪܲܕܼ ܗ̄ܘ̣ܵܐ ܠܹܗ ܡ̣ܢ ܚܘܼܠܡܵܢܵܐ ܀ ܚ̣ܙܵܐ ܠܪܵܡܘܼܬܼܵܐ ܘܚ̣ܵܣ ܥܲܠ ܢܲܦ̮ܫܵܐ ܕܲܩܛܝܼܠܵܐ ܒܵܗ̇ : ܘܝܲܗ̄ܒ̣ ܠܵܗ̇ ܓܙܵܪܵܐ ܘܣܵܡ̣ ܠܵܗ̇ ܟܘܵܝܵܐ ܢܲܐܣܸܐ ܫܘܼܚܢܵܗ̇ ܀ ܚ̣ܙܵܐ ܠܡܸܣ̈ܟܹ݁ܢܹܐ ܕܲܡܥܵܩܝܼܢ ܒܵܗ̇ ܒܡܸܣܟܹ݁ܢܘܼܬܼܵܐ : 301ܘܲܠܡܸܣ̈ܟܹ݁ܢܹܐ ܝܲܗ̄ܒ̣ ܗ̄ܘ̣ܵܐ ܛܘܼܒ̣ܵܐ ܢܠܲܒܸ݁ܒ̣ ܐܸܢܘܿܢ ܀ ܚ̣ܙܵܐ ܠܥܲܬܝܼܪܹ̈ܐ ܕܠܵܐ ܡܸܬܼܪܲܚܡܝܼܢ ܥܲܠ ܡܸܣ̈ܟܹ݁ܢܹܐ : ܘܲܓ̣ܠܵܝܗܝ ܘܲܕܼܥܲܬܝܼܪܵܐ ܘܲܕܼܠܵܥܵܙܲܪ ܀ ܒܗܵܘ̇ ܕܲܒ̣ܥ̣ܵܐ ܗ̄ܘ̣ܵܐ ܛܘܼܦܬܼܵܐ ܕܡܲܝ̈ܵܐ ܘܠܵܐ ܝܲܗ̄ܒ̣ܘ ܗ̄ܘ̣ܵܘ ܠܹܗ : ܐܲܠܸܦ̣ ܐܸܢܘܿܢ ܠܲܡܪܲܚܵܡܘܼ ܥܲܠ ܡܸܣ̈ܟܹ݁ܢܹܐ ܀ ܠܘܼܩܒܲܠ ܥܵܘ̣ܠܵܗ̇ ܕܢܲܦ̮ܫܵܐ ܕܐܝܼܬܼܵܘܗܝ ܫܘܼܚܢܵܐ ܟܲܣܝܵܐ 4 : ܢܘܼܪܵܐ ܕܕܼܝܼܢܵܐ ܓܠ̣ܵܐ ܚ̣ܵܘܝܼ ܠܵܗ̇ ܕܬܸܗܘܸܐ 5 : ܫܲܦܝܼܪ ܀ ܚܲܕܼ ܣܘܼܥܪܵܢܵܐ ܡ̣ܢ ܣܘܼܥܪ̈ܵܢܹܐ ܕܥܵܠܡܵܐ ܚܲܕܼܬܼܵܐ : ܬܢ̣ܵܐ ܕܲܢܥܲܕܲܪ ܘܲܠܥܲܬܝܼܪܹ̈ܐ ܘܲܠܡܸܣ̈ܟܹ݁ܢܹܐ ܀ ܒܛܘܼܦܬܼܵܐ ܕܲܒ̣ܥ̣ܵܐ ܘܠܵܐ ܝܲܗ̄ܒ̣ܘ ܗ̄ܘ̣ܵܘ ܠܹܗ ܠܗܵܘ̇ ܕܲܫܐܸܠ̣ ܗ̄ܘ̣ܵܐ : ܐܲܪܡܝܼ ܙܵܘܥܵܐ ܥܲܠ ܥܲܬ݁ܝܼܪܹ̈ܐ ܕܠܵܐ ܢܸܬܼܓܲܐܘܿܢ ܀ ܘܲܒ̣ܠܵܥܵܙܲܪ ܗܵܘ̇ ܕܲܣܡܝܼܟ̣ ܗ̄ܘ̣ܵܐ ܨܹܝܕܼ ܐܲܒ̣ܪܵܗܵܡ : ܝܲܗ̄ܒ̣ܘ ܠܘܼܒܵܒ̣ܵܐ ܠܐܲܝܢܵܐ ܕܟܲܦܬܹܗ ܡܸܣܟܹܢܘܼܬܼܵܐ ܀ ܨܵܪܹܗ ܠܥܵܠܡܵܐ ܒܲܒ̣ܬܼܘܼ̈ܠܵܬܼܵܐ ܥܣܲܪ ܟܲܕܼ ܡܲܠܸܦ : ܘܲܓ̣ܠ̣ܵܐ ܘܚ̣ܵܘܝܼ ܥܲܠ ܣܲܟ̣̈ܠܵܬܼܵܐ ܘܚܲܟ݁ܝܼ̈ܡܵܬܼܵܐ ܀ ܕܲܬ݁ܛܲܝܸܒ̣ ܠܵܗ̇ ܢܲܦ̮ܫܵܐ ܡܸܫܚܵܐ ܥܒ̣ܵܕܹ̈ܐ ܛܵܒܹ̈ܐ : ܚ̣ܵܘܝܵܗ̇ ܕܐܲܝܟܲܢ ܥܵܐ̈ܠܵܢ ܥܲܡܹܗ ܚܲܟ݁ܝܼ̈ܡܵܬܼܵܐ ܀ ܕܲܚܠ̣ܵܗ̇ ܠܢܲܦ̮ܫܵܐ ܕܐܸܠܵܐ ܢܵܗ̇ܪܵܐ ܒܫܲܦܝܼܪ̈ܵܬܼܵܐ : ܠܵܐ ܦܵܬܼܚ̇ܝܼܢ ܠܵܗ̇ ܬܸܥܘܿܠ ܨܹܐܕܼܵܘܗܝ ܡܵܐ ܕܲܡܦܝܼܣܵܐ ܀ ܨܵܪ ܬܘܼܒ̣ ܢܲܦ̮ܫܹܗ ܒܪܵܥܝܵܐ ܕܝܼܨܸܦ̣ ܠܲܡܦܲܪܵܫܘܼ : ܓܕܲܝ̈ܵܐ ܘܐܸܡܪܹ̈ܐ ܡ̣ܢ ܝܲܡܝܼܢܵܐ ܘܡ̣ܢ ܣܸܡܵܠܵܐ ܀ pb. 302 ܐܸܡܪܹ̈ܐ ܒܢܘܼܗܪܵܐ ܘܲܒ̣ܚܫܘܿܟ̣ܵܐ ܓܕܼܲܝ̈ܵܐ ܐܲܩܝܼܡ̣ : ܕܐܵܦ ܗܘ݀ ܓܵܘܢܹܗ ܕܓܲܕܼܝܵܐ ܚܸܫܘܿܟ̣ ܠܲܕܼܚܵܐܲܪ ܒܹܗ ܀ ܓܠ̣ܵܐ ܟܲܕܼ ܡܲܠܸܦ ܡܸܕܸܡ ܕܲܥܬܼܝܼܕܼ ܠܲܡܡܲܠܵܠܘܼ : ܠܗܵܠܹܝܢ ܕܲܡܩܝܼܡ ܡ̣ܢ ܝܲܡܝܼܢܹܗ ܘܡ̣ܢ ܣܸܡܵܠܹܗ ܀ ܙܸܠܘ ܠܟ̣ܘܿܢ ܠܝܼ̈ܛܹܐ ܫܵܡ̇ܥܝܼܢ ܡܸܢܹܗ ܒܢܲܝ̈ ܣܸܡܵܠܵܐ : ܘܬܼܵܘ ܥܘܿܠܘ ܘܝܼܪܲܬܼܘ ܫܵܡ̇ܥܝܼܢ ܡܸܢܹܗ ܒܢܲܝ̈ ܝܲܡܝܼܢܵܐ ܀ ܗܵܠܹܝܢ ܩܵܠܹ̈ܐ ܕܚܲܪܬܼܵܐ ܩܲܕܸܡ ܡܲܠܸܠ̣ ܐܸܢܘܿܢ : ܥܲܠ ܕܲܢܥܲܕܲܪ ܠܐܲܝܢܵܐ ܕܫܵܡܲܥ̇ ܡܲܠܦܵܢܘܼܬܹܗ ܀ ܕܥܲܕܼܠܵܐ ܢܹܐܙܲܠ ܠܐܲܬܼܪܵܐ ܕܕܝܼܢܵܐ ܢܸܗܘܸܐ ܝܵܕܲܥ̇ : ܡܵܢܵܐ ܗ̄ܘ̣ ܕܝܼܢܵܐ ܘܲܢܛܲܝܸܒ̣ ܠܹܗ ܥܒ̣ܵܕܹ̈ܐ ܛܵܒܹ̈ܐ ܀ ܒܟ̣ܠܗܘܿܢ ܦܘܼܪ̈ܣܹܐ ܢܵܘܬܲܪ ܝܵܨܹ̇ܦ ܠܲܒ̣ܢܲܝ̈ܢܵܫܵܐ : ܒܡܲܠܦܵܢܘܼܬܹܗ ܡܲܠܝܲܬܼ ܬܲܗܪܵܐ ܒܲܪ ܐܲܠܵܗܵܐ ܀ ܒܕܼܘܼܟܵܐ ܕܘܼܟܵܐ ܒܡܲܬܼ̈ܠܹܐ ܡܲܠܸܠ̣ ܘܲܒ̣ܦܸܠܵܐ̈ܬܼܵܐ : ( ܒܕܼܘܼܟ݁ܬܼܵܐ ܐ̄ܚܪܹܬܼܵܐ 6 : ܓܙܵܡܹ̈ܐ ܘܢܸܓ̣ܕܹ̈ܐ ܠܢܲܦ̮ܫܵܐ ܚ̣ܵܘܝܼ ܀ ܐܝܼܬܼ ܬܘܼܒ̣ ܐܸܡܲܬܼܝ ܕܲܒ̣ܡܵܘܗܲܒ̣ܬܼܵܐ ܘܲܒ̣ܬܸܫܒ݁ܘܿܚܬܵܐ : ܡܫܲܓܸܫ ܗ̄ܘ̣ܵܐ ܠܵܗ̇ ܠܢܲܦ̮ܫܵܐ ܕܬܸܪܚܲܡ ܫܲܦܝܼܪ̈ܵܬܼܵܐ ܀ ܡܲܠܸܠ̣ ܬܲܡܵܢ ܡܸܛܠ ܡܵܟ̣ܣܵܐ ܘܲܦܪܝܼܫܵܝܵܐ : ܘܲܥܒܲܕܼ ܫܲܪܒܵܐ ܕܡܵܘܬܲܪ ܣܲܓܝܼ ܠܕܼܫܵܡܲܥ̇ ܠܹܗ ܀ ܥܲܠ ܪܵܡܘܼܬܼܵܐ ܘܡܲܟ݁ܝܼܟ̣ܘܼܬܼܵܐ ܨܒ̣ܵܐ ܕܲܢܚܵܘܸܐ : ܕܐܲܝܕܵܐ ܚܵܝ̇ܒܵܐ ܘܐܲܝܕܵܐ ܙܵܟ̣݁ܝܵܐ ܩܕܼܵܡ ܕܲܝܵܢܵܐ ܀ ܒܥ̣ܵܐ ܕܲܢܩܲܦܲܚ ܘܲܠܫܘܼܒ̣ܗܵܪܵܐ ܘܠܲܚܬܼܝܼܪܘܼܬܼܵܐ : pb. 303 ܕܡܸܬܼܡܲܟ݁ܟ̣ܵܐ ܒܗܘܿܢ ܢܲܦ̮ܫܵܐ ܘܚܵܝ̇ܒܵܐ ܩܕܼܵܡ ܟܹܐܢܘܼܬܼܵܐ ܀ ܘܡܸܛܠ ܚܘܼܒܹܗ ܨܒ̣ܵܐ ܕܲܢܦܲܨܸܐ ܡ̣ܢ ܪܵܡܘܼܬܼܵܐ : ܘܡܟ̤ ܥܸܕܼܠܵܝܵܐ ܠܢܲܦ̮ܫܵܐ ܕܦܵܠ̇ܚܵܐ ܫܲܦܝܼܪ̈ܵܬܼܵܐ ܀ ܕܠܵܐ ܬܸܣܬܲܪܲܩ ܒܵܬܲܪ ܠܹܐܘܬܼܵܗ̇ ܡ̣ܢ ܛܵܒ̣ܵܬܼܵܗ̇ : ܘܬܼܵܘܒܸ݁ܕܼ ܥܲܡܠܵܗ̇ ܒܪܘܼܚܵܐ ܪܵܡܬܼܵܐ ܐܸܢ ܬܸܗܘܸܐ ܠܵܗ̇ ܀ ܥܲܠ ܙܲܕܝܼܩܵܐ ܐܲܪܡ̣ܝܼ ܙܵܘܥܵܐ ܕܟܲܕܼ ܙܲܕܝܼܩܵܐ ܗ̄ܘ̣ : ܠܵܐ ܫܲܠܝܼܛ ܠܹܗ ܕܢܸܬܼܢܸܐ ܡܸܡܬܼܘܿܡ ܫܲܦܝܼܪ̈ܵܬܹܗ ܀ ܘܲܠܚܲܛܵܝܵܐ ܠܲܒ݁ܒܹܗ ܘܣܲܡܟܹܗ ܕܐܸܢ ܡܸܬܼܡܲܟܲܟ̣ : ܘܒ̣ܵܥܹ̇ܐ ܚܢܵܢܵܐ ܦܫܝܼܩ ܗ̄ܘ̣ ܕܢܸܣܲܒ̣ ܡ̣ܢ ܐܲܠܵܗܵܐ ܀ ܘܡܸܛܠܵܗܵܢܵܐ ܣܸܕܲܪ ܬܲܫܥܝܼܬܼܵܐ ܕܡܲܠܝܵܐ ܢܘܼܗܼܵܐ : ܥܲܠ ܗܵܘ̇ ܡܵܟ̣ܣܵܐ ܘܲܦܪܝܼܫܵܝܵܐ ܟܲܕܼ ܨܲܠܝܼ ܗ̄ܘ̣ܵܐ ܀ ܘܐܸܡܲܪ ܕܲܬܼܪܹܝܢ ܓܲܒ̣ܪ̈ܝܼܢ ܠܗܲܝܟܲܠܵܐ ܣܠܸܩ̣ܘ ܕܲܢܨܲܠܘܿܢ : ܦܪܝܼܫܵܝܵܐ ܚܲܕܼ ܘܲܐ̄ܚܪܹܢܵܐ ܬܘܼܒ̣ ܡܵܟ̣ܣܵܐ ܝܲܥܢܵܐ ܀ ܫܡܹܗ ܕܲܦܪܝܼܫܵܐ ܒܹܝܬܼ ܥܸܒ̣ܪ̈ܵܝܹܐ ܐܲܝܟ̣ ܙܲܕܝܼܩܵܐ ܗ̄ܘ̣ : ܫܡܲܥ ܐܲܢ̄ܬ݁ ܗܵܫܵܐ ܠܲܦܪܝܼܫܵܝܵܐ ܕܙܲܕܝܼܩܵܐ ܗ̄ܘ̣ܵܐ ܀ ܘܲܕܼܗܵܘ̇ ܡܵܟ̣ܣܵܐ ܚܲܛܵܝܵܐ ܗ̄ܘ̣ܵܐ ܗܵܕܸܐ ܓܲܠܝܵܐ ܗ̄ܝܼ : ܘܲܣܠܸܩ̣ܘ ܗܵܠܹܝܢ ܕܲܢܨܲܠܘܿܢ ܗ̄ܘ̣ܵܘ ܒܹܝܬܼ ܐܲܠܵܗܵܐ ܀ ܣܠܸܩ̣ܘ ܕܲܢܨܲܠܘܿܢ ܚܲܕܼ ܙܲܕܝܼܩܵܐ ܘܚܲܕܼ ܚܲܛܵܝܵܐ : ܦܪܝܼܫܵܐ ܘܡܵܟ̣ܣܵܐ ܩܕܼܵܡ ܕܲܝܵܢܵܐ ܕܟ̣ܠܵܗ̇ ܐܲܪܥܵܐ ܀ ܘܫܲܪܝܼ ܦܪܝܼܫܵܐ ܒܪܘܼܚܵܐ ܪܵܡܬܼܵܐ ܠܲܡܡܲܠܵܠܘܼ : ܥܲܠ ܕܲܬܼܟ̣ܝܼܠ ܗ̄ܘ̣ܵܐ ܥܲܠ ܛܵܒ̣ܵܬܼܵܐ ܕܲܣܥܝܼܪ̈ܵܢ ܠܹܗ ܀ ܚ̣ܵܪ ܗ̄ܘ̣ܵܐ ܒܢܲܦ̮ܫܹܗ ܘܲܚ̣ܙܵܐ ( ܕܲܕܼܟܸܐ ܘܠܲܝܬ݁ ܒܹܗ ܡܘܼܡܵܐ : pb. 304 ܘܥܲܠ ܕܲܟ̣ܝܘܼܬܹܗ 7 : ܬܟ̣ܝܼܠ ܗ̄ܘ̣ܵܐ ܕܩܵܐܹ̇ܡ ܠܲܡܨܲܠܵܝܘܼ ܀ ܘܫܲܪܝܼ ܕܢܹܐܡܲܪ ܐܲܠܵܗܵܐ ܠܲܡ ܡܵܘܕܸܐ ܐ̄ܢܵܐ ܠܵܟ̣ : ܕܠܵܐ ܕܵܡܹ̇ܐ ܐ̄ܢܵܐ ܠܵܐ ܠܚܲܛܵܝܹ̈ܐ ܘܠܵܐ ܠܒ̣ܵܙ̈ܘܿܙܹܐ ܀ ܡܵܘܕܸܐ ܐ̄ܢܵܐ ܠܵܟ̣ ܕܲܡܚܲܪܲܪ ܐ̄ܢܵܐ ܡ̣ܢ ܥܸܕܼܠܵܝܵܐ : ܘܠܲܝܬ݁ ܒܝܼ ܥܵܘ̣ܠܵܐ ܘܠܵܐ ܕܵܡܹ̇ܐ ܐ̄ܢܵܐ ܠܐ̄ܢܵܫܵܐ ܒܝܼ̈ܫܹܐ ܀ ܐܝܼܬܼ ܓܲܝܵܪܹ̈ܐ ܘܐܝܼܬܼ ܙܲܢܵܝܹ̈ܐ ܘܐܝܼܬܼ ܥܵܠܘܿܒܹ̈ܐ : ܘܐܸܢܵܐ ܠܗܵܠܹܝܢ ܠܵܐ ܕܡ̇ܝܼܬܼ ܡܸܡܬܼܘܿܡ ܐܵܘ ܕܵܡܹ̇ܐ ܐ̄ܢܵܐ ܀ ܠܵܐ ܕܵܡܹ̇ܐ ܐ̄ܢܵܐ ܠܥܵܒ̣̈ܕܲܝ ܥܵܘ̣ܠܵܐ ܘܲܠܪ̈ܲܫܝܼܥܹܐ : ܐܸܠܵܐ ܕܟܸܐ ܐ̄ܢܵܐ ܘܲܡܨܲܠܲܠ ܐ̄ܢܵܐ ܡ̣ܢ ܒܝܼ̈ܫܵܬܼܵܐ ܀ ܡܵܘܕܸܐ ܐ̄ܢܵܐ ܠܵܟ̣ ܕܠܵܐ ܗܘܹ̇ܝܬܼ ܕܲܓܵܠ ܥܵܘܵܠ ܘܲܒ̣ܣܝܼܪ : ܘܠܵܐ ܕܵܡܹ̇ܐ ܐ̄ܢܵܐ ܠܦܵܠܚܲܝ̈ ܥܵܘ̣ܠܵܐ ܒܕܼܘܼܒܵܪ̈ܲܝܗܘܿܢ 8 :܀ ܐܘܿ ܙܲܕܝܼܩܵܐ ܡܘܿܢ ܐܵܡܲܪ ܐܲܢ̄ܬ݁ ܒܲܨ̈ܠܵܘܵܬܼܵܟ̣ : ܕܗܵܢܵܐ ܡܲܡܠܠܵܐ ܕܲܡܡܲܠܸܠ ܐܲܢ̄ܬ݁ ܠܵܘ ܕܲܨܠܘܿܬܼܵܐ ܗ̄ܘ̣ ܀ ܐܘܿ ܦܪܝܼܫܵܝܵܐ ܠܵܘ ܗܵܟܲܢ ܗ̄ܘ̣ ܡܲܢ ܕܲܡܨܲܠܸܐ : ܘܠܵܘ ܛܵܒ̣ܵܬܹܗ ܡܲܡܪܲܚ ܢܸܬܼܢܸܐ ܩܕܼܵܡ ܝܵܕܲܥ̇ ܟܠ ܀ ܢܲܦ̮ܫܵܟ̣ ܫܲܒܲܚ̣ܬ݁ ܠܵܘ ܬܸܫܒ݁ܘܿܚܬܵܐ ܠܡܵܪܵܟ̣ ܐܲܝܬܝܼܬ݁ : ܒܵܟ̣ ܒܲܛܝܼܠ ܐܲܢ̄ܬ݁ ܕܬܸܬܼܢܸܐ ܗܵܫܵܐ ܫܲܦܝܼܪ̈ܵܬܼܵܟ̣ ܀ ܠܵܘ ܗܵܟܲܢ 9 : ܗ̄ܝܼ ܨܠܘܿܬܼܵܐ ܕܥܵܙ̇ܠܵܐ ܩܕܼܵܡ ܐܲܠܵܗܵܐ : ܐܸܠܵܐ ܒܚܲܫܵܐ ܒܵܥ̇ܝܵܐ ܪ̈ܲܚܡܹܐ ܡ̣ܢ ܕܲܝܵܢܵܐ ܀ ܠܵܘ ܗܵܟܲܢ ܗ̄ܝܼ ܢܲܦ̮ܫܵܐ ܕܩܵܝ̇ܡܵܐ ܩܕܼܵܡ ܐܲܠܵܗܵܐ : pb. 305 ܐܸܠܵܐ ܟܦܝܼܦܵܐ ܪܵܥܠܵܐ ܡܙܵܥܵܐ ܘܡܲܠܝܵܐ ܬܲܗܪܵܐ ܀ ܐܲܝܟܲܢ ܐܸܬܲܝܬ݁ ܘܲܠܡܘܿܢ ܐܸܬܲܝܬ݁ ܠܲܡܨܲܠܵܝܘܼ : ܕܗܵܐ ܠܵܐ ܨܲܠܝܼܬ݁ ܐܸܠܵܐ ܫܲܒܲܚ̣ܬ݁ 10 : ܫܲܦܝܼܪ̈ܵܬܼܵܟ̣ ܀ ܐܸܠܵܐ ܣܢܝܼܩ ܐܲܢ̄ܬ݁ ܬܸܣܲܒ̣ ܡܸܕܸܡ ܡ̣ܢ ܐܲܠܵܗܵܐ : ܐܝܼܬܼ ܗ̄ܘ̣ ܣܢܝܼ̈ܩܹܐ ܠܡܘܿܢ ܠܵܐ ܡܦܝܼܣ ܐܲܢ̄ܬ݁ ܥܲܠ ܚܲܛܵܝܹ̈ܐ ܀ ܐܸܠܵܐ ܒܵܥ̇ܝܵܐ ܢܲܦ̮ܫܵܟ̣ ܫܘܼܦܪܵܐ ܢܸܬ݁ܬܵܘܣܲܦ ܠܵܗ̇ : ܐܝܼܬܼ ܗ̄ܘ̣ ܣܢܝܼ̈ܩܹܐ ܥܠܲܝܗܘܿܢ ܨܲܠܵܐ ܐܲܝܟ̣ ܫܲܦܝܼܪܵܐ ܀ ܒܫܘܼܦܪܵܐ ܕܢܲܦ̮ܫܹܗ ܚ̣ܵܪ ܗ̄ܘ̣ܵܐ ܗܵܢܵܐ ܘܐܸܬ݁ܕܵܘܲܕܼ ܠܹܗ : ܘܠܵܐ ܝܵܕܲܥ̇ ܗ̄ܘ̣ܵܐ ܢܚܘܼܪ ܒܐܲܠܵܗܵܐ ܕܲܟ̣ܡܵܐ ܫܲܦܝܼܪ ܀ ܐܲܝܢܵܐ ܕܲܡܕܝܼܩ ܚܵܙܹ̇ܐ ܫܘܼܦܪܵܗ̇ ܕܗܵܝ̇ ܪܲܒ݁ܘܼܬܼܵܐ : ܡܸܣܬܲܢܝܵܐ ܠܵܗ̇ ܢܲܦ̮ܫܹܗ ܒܥܲܝܢܵܘ̈ܗܝ ܟܡܵܐ ܐܸܢ ܫܲܦܝܼܪ ܀ ܫܪܵܓ̣ܵܐ ܙܥܘܿܪܵܐ ܐܸܢ ܦܵܠܲܥ̇ ܒܹܗ ܒܫܸܡܫܵܐ ܪܲܒܵܐ : ܒܢܘܼܗܪܹܗ ܟܵܦܲܪ ܕܐܸܬܼܚܲܦܝܼ ܠܹܗ ܡ̣ܢ ܐܝܼܡܵܡܵܐ ܀ ܐܵܦ ܙܲܕܝܼܩܵܐ ܡܵܐ ܕܐܸܕܲܗܝܼ ܘܚ̣ܵܪ ܒܐܲܠܵܗܵܐ : ܚܵܒ݁ܬ݀ ܙܸܥܪܲܬ݀ ܙܲܕܝܼܩܘܼܬܹܗ ܡ̣ܢ ܐܲܠܵܗܵܐ ܀ ܐܲܒ̣ܪܵܗܵܡ ܓܹܝܪ ܕܲܒ̣ܪܲܒ݁ܘܼܬܹܗ ܚ̣ܵܪ ܕܐܲܠܵܗܵܐ : ܥܲܦܪܵܐ ܘܩܸܛܡܵܐ ܩ̣ܪܵܐ ܗ̄ܘ̣ܵܐ ܢܲܦ̮ܫܹܗ ܟܲܕܼ ܟܹܐܢܵܐ ܗ̄ܘ̣ܵܐ ܀ ܫܸܡܥܘܿܢ ܟܹܐܦܵܐ ( ܐ̄ܡܲܪ ܗ̄ܘ̣ܵܐ 11 : ܠܡܵܪܹܗ ܕܚܲܛܵܝܵܐ ܐ̄ܢܵܐ : ܘܡܲܢ̣ܘܼ ܙܲܕܝܼܩ ܡܵܐ ܕܲܡܡܲܠܸܠ ܥܲܡ ܐܲܠܵܗܵܐ ܀ ܐܸܢ ܐܲܒ̣ܪܵܗܵܡ ܥܲܦܪܵܐ ܘܩܸܛܡܵܐ ܩ̣ܪܵܐ ܗ̄ܘ̣ܵܐ ܢܦ̮ܫܹܗ : ܘܫܸܡܥܘܿܢ ܟܹܐܦܵܐ ܚܲܛܵܝܵܐ ܗ̄ܘ̣ܵܐ ܐܲܝܟ̣ ܕܐܵܡܲܪ ܗ̄ܘ̣ܵܐ ܀ pb. 306 ܡܲܢ̣ܘܼ ܡܲܡܪܲܚ ܢܸܬܼܚܲܙ̈ܝܵܢ ܠܹܗ ܫܲܦܝܼܪ̈ܵܬܹܗ : ܘܢܸܬܼܢܸܐ ܐܸܢܹܝܢ ܡܵܐ ܕܲܡܡܲܠܸܠ ܥܲܡ ܐܲܠܵܗܵܐ ܀ ܗܵܢܵܐ ܦܪܝܼܫܵܐ ܗܘ݀ ܒܲܩܢܘܿܡܹܗ ܙܲܕܝܼܩܵܐ ܗ̄ܘ̣ܵܐ : ܒܐܲܠܵܗܵܐ ܕܹܝܢ ܠܵܐ ܐܲܪܓܸܫ̣ ܗ̄ܘ̣ܵܐ ܕܲܟ̣ܡܵܐ ܫܲܦܝܼܪ ܀ ܚܙܵܬܼܵܐ ܟܣܝܼܬܼܵܐ ܗܵܝ̇ ܕܲܡܕܼܝܼܩܵܐ ܥܲܠ ܟܲܣ̈ܝܵܬܼܵܐ : ܠܵܐ ܐܝܼܬܼ ܗ̄ܘ̣ܵܐ ܠܹܗ ܢܚܘܼܪ ܗ̄ܘ̣ܵܐ ܒܫܘܼܦܪܵܐ ܕܗܵܝ̇ ܪܒ݁ܘܼܬܼܵܐ ܀ ܠܵܐ ܐܝܼܬܼ ܗ̄ܘ̣ܵܐ ܠܹܗ ܗܵܘܢܵܐ ܪܲܒܵܐ ܘܡܲܕܥܵܐ ܪܵܡܵܐ : ܕܡܲܡܪܲܚ ܣܵܠܹ̇ܩ ܥܵܐܹ̇ܠ ܒܹܝܬܼ ܡܲܠܲܐܟܹ̈ܐ ܀ ܘܓ̣ܵܠܹ̇ܐ ܒܙܵܘܥܵܐ ܐܲܦܲܝ̈ ܬܲܪܥܵܐ ܕܒ̣ܝܼܪܲܬܼ ܢܘܼܗܪܵܐ : ܘܲܡܛܝܼܦܝܼܢ 12 : ܠܹܗ ܓܲܠܠܹ̈ܐ ܕܙܝܼܘܵܗ̇ ܕܗܵܝ̇ ܪܲܒ݁ܘܼܬܼܵܐ ܀ ܘܓ̣ܵܗܪܵܐ ܚܙܵܬܹܗ ܒܗܵܠܹܝܢ ܫܘܼܦܪܹ̈ܐ ܕܠܵܐ ܡܸܬ݁ܕܲܪܟ݁ܝܼܢ : ܘܒ̣ܵܣܲܪ ܗܘ݀ ܠܹܗ ܐܸܢܗ݀ܘ ( ܕܲܣܒܲܪ ܕܐܝܼܬܼ ܠܹܗ ܫܘܼܦܪܵܐ 13 :܀ ܐܸܠܘܼ ܫܦܸܐ ܗ̄ܘ̣ܵܐ ܕܵܘܩܵܐ ܕܢܲܦ̮ܫܹܗ ܟܲܕܼ ܚܵܐܲܪ ܗ̄ܘ̣ܵܐ : ܒܫܘܼܦܪܵܐ ܪܵܡܵܐ ܫܘܼܦܪܵܐ ܕܝܼܠܹܗ ܠܵܐ ܚܵܙܹ̇ܐ ܗ̄ܘ̣ܵܐ ܀ ܐܲܝܢܵܐ ܕܚܵܙܹ̇ܐ ܫܘܼܦܪܵܐ ܕܝܼܠܹܗ ܠܵܘ ܫܲܦܝܪܪܵܐ ܗ̄ܘ̣ : ܕܐܸܠܘܼ ܫܲܦܝܼܪ ܣܵܒܲܪ ܗ̄ܘ̣ܵܐ ܠܹܗ ܕܟ̣ܠܹܗ ܡܘܼ̈ܡܹܐ ܗ̄ܘ̣ ܀ ܢܲܦ̮ܫܵܐ ܫܦܝܼܬܼܵܐ ܠܵܗ̇ ܠܵܐ ܚܵܙ̇ܝܵܐ ܡܵܐ ܕܫܲܦܝܼܪܵܐ : ܒܫܘܼܦܪܹ̈ܐ ܕܲܠܥܸܠ ܚܵܝ̇ܪܵܐ ܘܓ̣ܵܗ̇ܪܵܐ ܡ̣ܢ ܙܝܼܘܲܝ̈ܗܘܿܢ ܀ ܐܲܝܢܵܐ ܕܙܲܕܝܼܩ ܣܲܓܝܼ ܪܵܢܹܐ ܕܠܵܘ ܙܲܕܝܼܩܵܐ ܗ̄ܘ̣ : ܐܲܝܟ̣ ܬܲܠܡܝܼܕܼܵܐ ܕܲܩܥ̣ܵܐ ܠܡܵܪܹܗ ܕܚܲܛܵܝܵܐ ܐ̄ܢܵܐ ܀ ܗܵܢܵܐ ܦܪܝܼܫܵܐ ܡ̣ܢ ܢܵܡܘܿܣܵܐ ܐܸܙܕܲܕܲܩ ܗ̄ܘ̣ܵܐ : pb. 307 ܒܲܢܛܘܼܪ̈ܵܬܼܵܐ ܘܲܒ̣ܦܘܼܩ̈ܕܵܢܹܐ ܦܲܓ̣ܪ̈ܵܢܵܝܹܐ ܀ ܕܠܵܐ ܝܵܕܲܥ̇ ܗ̄ܘ̣ܵܐ ܕܲܪܓ̣ܵܐ ܐ̄ܚܪܹܢܵܐ ܕܙܲܕܝܼܩܘܼܬܼܵܐ : ܠܥܸܠ ܡ̣ܢ ܕܝܼܠܹܗ ( ܕܐܝܼܬܼ ܗ̄ܘ̣ܵܐ ܕܩܵܪܹܒ̣ 14 : ܨܹܝܕܼ ܐܲܠܵܗܵܐ ܀ ܪܸܚܡܲܬܼ ܡܵܪܝܵܐ ܡܸܬܼܦܲܩܕܵܐ ܡ̣ܢ ܢܵܡܘܿܣܵܐ : ܐܵܦܠܵܐ ܠܐܲܓ̣ܪܵܐ ܚܵܝ̇ܪܵܐ ܡܸܢܹܗ ܕܢܸܬܼܦܲܢܸܐ ܠܵܗ̇ ܀ ܘܲܟ̣ܡܵܐ ܕܬܸܫܦܲܪ ܢܲܦ̮ܫܵܐ ܣܵܒ̣݁ܪܵܐ ܕܠܵܐ ܫܲܦܝܼܪܵܐ : ܕܲܡܙܝܼܥܝܼܢ ܠܵܗ̇ ܫܘܼܦܪܹ̈ܐ ܪ̈ܵܡܹܐ ܕܐܲܠܵܗܘܼܬܼܵܐ ܀ ܘܲܦܪܝܼܫܵܝܵܐ ܕܙܲܕܝܼܩܵܐ ܗ̄ܘ̣ܵܐ ܢܵܡܘܿܣܵܐܝܼܬܼ : ܫ̣ܦܲܪ ܗ̄ܘ̣ܵܐ ܗܘ݀ ܠܹܗ ܘܩܵܡ̣ ܗ̄ܘ̣ܵܐ ܕܢܸܬܼܢܸܐ ܫܲܦܝܼܪ̈ܵܬܹܗ ܀ ܚܵܪ ܗ̄ܘ̣ܵܐ ܒܡܵܟ̣ܣܵܐ ܕܐܵܦ ܗܘ݀ ܣܠܸܩ̣ ܗ̄ܘ̣ܵܐ ܕܲܢܨܲܠܸܐ ܗ̄ܘ̣ܵܐ : ܘܫܵܛܹܗ ܘܒܲܣܪܹܗ ܘܐܲܝܟ̣ ܕܲܒ̣ܚܸܣܪܵܐ ܠܘܸܬܹܗ ܡܲܠܸܠ̣ ܀ ܐܵܘܕܝܼ ܠܡܵܪܝܵܐ ܒܪܘܼܚܵܐ ܕܡܲܠܝܵܐ ܦܲܩܵܩܘܼܬܼܵܐ : ܘܦܲܚܸܡ̣ ܢܲܦ̮ܫܹܗ ܒܡܵܟ̣ܣܵܐ ܘܲܚ̣ܙܵܐ ܕܪܲܒ݁ ܗ̄ܘ̣ ܡܸܢܹܗ ܀ ܡܵܘܕܸܐ ܐ̄ܢܵܐ ܠܵܟ̣ ܕܠܵܐ ܕܵܡܹ̇ܐ ܐ̄ܢܵܐ ܠܡܵܟ̣ܣܵܐ ܗܵܢܵܐ : ܐ̄ܡܲܪ ܠܐܲܠܵܗܵܐ ܕܲܛܥ̣ܵܐ ܗ̄ܘ̣ܵܐ ܠܹܗ ܕܲܨܠܘܿܬܼܐ ܗ̄ܘ̣ܵܬܼ ܀ ܒܡܘܼܫܹܐ ܠܵܐ ܚ̣ܵܪ ܘܠܵܐ ܒܐܹܠܝܼܵܐ ܘܠܵܐ ܒܐܹܪܲܡܝܵܐ : ܐܸܠܵܐ ܒܗܵܢܵܐ ܘܲܠܦܘܼܬܼ ܗܵܢܵܐ ܙܲܕܝܼܩܵܐ ܗ̄ܘ̣ܵܐ ܀ ܨܲܥܲܪ ܢܲܦ̮ܫܹܗ ܟܲܕܼ ܣܵܒܲܪ ܠܹܗ ܕܲܡܫܲܒܲܚ ܠܵܗ̇ : ܕܦܲܚܡ̣ܵܗ̇ ܒܡܵܟ̣ܣܵܐ ܘܐܸܬܼܚܲܙܝܲܬ݀ ܠܹܗ ܕܫܲܦܝܼܪܵܐ ܗ̄ܘ̣ܵܬܼ ܀ ܠܵܐ ܦܲܚܸܡ̣ ܗ̄ܘ̣ܵܐ ܢܘܼܗܪܹܗ ܒܢܘܼܗܪܵܐ ܕܗܵܢ ܫܲܦܝܼܪܵܐ : ܕܢܸܚܙܸܐ ܐܲܝܢܵܐ ܫܘܼܦܪܵܐ ܫܦܝܼܪ ܘܐܲܝܢܵܐ ܦܲܟܝܼܗ ܀ pb. 308 ܢܘܼܗܪܹܗ ܒܨܝܼܪܵܐ ܥܲܡ ܚܸܫܘܿܟܹܗ ܕܡܵܟ̣ܣܵܐ ܦܲܚܸܡ : ܘܡ̣ܢ ܚܸܫܘܿܟ̣ܵܐ ܚ̣ܵܪ ܗ̄ܘ̣ܵܐ ܕܢܲܗܝܼܪ ܘܠܵܘ ܡ̣ܢ ܢܘܼܗܪܵܐ ܀ ܒܝܵܘܣܸܦ ܠܵܐ ܚ̣ܵܪ ܥܠܲܝܡܵܐ ܕܲܙܟ̣ܵܐ ܠܪܸܓ݁ܬܼܵܐ ܒܐܲܬܼܪܵܗ̇ : ܘܠܵܐ ܒܕܼܵܢܝܼܐܹܝܠ ܕܲܠܦܲܛ̈ܒ̣ܵܓܹܐ ܕܡܲܠܟܵܐ ܐܲܣܠܝܼ ܀ ܠܵܐ ܚ̣ܵܪ ܒܐܝܼܘܿܒ̣ ܝܲܡܵܐ ܕܫܘܼܦܪܹ̈ܐ ܘܲܕܼܢܸܣ̈ܝܘܿܢܹܐ : ܐܵܦܠܵܐ ܒܝܲܥܩܘܿܒ̣ ܕܲܥܒܲܕܼ ܕܲܪܵܐ ܥܲܡ ܡܲܠܲܐܟܹ̈ܐ ܀ ܒܡܵܟ̣ܣܵܐ ܚ̣ܵܪ ܗ̄ܘ̣ܵܐ ܘܝܸܪܒܲܬ݀ ܠܵܗ̇ ܠܹܗ ܙܲܕܝܼܩܘܼܬܹܗ : ܘܡܸܛܠ ܕܲܚ̣ܙܵܐ ܣܢܝܵܐ ܣ̣ܒܲܪ ܠܹܗ ܕܫܲܦܝܼܪܵܐ ܗ̄ܘ̣ܵܐ ܀ ܡܵܕܹܝܢ ܐܵܠ̇ܨܵܐ ܕܲܒ̣ܫܲܦܝܼܪܹ̈ܐ ܘܪ̈ܵܡܹܐ ܢܚܘܼܪ : ܐܲܝܢܵܐ ܕܒ̣ܵܥܹ̇ܐ ܕܢܵܘܬܲܪ ܢܲܦ̮ܫܹܗ ܒܙܲܕܝܼܩܘܼܬܹܗ 15 :܀ ܘܐܸܢ ܠܲܡܫܘܼܚܬܼܵܐ ܡܛ̣ܵܐ ܕܲܓ̣ܡܝܼܪܹ̈ܐ ܢܚܘܼܪ ܒܐܲܠܵܗܵܐ : ܕܟܲܕܼ ܡܸܬܼܦܲܚܲܡ ܥܲܡܹܗ ܢܸܒ̣ܗܲܬܼ ܡ̣ܢ ܪܲܒ݁ܘܼܬܹܗ ܀ ܡܵܐ ܕܥܲܬ݁ܝܼܪܵܐ ܚܵܙܹ̇ܐ ܥܘܼܬܼܪܵܐ ܕܪܲܒ݁ ܡ̣ܢ ܕܝܼܠܹܗ : ܐܲܝܟ̣ ܡܸܣܟܹܢܵܐ ܚܵܙܹ̇ܐ ܢܲܦ̮ܫܹܗ ܘܠܵܐ ܡܸܬܼܪܵܘܪܲܒ̣ ܀ ܐܸܢ ܕܹܝܢ ܚܵܐܲܪ ܒܐܲܝܢܵܐ ܕܠܲܚܡܵܐ ܕܝܵܘܡܵܐ ܚܲܣܝܼܪ : ܛܵܥܹ̇ܐ ܕܢܲܣܒܲܪ ܕܲܕܼܪܲܒ݁ ܡܸܢܹܗ ܒܥܵܠܡܵܐ ܠܵܐ ܐܝܼܬܼ ܀ ܐܸܢ ܒܲܓ̣ܡܝܼܪܹ̈ܐ ܚܵܝ̇ܪܵܐ ܢܲܦ̮ܫܵܐ ܘܲܒ̣ܪܘܼܚܵܢܹܐ : ܣܲܓܝܼ ܢܵܚ̇ܬܵܐ ܠܡܲܟ݁ܝܼܟ̣ܘܼܬܼܵܐ ܕܡܲܠܝܵܐ ܫܘܼܦܪܹ̈ܐ ܀ ܐܸܢܕܹܝܢ ܚܵܝ̇ܪܵܐ ܒܐ̄ܢܵܫܵܐ ܒܝܼ̈ܫܹܐ ܡܸܬܼܚܲܬ݁ܪܵܐ ܠܵܗ̇ : ܘܲܚܬܼܝܼܪܘܼܬܼܵܐ ܬܘܼ̈ܟܹܐ ܝܵܠ̇ܕܵܐ ܠܲܕܼܩܵܢܹ̇ܐ ܠܵܗ̇ ܀ ܐܸܠܵܐ ܣܲܢܝܵܐ ܗܵܘ̇ܝܵܐ ܣܵܒ̣݁ܪܵܐ ܕܣܲܓܝܼ ܫܸܦܪܬ݀ : pb. 309 ܒܦܸܚܡܵܐ ܕܒ̣ܝܼ̈ܫܹܐ ܘܢܵܦ̇ܠܵܐ ܒܦܲܚܬܵܐ ܕܲܚܬܼܝܼܪܘܼܬܼܵܐ ܀ ܐܲܝܟ̣ ܕܲܓ̣ܕܲܫܬܹܗ ܠܲܦܪܝܼܫܵܢܵܐ ܟܲܕܼ ܨܲܠܝܼ ܗ̄ܘ̣ܵܐ : ܘܲܚ̣ܙܵܐ ܠܡܵܟ̣ܣܵܐܘܐܸܬܼܚܲܫܲܒ̣ ܗ̄ܘ̣ܵܐ ܕܪܲܒ݁ ܗ̄ܘ̣ ܡܸܢܹܗ ܀ ܫܲܪܝܼ ܡܚܲܣܸܕܼ ܘܲܡܚܵܘܸܐ ܠܹܗ ܠܡܵܪܝܵܐ ܘܐܵܡܲܪ : ܡܵܘܕܸܐ ܐ̄ܢܵܐ ܠܵܟ̣ ܕܠܵܘ ܐܝܟ̣ ܗܵܢܵܐ ܡܵܟ̣ܣܵܐ ܐܝܼܬܲܝ ܀ ܒܪܘܼܚܵܐ ܪܵܡܬܼܵܐ ܬܲܪܬܹܝܢ ܒܝܼ̈ܫܵܢ ܐܸܫܬܲܡܲܫ ܗ̄ܘܲܝ̈ : ܘܲܒ̣ܬܲܪ̈ܬܲܝܗܹܝܢ ܐܝܼܬܼ ܚܘܼܣܪܵܢܵܐ ܠܲܕܼܦܵܪܘܿܫܝܼܢ ܀ ܕܐ̄ܢܵܫ ܒܲܚܛܵܗܹ̈ܐ ܕܚܲܒ̣ܪܹܗ ܢܚܘܿܪ ܒܫܝܼܬܵܐ ܐܝܼܬܹܝܗ̇ : ܘܬܼܘܼܒ̣ ܕܲܠܢܲܦ̮ܫܹܗ ܢܸܗܘܸܐ ܫܵܦܲܪ 16 : ܒܝܼܫܬܵܐ ܗ̄ܝܼ ܐܵܦ ܗܝ݀ ܀ ܠܵܐ ܐ̄ܢܵܫ ܝܵܬܲܪ ܢܸܚܙܸܐ ܠܫܘܼܚܢܵܐ ܕܠܵܘ ܕܝܼܠܹܗ ܗ̄ܘ : ܐܸܠܵܐ ܠܫܘܼܚܢܹܗ ܕܝܼܠܹܗ ܢܹܐܨܲܦ ܐܲܝܟ̣ ܚܲܟ݁ܝܼܡܵܐ ܀ ܠܵܐ ܐ̄ܢܵܫ ܝܵܬܲܪ ܢܸܗܘܸܐ ܪܵܢܹܐ ܒܫܲܦܝܼܪ̈ܵܬܹܗ : ܐܸܠܵܐ ܕܡܸܛܥܵܐ ܢܸܛܥܸܐ ܐܸܢܹܝܢ ܐܸܢ ܡܸܣܬܲܥܪ̈ܵܢ ܀ ܐܲܝܟ̣ ܗܵܝ̇ ܕܲܟ̣ܬܼܝܼܒ̣ ܕܲܕܼܒܸܣܬܲܪܝ ܠܲܡ ܗܵܐ ܛܵܥܹ̇ܐ ܐ̄ܢܵܐ : ܘܬܼܘܼܒ̣ ܠܲܩܕܼܵܡܲܝ ܡܸܫܬܵܘܫܲܛ ܐ̄ܢܵܐ ܒܫܲܦܝܼܪ̈ܵܬܼܵܐ ܀ ܐܸܢ ܠܡ ܣܸܥ̇ܪܹܝܬܼ ܛܵܒ̣ܬܼܵܐ ܐܸܬܼܡܵܠܝ ܐܸܣܬܲܥܪܲܬ݀ ܠܵܗ̇ : ܘܗܵܐ ܪܵܗܹ̇ܛ ܐ̄ܢܵܐ ܐ̄ܚܪܹܬܼܵܐ ܠܡܸܣܥܲܪ ܐܸܢ ܡܸܫܟܲܚ ܐ̄ܢܵܐ ܀ ܛܵܥܹ̇ܐ ܐ̄ܢܵܐ ܠܵܗ̇ ܠܛܵܒ̣ܬܼܵܐ ܕܐܸܬܼܡܵܠܝ ܥܲܡܹܗ ܕܐܸܬܼܡܵܠܝ : ܕܐܸܢ ܐܸܪܢܸܐ ܒܵܗ̇ ܒܸܛ̇ܠܹܬܼ ܠܝܼ ܒܵܗ̇ ܡ̣ܢ ܛܵܒ̣ܵܬܼܵܐ ܀ ܒܸܣܬܲܪܝ ܣܵܡ̇ܬܵܗ̇ ܠܛܵܒ̣ܬܼܵܐ ܕܣܸܥ̇ܪܹܬܼ ܐܸܢ ܐܸܣܬܲܥܪܲܬ݀ : ܕܬܼܘܼܒ̣ ܠܲܩܕܼܵܡܲܝ ܒܵܬܲܪ ܛܵܒ̣ܬܼܵܐ ܐ̄ܚܪܹܬܼܵܐ ܐܸܪܗܲܛ ܀ pb. 310 ܛܵܒ̣ܬܼܵܐ ܕܐܸܬܼܡܵܠܝ ܬܸܗܘܸܐ ܢܛܝܼܪܵܐ ܒܚܲܝܹ̈ܐ ܕܐܸܬܼܡܵܠܝ : ܚܝܹ̇ܝܬܼ ܠܝܼ ܝܵܘܡܵܢ ܢܸܗܘܸܐ ܐܝܼܬܼ ܠܹܗ ܠܝܵܘܡܵܐ ܕܝܼܠܹܗ ܀ ܐܲܝܟ̣ ܕܐܵܦ ܫܸܡܫܵܐ ܛܵܥܹ̇ܐ ܘܫܵܕܹܐ ܠܙܲܒ̣ܢܹ̈ܐ ܕܲܥܒܲܪܘ : ܘܒ̣ܵܬܲܪ ܗܵܠܹܝܢ ܕܐܵܬܹ̇ܝܢ ܪܵܗܹ̇ܛ ܢܸܥܒܲܪ 17 : ܐܸܢܘܿܢ ܀ ܐܸܠܘܼ ܩܵܐܹ̇ܡ ܫܸܡܫܵܐ ܕܢܸܚܫܘܿܒ̣ ܪܲܗܛܹܗ ܕܐܸܬܼܡܵܠܝ : ܒܵܛܹ̇ܠ ܗ̄ܘ̣ܵܐ ܠܹܗ ܪܲܗܛܹܗ ܕܝܵܘܡܵܢ ܡ̣ܢ ܡܲܪܕܝܼܬܼܵܐ ܀ ܝܵܘܡܵܐ ܒܝܵܘܡܹܗ ܠܒ̣ܵܬܼܪܹܗ ܫܵܕܹܐ ܠܪܲܗܛܹܐ ܕܲܥܒܲܪܘ : ܘܬܼܘܼܒ̣ ܠܲܩܕܼܵܡܵܘܗܝ ܢܸܪܗܲܛ ܒܵܥܹ̇ܐ ܐܲܝܟ̣ ܟܲܫܝܼܪܵܐ ܀ ܠܫܸܡܫܵܐ ܕܵܡܹ̇ܐ ܦܵܘܠܘܿܣ ܒܐܘܼܪܚܵܐ ܕܲܫܠܝܼܚܘܼܬܼܵܐ : ܕܛܵܥܹ̇ܐ ܗ̄ܘ̣ܵܐ ܠܹܗ ܠܪܲܗܛܵܐ ܕܐܸܬܼܡܵܠܝ ܘܠܵܐ ܚܵܫܹ̇ܒ̣ ܠܹܗ ܀ ܠܡܘܿܢ ܡܸܬ݁ܬܲܢ̈ܝܵܢ ܐܲܝܠܹܝܢ ܕܲܗ݀ܘܲܝ̈ ܫܲܦܝܼܪ̈ܵܬܼܵܐ : ܕܗܵܘ̈ܝܵܢ ܥܸܠܬܼܵܐ ܠܲܐ̄ܚܪ̈ܵܢܝܵܬܼܵܐ ܕܠܵܐ ܢܸܣܬܲܥܪ̈ܵܢ ܀ ܠܲܦܪܝܼܫܵܝܵܐ ܥܸܠܬܼܵܐ ܒܝܼܫܬܵܐ ܗ݀ܘܲܝ̈ ܛܵܒ̣ܵܬܹܗ : ܕܟܲܕܼ ܒܵܥܹ̇ܐ ܗ̄ܘ̣ܵܐ ܕܢܸܚܫܘܿܒ̣ ܐܸܢܹܝܢ ܠܵܐ ܐܸܙܕܲܕܲܩ ܀ ܐܸܬܼܪܲܓ̣ܪܲܓ̣ ܗ̄ܘ̣ܵܐ ܘܲܥܒܲܕܼ ܐܸܬܼܡܵܠܝ ܫܲܦܝܼܪ̈ܵܬܼܵܐ : ܘܩܵܡ̣ ܠܹܗ ܝܵܘܡܵܢ ܢܸܚܫܘܿܒ̣ ܐܸܢܹܝܢ ܘܐܸܬܼܒܲܛܲܠ 18 : ܠܹܗ ܀ ܒܐܝܼܕܲܝ̈ ܡܵܪܝܵܐ ܣܝܼ̈ܡܵܢ ܟܠܗܹܝܢ ܫܲܦܝܼܪ̈ܵܬܼܵܐ : ܘܠܵܐ ܛܵܥܹ̇ܐ ܠܗܹܝܢ ܡܘܿܢ ܝܵܨܹ̇ܦ ܐܲܢ̄ܬ݁ ܬܸܚܫܘܿܒ̣ ܐܸܢܹܝܢ ܀ ܡܘܿܢ ܒܲܛܝܼܠ ܐܲܢ̄ܬ݁ ܡ̣ܢ ܦܘܼܠܚܵܢܵܐ ܕܙܲܕܝܼܩܘܼܬܼܵܐ 19 : ܘܡܸܬܼܚܲܫܲܒ̣ ܐܲܢ̄ܬ݁ ܡܵܢܵܐ ܥܒ̣ܝܼܕܼ ܠܵܟ̣ ܨܹܝܕܼ ܐܲܠܵܗܵܐ ܀ pb. 311 ܗܘ݀ ܠܵܐ ܛܵܥܹ̇ܐ ܐܲܢ̄ܬ݁ ܠܵܐ ܬܸܒ̣ܛܲܠ ܡ̣ܢ ܛܵܒ̣ܵܬܼܵܐ : ܠܵܐ ܬܲܥܗܸܕܵܝܗܝ ܡܵܢܵܐ ܥܒ̣ܝܼܕܼ ܠܵܟ̣ ܕܲܟ̣ܬܼܝܼܒ̣ ܗ̄ܘ̣ ܠܹܗ ܀ ܥܒ̣ܵܕܼܵܐ ܘܡܸܠܹ̈ܐ ܐܵܦ ܣܘܼܥܪ̈ܵܢܹܐ ܐܵܦ ܚܘܼ̈ܫܵܒܹܐ : ܘܪܸ̈ܡܙܹܐ ܘܙܵܘ̈ܥܹܐ ܕܢܲܦ̮ܫܵܐ ܝܵܕܲܥ̇ ܘܲܙܗܝܼܪ ܒܗܘܿܢ ܀ ܘܟܲܕܼ ܠܵܐ ܛܵܥܹ̇ܐ ܡܵܢܵܐ ܚܫܲܒ̣ܬܵܝܗܝ ܐܲܝܟ̣ ܚܲܣܝܼܪܵܐ : ܘܲܕܬܲܗܥܸܕܵܝܗܝ ܗܵܐ ܬܵܢܹ̇ܐ ܐܲܢ̄ܬ݁ ܫܲܦܝܼܪ̈ܵܬܼܵܟ̣ ܀ ܐܵܠ̇ܨܵܐ ܐܲܚܲܝ̈ ܕܠܵܐ ܐ̄ܢܵܫ ܢܸܪܢܸܐ ܒܲܫܲܦܝܼܪ̈ܵܬܼܵܟ̣ : ܕܥܲܠ ܕܲܪܢܵܐ ܒܗܹܝܢ ܗܵܘ̇ ܙܲܕܝܼܩܵܐ ܗܵܐ ܡܸܬܼܚܲܣܲܕܼ ܀ ܐܲܝܢܵܐ ܕܚܵܛܹ̇ܐ ܚܛܵܗܹܗ ( ܢܣܝܼܡܝܼܘܗܝ ܠܘܼܩܒܲܠ ܐܲܦܵܘ̈ܗܝ 20 : ܘܐܸܢ ܡܸܙܕܲܕܲܩ ܒܵܬܼܪܹܗ ܢܸܫܕܹܝܗ̇ ܠܙܲܕܝܼܩܘܼܬܹܗ ܀ ܚܘܼܪ ܒܲܚܛܵܗܵܐ ܕܐܸܢ ܬܚܘܼܪ ܒܹܗ ܡܸܬ݁ܛܲܠܲܩ ܠܹܗ ܀ ܘܠܵܐ ܬܚܘܼܪ ܒܵܗ̇ ܒܙܲܕܝܼܩܘܼܬܼܵܐ ܕܠܵܐ ܬܵܘܦܸܐ ܠܵܗ̇ ܀ ܠܙܲܕܝܼܩܘܼܬܼܵܐ ܡܸܛܥܵܐ ܛܥܝܼܝܹܗ̇ ܐܸܢ ܥܵܒܹ̇ܿܕܼ ܐܲܢ̄ܬ݁ : ܕܐܸܢ ܬܸܛܥܝܼܝܹܗ̇ ܡܵܪܝܵܐ ܙܗܝܼܪ ܒܵܗ̇ ܕܠܵܐ ܬܹܐܒܲܕܼ ܠܵܗ̇ ܀ ܒܲܚܛܵܗܵܐ ܓܹܝܪ ܐܸܢ ܬܸܪܢܸܐ ܒܹܗ ܛܥ̣ܵܝܗܝ ܐܲܠܵܗܵܐ : ܘܫ̣ܵܛܹܗ ܘܫܲܒ̣ܩܹܗ ܐܸܢܗ݀ܘ ܕܚܵܙܹ̇ܐ ܕܲܫܚܝܼܩ ܐܲܢ̄ܬ݁ ܒܹܗ 21 :܀ ܐܸܢ ܕܹܝܢ ܬܸܛܥܸܐ ܐܲܢ̄ܬ݁ ܠܲܚܛܵܗܵܐ ܡܵܐ ܕܲܣܥܲܪܬܵܝܗܝ : ܠܵܐ ܛܵܥܹ̇ܐ ܠܹܗ ܡܵܪܝܵܐ ܕܢܹܐܙܲܠ ܐܸܠܵܐ ܬܲܒ̣ܥܹܗ ܀ ܐܲܝܟ̣ ܕܲܒ̣ܫܘܼܚܢܵܐ ܚܘܼܪ ܒܲܚܛܵܗܵܐ ܡܵܐ ܕܗܵܘܹ̇ܐ ܠܵܟ̣ : ܡܲܢ ܓܹܝܪ ܡܸܫܟܲܚ ܢܸܛܥܸܐ ܫܘܼܚܢܹܗ ܡܵܐ ܕܟ̣ܵܐܹ̇ܒ̣ ܠܹܗ ܀ ܟܡܵܐ ܕܲܡܒܲܓܸܢ ܐܲܝܢܵܐ ܕܐܝܼܬܼ ܠܹܗ ܫܘܼܚܢܵܐ ܒܝܼܫܵܐ : pb. 312 ܩܵܠ ܐܸܢ̈ܢܵܬܹܗ 22 : ( ܡܥܝܼܪ ܠܹܗ 23 : ܠܐܵܣܝܵܐ ܕܕܼܝܼܠܹܗ ܢܹܐܨܲܦ ܀ ܘܐܸܢ ܠܵܐ ܡܒܲܓܸܢ ܐܲܟ̣ܡܵܐ ܕܠܲܝܬ݁ ܠܹܗ ܫܘܼܚܢܵܐ ܡܵܘܕܲܥ : ܘܡܲܗܡܸܐ ܐܵܣܝܵܐ ܘܠܵܐ ܥܵܨܹ̇ܒ̣ ܠܹܗ ܕܠܵܐ ܟܵܐܹ̇ܒ̣ ܠܹܗ ܀ ܐܵܦ ܚܲܛܵܝܵܐ ܟܡܵܐ ܕܒܲܚܛܵܗܹܗ ܢܸܗܘܸܐ ܚܵܐܲܪ : ܗܘ݀ ܐܲܠܵܗܵܐ ܕܫܘܼܚܢܹܗ ܝܵܨܹ̇ܦ ܐܵܦ ܡܲܐܣܸܐ ܠܹܗ ܀ ܐܸܢ ܕܹܝܢ ܐܲܗܡ̣ܝܼ ܘܠܵܐ ܚܵܐܲܪ ܒܹܗ ܒܛܸܠ̣ ܥܵܨ̇ܘܿܒ̣ܵܐ : ܘܦܵܫ̣ ܠܹܗ ܫܘܼܚܢܵܐ ܕܠܵܐ ܚܘܼܠܡܵܢܵܐ 24 : ܕܠܵܐ ܡܸܬܼܥܲܕܲܪ ܀ ܐܸܢ ܠܲܚܛܵܗܹܗ ܢܸܗܘܸܐ ܥܗܝܼܕܼ ܐ̄ܢܵܫ ܟܲܕܼ ܒܵܣܲܪ ܠܹܗ : ܪܘܼܚܵܐ ܬܒ̣ܝܼܪܬܵܐ ܫܵܩ̇ܠܵܐ ܗ̄ܝܼ ܪ̈ܲܚܡܹܐ ܡ̣ܢ ܕܲܝܵܢܵܐ ܀ ܐܲܝܟ̣ ܗܵܘ̇ ܡܵܟ̣ܣܵܐ ܕܣܝܼܡ ܗ̄ܘ̣ܵܐ ܚܛܵܗܹܗ ܠܘܼܩܒܲܠ ܥܲܝܢܵܘ̈ܗܝ : ܘܠܵܐ ܡܸܫܟܲܚ ܗ̄ܘ̣ܵܐ ܢܚܘܼܪ ܒܲܫܡܲܝܵܐ ܡܸܛܠܵܬܹܗ ܀ ܠܵܐ ܨܵܒܹ̇ܐ ܗ̄ܘ̣ܵܐ ܢܥܲܠܸܐ ܚܙܵܬܹܗ ܡ̣ܢ ܣܲܟ̣ܠܘܼܬܹܗ : ܕܒ̣ܵܗ̇ ܚܵܐܲܪ ܗ̄ܘ̣ܵܐ ܘܲܠܥܸܠ ܢܚܘܼܪ ܠܵܐ ܡܲܡܪܲܚ 25 : ܗ̄ܘ̣ܵܐ ܚܛܵܗܹ̈ܐ ܕܲܚܛ̣ܵܐ ܣܵܡ̣ ܗ̄ܘ̣ܵܐ ܐܸܢܘܿܢ ܠܘܼܩܒܲܠ ܐܲܦܵܘ̈ܗܝ 26 : ܘܠܵܐ ܦܫܝܼܩ ܗ̄ܘ̣ܵܐ ܠܹܗ ܢܸܚܙܸܐ ܫܡܲܝܵܐ ܕܲܡܚܲܦܲܝ ܗ̄ܘ̣ܵܐ ܀ ܐܸܠܵܐ ܒܥܵܘ̣ܠܵܐ ܕܲܥܒܲܕܼ ܐܝܼܕܼܵܘ̈ܗܝ ܠܵܐ ܚܵܐܲܪ ܗ̄ܘ̣ܵܐ : ܘܠܵܐ ܡܸܫܟܲܚ ܗ̄ܘ̣ܵܐ ܕܢܸܚܙܸܐ ܥܲܡܹܗ ܐ̄ܚܪܹܢܵܐ ܡܸܕܸܡ ܀ ܡܲܪܟܲܢ ܩܵܐܹ̇ܡ ܐܲܝܟ̣ ܓܲܢܵܒ̣ܵܐ ܩܕܼܵܡ ܕܲܝܵܢܵܐ : ܘܥܲܠ ܕܲܒ̣ܣܝܼܪ ܗ̄ܘ̣ܵܐ ܠܵܐ ܡܸܫܟܲܚ ܗ̄ܘ̣ܵܐ ܕܢܸܬܼܠܸܐ ܥܲܝܢܵܘ̈ܗܝ ܀ ܡ̣ܢ ܟܹܐܢܘܼܬܼܵܐ ܕܝܵܬܼ̇ܒܵܐ ܒܪܵܘܡܵܐ ܕܚܸܠ̣ ܘܐܸܣܬܲܪܲܕܼ : pb. 313 ܕܲܢܪܝܼܡ ܥܲܝܢܵܘ̈ܗܝ ܠܘܼܩܒܲܠ ܨܹܐܕܹܝܗ̇ ܕܠܵܐ ܬܸܬܼܚܲܡܲܬܼ ܀ ܘܲܬܼܪܝܼܡ ܫܲܒ̣ܛܵܐ ܘܬܸܡܚܹܝܘܗܝ ܠܐܲܒ̣ܕܵܢ ܡܸܛܠ ܕܐܲܡܪܲܚ̣ : ܘܲܬܼܟ̣ܝܼܠܵܐܝܼܬܼ ܒܐܲܬܼܪܵܐ ܕܕܼܝܼܢܵܐ ܚܵܪ ܟܲܕܼ ܚܲܝܵܒ̣ ܀ ܘܡܸܛܠܗܵܢܵܐ ܠܵܐ ܡܲܡܪܲܚ ܗ̄ܘ̣ܵܐ ܢܚܘܼܪ ܒܲܫܡܲܝܵܐ : ܨܹܝܕܼ ܕܲܝܵܢܵܐ ܕܚܝܼܠܵܐ ܕܲܕܼܚܝܼܠ ܥܲܠ ܚܲܛܵܝܹ̈ܐ ܀ ܚ̣ܵܪ ܒܲܚܛܵܗܵܘ̈ܗܝ ܘܐܸܬ݁ܬ݁ܙܝܼܥ ܢܸܒ̣ܥܸܐ ܚܢܵܢܵܐ ܪܲܒܵܐ : ܕܫܘܼܚܢܵܐ ܕܥܵܘ̣ܠܵܐ ܐܸܠܵܐ ܚܢܵܢܵܐ ܠܵܐ ܥܵܨܹ̇ܒ̣ ܠܹܗ ܀ ܩܵܐܹ̇ܡ ܒܲܗܝܼܬܼ ܡܨܲܠܸܐ ܘܲܒ̣ܣܝܼܪ ܗܘ݀ ܡ̣ܢ ܢܲܦ̮ܫܹܗ : ܐܲܠܵܗܵܐ ܕܹܝܢ ܠܵܐ ܒܲܣܪܹܗ ܗ̄ܘ̣ܵܐ ܥܲܠ ܕܐܸܬܼܡܲܟܲܟ̣ ܀ ܢܸܗܪܲܬ݀ ܢܲܦ̮ܫܹܗ ܘܲܚ̣ܙܵܐ ܚܛܵܗܵܘ̈ܗܝ ܘܲܛ̣ܪܲܦ ܐܝܼܕܼܵܘ̈ܗܝ : ܠܚܲܕܼܝܹܗ ܒܙܵܘܥܵܐ ܟܲܕܼ ܩܵܥܹ̇ܐ 27 : ܗ̄ܘ̣ܵܐ ܩܕܼܵܡ ܕܲܝܵܢܵܐ ܀ ܩ̣ܪܵܝܗܝ ܠܐܲܠܵܗܵܐ ܟܲܕܼ ܐܵܡܲܪ ܠܹܗ ܚܘܼܢ ܠܚܲܛܵܝܵܐ : ܚܢܵܢܵܟ̣ ܚܲܝܹ̈ܐ ܗ̄ܘ̣ ܐܲܚܵܐ ܡܝܼܬܼܵܐ ܕܩܲܛ̣ܠܹܗ ܥܵܘ̣ܠܵܐ ܀ ܚܲܣܢܲܢܝ ܡܹܐܡܪܹܗ ܕܗܵܢܵܐ ܡܵܟ̣ܣܵܐ ܘܲܦܪܝܼܫܵܝܵܐ : ܕܙܵܘܥܵܐ ܗ̄ܘ̣ ܪܲܒܵܐ ܠܲܡܡܲܠܵܠܘܼ ܒܬܲܗܪܵܐ ܫܲܪܒܹ݁ܗ ܀ ܘܐܸܢ ܡܲܡܪܵܚܘܼ ܠܵܐ ܡܲܡܪܲܚ ܐ̄ܢܵܐ ܠܵܐ ܡܸܫܟܲܚ ܐ̄ܢܵܐ : ܐܹܡܲܪ ܐܸܢܹܝܢ ܐܲܝܟ̣ ܕܐܝܼܬܲܝܗܹܝܢ ܠܲܕܼܫܵܡܲܥ ܠܝܼ ܀ ܥܸܠܬܼܵܐ ܒܝܼܫܬܵܐ ܗ݀ܘܲܝ̈ ܛܵܒ̣ܵܬܹܗ ܠܲܦܪܝܼܫܵܝܵܐ : ܕܗܸܢܹܝܢ ܐܲܚܫܸܟ̣ ܢܲܦ̮ܫܹܗ ܒܚܘܼܬܼܪܵܐ ܘܲܒ̣ܪܵܡܘܼܬܼܵܐ ܀ ܐܵܦ ܗܵܘ̇ ܡܵܟ̣ܣܵܐ ܒܥܸܠܬܼܵܐ ܕܲܚܛ̣ܵܐ ܢܲܦ̮ܫܹܗ ܢܸܗܪܲܬ݀ : ܙܵܥܲܬ݀ ܪܸܚܡܲܬ݀ ܬܸܒ̣ܥܸܐ ܚܢܵܢܵܐ ܡ̣ܢ ܕܲܝܵܢܵܐ ܀ pb. 314 ܚܫܸܟ̣ ܙܲܕܝܼܩܵܐ ܡܸܛܠ ܕܲܚܫܲܒ̣ ܫܲܦܝܼܪ̈ܵܬܹܗ : ܢܗܲܪ ܚܲܛܵܝܵܐ ܥܲܠ ܕܐܲܙܝܼܥܹܗ ܥܵܘ̣ܠܵܐ ܕܲܥܒܲܕܼ ܀ ܦܪܝܼܫܵܐ ܟܹܐܢܵܐ ܛܥ̣ܵܐ ܕܲܢܚܲܣܸܕܼ ܐܵܦ ܠܐܲܠܵܗܵܐ : ܘܡܵܟ̣ܣܵܐ ܝܲܥܢܵܐ ܝܲܕܼܥܹܗ ܠܡܵܪܝܵܐ ܕܲܡܠܸܐ ܪ̈ܲܚܡܹܐ ܗ̄ܘ̣ ܀ ܘܠܵܐ ܡܸܬܼܐܲܡܪܵܐ ܕܢܸܒ̣ܥܲܬ݀ ܒܝܼܫܬܵܐ ܡ̣ܢ ܛܵܒ̣ܵܬܼܵܐ : ܘܠܵܐ ܡܸܫܬܲܡܥܵܐ ܕܕܸܢܚܲܬ݀ ܛܵܒ̣ܬܼܵܐ ܡ̣ܢ ܒܝܼ̈ܫܵܬܼܵܐ ܀ ܘܡܵܢܵܐ ܐܹܡܲܪ ܕܲܦܪܝܼܫܵܝܵܐ ܡ̣ܢ ܛܵܒ̣ܵܬܹܗ : ܢܲܦܚܹܗ ܚܘܼܬܼܪܵܐ ܘܫܲܒܲܚ̣ ܢܲܦ̮ܫܹܗ ܘܗܵܐ ܡܸܬܼܚܲܣܲܕܼ ܀ ܘܡܵܟ̣ܣܵܐ ܚܛܵܗܵܘ̈ܗܝ ܦܲܬܼܚܘܼܗ̇ ܠܢܲܦ̮ܫܹܗ ܩܕܼܵܡ ܕܲܝܵܢܵܐ : ܘܲܒ̣ܥ̣ܵܐ ܚܢܵܢܵܐ ܡܸܫܬܲܒܲܚ ܐܲܝܟ̣ ܚܲܟ݁ܝܼܡܵܐ ܀ ܢܩܲܛܪܸܓ̣ ܡܵܕܹܝܢ ܠܵܘ ܠܲܥܒ̣ܵܕܹ̈ܐ ܛܵܒܹ̈ܐ ܕܲܗܘ݀ܵܐ : ܐܸܠܵܐ ܠܛܘܼܥܝܲܝ ܘܲܠܪܵܡܘܼܬܹܗ ܕܲܦܪܝܼܫܵܝܵܐ ܀ ܘܲܢܫܲܒܲܚ ܬܘܼܒ̣ ܠܵܘ ܠܲܚܛܵܗܹ̈ܐ ܕܡܵܟ̣ܣܵܐ ܕܲܚܛ̣ܵܐ : ܐܸܠܵܐ ܠܢܲܦ̮ܫܹܗ ܕܚܵܪܲܬ݀ ܘܲܚܙܵܬ݀ ܕܲܟ̣ܡܵܐ ܣܲܢܝܵܐ ܀ ܘܲܗܘ݀ܵܐ ܒܫܲܪܒܹܗ ܐܲܝܟ̣ ܡܲܚܙܝܼܬܼܵܐ ܠܦܵܠܚܲܝ̈ ܥܵܘ̣ܠܵܐ : ܕܲܒ̣ܡܘܼܟܵܟ̣ܵܐ ܪܲܒܵܐ ܢܩܘܼܡܘܼܢ ܒܹܝܬܼ ܐܲܠܵܗܵܐ ܀ ܘܚܲܦܛ̣ܵܗ̇ ܠܢܲܦ̮ܫܵܐ ܕܬܸܒ̣ܥܵܐ 28 : ܚܢܵܢܵܐ ܡ̣ܢ ܐܲܠܵܗܵܐ : ܘܲܗܘ݀ܵܬܼ ܝܵܕܼܥܵܐ ܕܐܸܢ ܒܵܥ̇ܝܵܐ ܠܹܗ ܝܵܗܹ̇ܒ̣ ܗ̄ܘ̣ ܠܵܗ̇ ܀ ܗܵܢܵܐ ܡܲܬܼܠܵܐ ܐܸܡܲܪ ܡܵܪܲܢ ܕܲܢܥܲܕܲܪ ܒܹܗ : ܠܲܬܼܪܹܝܢ ܓܲܒ݁ܝܼ̈ܢ ܐܸܢ ܫܵܡ̇ܥܝܼܢ ܠܹܗ ܦܵܪܘܿܫܵܐܝܼܬܼ ܀ pb. 315 ܝܵܬܼܪܝܼܢ ܡܸܢܹܗ ܐܵܦ ܙܲܕܝܼ̈ܩܹܐ ܐܵܦ ܚܲܛܵܝܹ̈ܐ : ܠܲܬܼܪ̈ܲܝܗܘܿܢ ܓܹܝܪ ܒܵܥܹ̇ܐ ܕܢܵܘܬܲܪ ܒܲܪ ܐܲܠܵܗܵܐ ܀ ܐܘܿ ܙܲܕܝܼܩܵܐ ܠܵܐ ܡܬܼܘܿܡ ܬܸܒ̣ܣܸܐ ܥܲܠ ܚܲܛܵܝܵܐ : ܨܠܸܡ ܐܲܠܵܗܵܐ ܗ̄ܘ̣ ܐܵܦܸܢ ܚܵܛܹ̇ܐ ܘܲܟ̣ܢܵܬܼܵܟ̣ ܗ̄ܘ̣ ܀ ܠܵܐ ܬܸܫܬܲܒ̣ܗܲܪ ܐܸܢ ܥܵܒܹ̇ܕܼ ܐܲܢ̄ܬ݁ ܫܲܦܝܼܪ̈ܵܬܼܵܐ : ܕܠܵܐ ܬܸܦܸܠ ܠܵܟ̣ ܡ̣ܢ ܗܵܘ̇ ܪܵܘܡܵܐ ܕܙܲܕܝܼܩܘܼܬܼܵܐ ܀ ܝܲܗ̄ܒ̣ܬ݁ ܠܐܲܠܵܗܵܐ ܡ̣ܢ ܕܝܼܠܹܗ ܝܲܗ̄ܒ̣ܬ݁ ܠܵܘ ܡ̣ܢ ܕܝܼܠܵܟ̣ : ܕܲܒ̣ܡܲܥܣܵܪܹ̈ܐ ܡܚܲܣܸܕܼ ܐܲܢ̄ܬ݁ ܠܹܗ ܕܝܵܗܹ̇ܒ̣ ܐܲܢ̄ܬ݁ ܠܹܗ ܀ ܡܵܐ ܕܨܵܐܹ̇ܡ ܐܲܢ̄ܬ݁ ܠܵܐ ܬܸܫܬܲܒ̣ܗܲܪ ܬܸܬܼܢܸܐ ܨܵܘܡܵܐ : ܒܡܘܼܟܵܟ̣ܵܐ ܓܹܝܪ ܨܵܡ̣ ܕܵܢܝܼܐܹܝܠ ܟܲܕܼ ܨܵܐܹ̇ܡ ܗ̄ܘ̣ܵܐ ܀ ܡܲܟܸܟ̣ ܢܲܦ̮ܫܵܟ̣ ܒܹܝܬܼ ܐܲܠܵܗܵܐ ܡܵܐ ܕܲܡܨܲܠܹܝܬ݁ : ܕܲܒ̣ܪܵܡܘܼܬܼܵܐ ܠܵܐ ܡܸܬܼܩܲܒ݁ܠܵܐ ܨܠܘܿܬܼܵܐ ܡܸܢܵܟ̣ ܀ ܪܸܒ݁ܘܿ ܫܘܼܦܪ̈ܝܼܢ ܐܸܠܘܼ ܣܝܼܡܝܼܢ ܘܲܣܕܼܝܼܪܝܼܢ ܒܵܟ̣ : ܠܵܐ ܫܲܦܝܼܪܝܼܢ ܐܸܠܵܐ ܬܸܠܒܲܫ ܡܲܟ݁ܝܼܟ̣ܘܼܬܼܵܐ ܀ ܐܸܢ ܬܸܙܕܲܕܲܩ ܛܵܒ̣ ܡ̣ܢ ܐܝܼܘܿܒ̣ ܒܲܥܒ̣ܝܼ̈ܕܼܵܬܼܵܟ̣ : ܒܪܘܼܚܵܐ ܪܵܡܬܼܵܐ ܠܵܐ ܡܸܬܼܩܲܒ̈ܠܵܢ ܫܲܦܝܼܪ̈ܵܬܼܵܟ̣ ܀ ܘܐܲܢ̄ܬ݁ ܚܲܛܵܝܵܐ ܒܫܲܪܒܹ݁ܗ ܕܡܵܟ̣ܣܵܐ ܕܐܸܬܼܡܲܠܲܠ ܗ̄ܘ̣ܵܐ : ܩܢܝܼ ܝܘܼܬܼܪܵܢܵܐ ܘܩܘܼܡ ܒܲܨܠܘܿܬܼܵܐ ܒܒܸܗܬܲܬܼ ܐܲܦܹ̈ܐ ܀ ܬܚܘܼܪ ܒܲܫܡܲܝܵܐ ܠܵܐ ܡܲܦܲܣ ܠܵܟ̣ ܡ̣ܢ ܟܹܐܢܘܼܬܼܵܐ : ܕܐܲܬܼܪܵܐ ܕܕܼܝܼܢܵܐ ܕܸܚܠܵܐ ܗ̄ܘ̣ ܪܲܒܵܐ ܠܲܕܼܚܵܝ̇ܒ݁ܝܼܢ ܒܹܗ ܀ ܙܘܼܥ ܒܲܨܠܘܿܬܼܵܐ ܘܲܒ̣ܥܝܼ ܚܢܵܢܵܐ ܒܡܲܟ݁ܝܼܟ̣ܘܼܬܼܵܐ ܆ ܘܫܵܩܹ̇ܠ ܐܲܢ̄ܬ݁ ܗ̄ܘ̣ ܡ̣ܢ ܝܵܗ̇ܘܿܒ̣ܵܐ ܕܫܲܦܝܼܪ̈ܵܬܼܵܐ ܀ pb. 316 ܫܠܝܼ ܘܐܸܬܼܡܲܟܲܟ̣ ܐܸܢ ܬܸܬܼܩܲܦܲܚ ܡ̣ܢ ܙܲܕܝܼܩܵܐ : ܕܐܵܦ ܗܵܘ̇ ܡܵܟ̣ܣܵܐ ܡܸܫܠܵܐ ܫܠܸܐ ܗ̄ܘ̣ܵܐ ܟܲܕܼ ܡܸܬܼܚܲܣܲܪ ܀ ܐ̄ܡܲܪ ܠܐܲܠܵܗܵܐ ܒܵܥܹ̇ܐ ܐ̄ܢܵܐ ܡܵܪܝ ܚܘܼܢ ܚܲܛܵܝܵܐ : ܘܚܵܐܹ̇ܢ ܗ̄ܘ̣ ܠܵܟ̣ ܡܸܛܠ ܪ̈ܲܚܡܹܐ ܕܲܥܙܝܼܠܝܼܢ ܒܹܗ ܀ ܡܲܬܼܠܹܗ ܕܡܵܪܲܢ ܟ̱ܠܹܗ ܚܲܝܹ̈ܐ ܗ̄ܘ̣ ܠܲܕܼܫܵܡܲܥ ܠܹܗ : ܘܲܠܙܲܕܝܼܩܹ̈ܐ ܘܲܠܚܲܛܵܝܹ̈ܐ ܡܨܸܐ ܕܲܢܥܲܕܲܪ ܀ ܠܵܐ ܗ̄ܘ̣ܵܐ ܡܲܬܼܠܵܐ ܐܝܼܬܼܵܘܗܝ ܒܲܠܚܘܿܕܼ ܗܵܢܵܐ ܡܲܬܼܠܵܐ : ܐܸܠܵܐ ܡܸܗܘܵܐ ܗܘ݀ܵܐ ܒܲܫܪܵܪܵܐ ܐܲܝܟ̣ ܕܐܸܬܼܡܲܠܲܠ ܀ ܒܚܲܕܼ ܡ̣ܢ ܙܲܒ̣ܢ̈ܝܼܢ ܐܸܣܬܲܩܒܲܠܘ ܗ̄ܘ̣ܵܘ ܘܩܵܡ̣ܘ ܒܲܨܠܘܿܬܼܵܐ : ܦܪܝܼܫܵܐ ܘܡܵܟ̣ܣܵܐ ܘܡܲܠܸܠ̣ܘ ܗܵܠܹܝܢ ܒܹܝܬܼ ܐܲܠܵܗܵܐ ܀ ܘܨܵܬ݀ ܗ̄ܘ̣ ܐܸܢܹܝܢ ܒܲܪ ܐܲܠܵܗܵܐ ܥܲܡ ܝܵܠܘܿܕܹܗ : ܕܗ݀ܘܝܘܼ ܡܩܲܒܸ݁ܠ ܟܠ ܒܵܥ̈ܘܵܬܼܵܐ ܘܲܨ̈ܠܵܘܵܬܼܵܐ ܀ ܠܵܐ ܓܹܝܪ ܥܵܠܵܐ ܨܠܘܿܬܼܵܐ ܠܐܲܒ̣ܘܼܗܝ ܡ̣ܢ ܒܸܠܥܵܕܼܵܘܗܝ : ܘܠܵܐ ܡܵܘܗܲܒ̣ܬܼܵܐ ܢܵܦ̇ܩܵܐ ܡܸܢܹܗ ܐܸܠܵܐ ܒܐܝܼܕܼܵܘ̈ܗܝ ܀ ܡܩܲܒܸܠ ܡܲܥܸܠ ܫܵܩܹ̇ܠ ܡܲܦܸܩ ܡ̣ܢ ܒܹܝܬܼ ܐܲܒ̣ܵܐ : ܕܐܲܝܟ̣ ܡܸܨܥܵܝܵܐ ܗ̄ܘ̣ ܒܹܝܬܼ ܠܲܢ ܠܐܲܒ̣ܘܼܗܝ ܕܲܢܚܲܣܸܐ ܠܲܢ ܀ ܕܸܒ̣ܚܹ̈ܐ ܕܠܹܘܝܼ ܐܵܦ ܡܲܥܣܵܪܹ̈ܐ ܕܟܹܐܢܵܐ ܝܲܥܩܘܿܒ̣ : ܗ݀ܘ ܡܩܲܒܸ݁ܠ ܗ̄ܘ̣ܵܐ ܘܡܲܥܸܠ ܗ̄ܘ̣ܵܐ ܠܗܘܿܢ ܨܹܝܕܼ ܝܵܠܘܿܕܹܗ ܀ ܗ݀ܘ ܩܲܒܸܠ̣ ܗ̄ܘ̣ܵܐ ܨܠܘܿܬܼܵܗ̇ ܕܚܲܢܵܐ ܒܗܲܝܟܲܠ ܩܘܼܕܼܫܵܐ : ܘܗܘ݀ ܐܲܦܸܩ̣ ܠܵܗ̇ ܫܸܐܠܲܬܼ ܪ̈ܲܚܡܹܐ ܡ̣ܢ ܒܹܝܬܼ ܐܲܒ̣ܘܼܗܝ ܀ ܗ݀ܘ ܨܵܐܹ̇ܬܼ ܗ̄ܘ̣ܵܐ ܨܠܘܿܬܹܗ ܕܝܵܘܢܵܢ ܡ̣ܢ ܓܵܘ ܢܘܼܢܵܐ : ܘܐܲܝܟ̣ ܪܹܫܝܼܬܼܵܐ ܡܲܥܸܠ ܗ̄ܘ̣ܵܐ ܠܵܗ̇ ܨܹܝܕܼ ܝܵܠܘܿܕܹܗ ܀ pb. 317 ܕܸܒ̣ܚܹ̈ܐ ܦܪ̈ܝܼܫܹܐ ܘܥܸܛܪܹ̈ܐ ܕܟ̣ܵܗ̈ܢܹܐ ܘܝܲܩ̈ܕܹܐ ܫܲܠܡܹ̈ܐ : ܨ̈ܠܵܘܵܢ ܒܵܥ̈ܘܵܢ ܟܠ ܡܲܥܣܵܪ̈ܝܼܢ ܥܲܡ ܟܠ ܢܸܕܼܪ̈ܝܼܢ ܀ ܡܸܠܹ̈ܐ ܕܦܘܼܡܵܐ ܐܵܦ ܚܘܼ̈ܫܵܒܹܐ ܕܠܸܒܵܘ̈ܵܬܼܵܐ : ܗ݀ܘܝܘܼ ܡܩܲܒܸ݁ܠ ܨܵܐܹ̇ܬܼ ܫܵܡܲܥ̇ ܚܵܙܹ̇ܐ ܘܥܲܗܝܼܕܼ 29 :܀ ܘܠܲܦܪܝܼܫܵܝܵܐ ܘܲܠܗܵܘ̇ ܡܵܟ̣ܣܵܐ ܗ݀ܘ ܨܵܬܼ ܐܸܢܘܿܢ : ܒܗܲܝܟܲܠ ܩܘܼܕܼܫܵܐ ܟܲܕܼ ܩܵܝ̇ܡܝܼܢ ܗ̄ܘ̣ܵܘ ܒܲܨ̈ܠܵܘܵܬܼܵܐ ܀ ܘܥܲܡ ܒܵܥܘܼܬܼܵܐ ܕܟ̣ܠܵܗ̇ ܬܹܒܹܝܠ ܟܲܕܼ ܫܵܡܲܥ̇ ܗ̄ܘ̣ܵܐ : ܠܵܐ ܛܵܥܹ̇ܐ ܗ̄ܘ̣ܵܐ ܕܢܹܐܡܲܪ ܐܸܢܹܝܢ ܐܲܝܟ̣ ܕܐܸܫܬܲܡܲܥ ܀ ܘܟܲܕܼ ܣܘܼܥܪܵܢܵܐ ܗ̄ܘ̣ ܕܲܗܘ݀ܵܐ ܒܲܙܒܲܢ ܐܲܝܟ̣ ܕܐܸܬܼܡܲܠܲܠ : ܥܲܒ̣ܕܹܗ ܡܲܬܼܠܵܐ ܕܲܢܥܲܕܲܪ ܒܹܗ ܠܲܕܼܫܵܡܲܥ ܠܹܗ ܀ ܘܥܲܠ ܕܲܫܦܲܪ ܠܹܗ ܡܵܟ̣ܣܵܐ ܕܨܲܠܝܼ ܒܡܲܟ݁ܝܼܟ̣ܘܼܬܼܵܐ : ܘܲܕܼܠܵܐ ܫ̣ܦܲܪ ܠܹܗ ܦܪܝܼܫܵܐ ܕܨܲܠܝܼ ܡ̣ܢ ܪܵܡܘܼܬܼܵܐ ܀ ܢܲܛܪܹܗ 30 : ܠܫܲܪܒܵܐ ܘܥܲܒ̣ܕܹܗ ܡܲܬܼܠܵܐ ܡܠܸܐ ܝܘܼܬܼܪ̈ܵܢܹܐ : ܣܵܡ̣ ܒܲܣܒܲܪܬܼܵܐ ܕܢܸܬܼܥܲܕ݁ܪܘܼܢ ܒܹܗ ܟܠ ܫܵܡܘܿܥܵܘ̈ܗܝ ܀ ܐܲܠܦܹܗ ܠܥܵܠܡܵܐ ܕܐܲܝܢܵܐ ܕܡܸܬ݁ܬ݁ܪܝܼܡ ܡܸܬܼܡܲܟܲܟ̣ ܠܹܗ : ܕܡ̣ܢ ܪܵܡܘܼܬܼܵܐ ܢܸܥܪܘܿܩ ܟܠܢܵܫ ܕܲܢܕܼܝܼܕܼܵܐ ܠܹܗ ܀ ܐܲܝܢܵܐ ܕܪܵܡ ܠܲܡ ܒܠܸܒܹܗ ܢܕܼܝܼܕܼ ܗ̄ܘ̣ ܩܕܼܵܡ ܐܲܠܵܗܵܐ : ܘܡܲܢ ܠܵܐ ܢܙܘܼܥ ܡ̣ܢ ܪܵܡܘܼܬܼܵܐ ܐܸܢ ܦܵܪܘܿܫܵܐ ܗ̄ܘ̣ ܀ ܣܢܹܝܢ ܒܘܼܨܵܪܹ̈ܐ ܘܠܵܐ ܫܲܦܝܼܪܝܼܢ ܥܲܠ ܐܲܠܵܗܵܐ : ܘܗܵܕܹܐ ܕܲܢܕܼܝܼܕܼ ܥܲܠ ܪܵܡܘܼܬܼܵܐ ܠܚܘܿܕܼ ܐܸܬܼܐܲܡܪܲܬ݀ ܀ pb. 318 ܠܟ̣ܠܗܘܿܢ ܣܵܢܹ̇ܐ ܘܟ̣ܠܗܘܿܢ 31 : ܒܵܥܹ̇ܐ ܕܠܵܐ ܢܸܫܬܲܟ̣ܚܘܼܢ : ܘܗܵܢ ܚܲܕܼ ܒܲܠܚܘܿܕܼ ܟܬܼܝܼܒ̣ ( ܗ̄ܘ̣ ܕܲܢܕܼܝܼܕܼ 32 : ܩܕܼܵܡ ܐܲܠܵܗܵܐ ܀ ܠܵܐ ܣܵܢܹ̇ܐ ܠܹܗ ܡܸܣܢܵܐ ܒܲܠܚܘܿܕܼ ܐܲܝܟ̣ ܕܲܠܚܲܒ̣ܪ̈ܵܘܗܝ : ܐܸܠܵܐ ܡܸܢܲܕܼ ܢܲܕܝܼܕܼܵܐ ܠܹܗ ( ܣܲܓܝܼ ܡܸܢܹܗ 33 :܀ ܚܛܵܗܹ̈ܐ ܟܠܗܘܿܢ ܡܸܒ̣ܗܲܬܼ ܒܵܗ̇ܬ݁ܝܼܢ ܡ̣ܢ ܐܲܠܵܗܵܐ : ܪܵܡܘܼܬܼܵܐ ܕܝܢ ܐܲܝܟ̣ ܡܵܐ ܕܥܲܡܹܗ ܒܵܥ̇ܝܵܐ ܕܬܲܩܪܸܒ̣ ܀ ܡܵܪܝܵܐ ܗ̄ܘ̣ ܪܵܡܵܐ ܘܒ̣ܵܥܹ̇ܐ ܕܢܸܥܡܲܪ ܒܲܕܼܡܲܟ݁ܝܼܟ̣ܝܼܢ : ܘܐܲܝܢܵܐ ܕܡܸܬ݁ܬ݁ܪܝܼܡ ܨܹܝܕܼ ܐܲܠܵܗܵܐ ܦܣܲܥ̣ ܢܸܬܼܓܲܐܸܐ ܀ ܘܡܸܛܠ ܕܲܟ̣ܬܼܝܼܒ̣ ܕܡܵܪܝܵܐ ܐܲܡܠܸܟ̣ ܘܓܲܐܝܘܼܬܼܵܐ ܠܒܸܫ : ܣܢܸܐ ܠܒܲܪܢܵܫܵܐ ܕܢܸܗܘܸܐ ܡܸܬ݁ܬ݁ܪܝܼܡ ܐܵܘ ܡܸܬܼܓ݁ܐܸܐ ܀ ܘܡܸܛܠܗܵܢܵܐ ܥܲܠ ܪܵܡܘܼܬܼܵܐ ܟܬܼܝܼܒ̣ ܕܲܢܕܼܝܼܕܼܵܐ : ܩܕܼܵܡ ܐܲܠܵܗܵܐ ܠܐܲܝܢܵܐ ܕܫܵܡܲܥ̇ ܦܵܪܘܿܫܵܐܝܼܬܼ ܀ ܘܡܸܛܠܗܵܢܵܐ ܟܬܼܝܼܒ̣ ܗ̄ܘ̣ 34 : ܡܲܬܼܠܹܗ ܕܲܦܪܝܼܫܵܝܵܐ : ܕܢܸܬܼܚܲܟܲܡ ܒܹܗ ܐܲܝܢܵܐ ܕܥܵܒܹ̇ܕܼ ܫܲܦܝܼܪ̈ܵܬܼܵܐ ܀ ܕܢܸܗܘܸܐ ܥܵܪܹܩ ܡ̣ܢ ܕܲܢܡܲܠܸܠ ܫܲܦܝܼܪ̈ܵܬܹܗ : ܘܡ̣ܢ ܪܵܡܘܼܬܼܵܐ ܚܲܫܵܐ ܕܲܢܕܼܝܼܕܼ ܒܹܝܬܼ ܐܲܠܵܗܵܐ ܀ ܫܲܦܝܼܪ ܗ̄ܘ̣ ܠܵܟ̣ ܕܬܸܗܘܸܐ ܥܵܪܹܩ ܡ̣ܢ ܟܠ ܚܲܫ̈ܝܼܢ : ܫܲܦܝܼܪ ܗ̄ܘ̣ ܠܵܟ̣ ܕܬܸܗܘܸܐ ܣܵܢܹ̇ܐ ܠܟ̣ܠ ܒܘܼܨܵܪ̈ܝܼܢ ܀ ܫܲܦܝܼܪ ܗ̄ܘ̣ ܠܵܟ̣ ܬܸܣܢܸܐ ܚܛܵܗܹ̈ܐ ܒܟ̣ܠ ܐܸܣܟܹܡ̈ܝܼܢ : ܥܪܘܿܩ ܕܹܝܢ ܣܲܓܝܼ ܡ̣ܢ ܪܵܡܘܼܬܼܵܐ ܥܲܠ ܕܲܢܕܼܝܼܕܼܵܐ ܀ ܘܡܲܟ݁ܝܼܟ̣ܘܼܬܼܵܐ ܡܲܠܝܵܐ ܫܘܼܦܪܹ̈ܐ ܕܙܲܕܝܼܩܘܼܬܼܵܐ : pb. 319 ܕܐܵܦ ܒܘܼܨܵܪܵܐ ܐܲܝܟܵܐ ܕܐܝܼܬܼܵܘܗܝ ܡܸܬܼܚܲܦܸܐ ܠܹܗ ܀ ܣܢܸܐ ܗ̄ܘ̣ܵܐ ܡܵܟ̣ܣܵܐ ܐܵܦ ܒܘܼܨܵܪ̈ܵܘܗܝ ܣܲܓܝܼܐܝܼܢ ܗ̄ܘ̣ܵܘ : ܘܥܲܠ ܕܐܸܬܼܡܲܟܲܟ̣ ܐܲܟ̣ܡܵܐ ܕܫܲܦܝܼܪ ܗܵܐ ܡܸܬܼܡܲܠܲܠ ܀ ܘܲܦܪܝܼܫܵܝܵܐ ܙܲܕܝܼܩܵܐ ܗ̄ܘ̣ܵܐ ܕܐܝܼܬܼ ܠܹܗ ܫܘܼܦܪܵܐ : ܘܡܸܛܠ ܕܲܒ̣ܥ̣ܵܐ ܕܢܸܬܼܢܸܐ ܫܘܼܦܪ̈ܵܘܗܝ ܗܵܐ ܣܢܸܐ ܫܲܪܒܹܗ ܀ ܒܚܲܕܼ ܥܸܩܵܪܵܐ ܠܲܬܼܪܹܝܢ ܫܘܼܚ̈ܢܝܼܢ ܐܲܣܝܼ ܡܵܪܲܢ : ܘܲܦܫܝܼܩ ܢܸܥܨܘܿܒ̣ ܘܲܠܙܲܕܝܼܩܹ̈ܐ ܘܲܠܚܲܛܵܝܹ̈ܐ ܀ ܡ̣ܢ ܚܲܕܼ ܡܲܬܼܠܵܐ ܥ̣ܒܲܕܼ ܐܵܣܝܘܼܬܼܵܐ ܠܲܬܼܪܹܝܢ ܓܲܒ݁ܝܼ̈ܢ : ܕܐܲܝܢܵܐ ܕܚܲܛܵܝ ܘܐܲܝܢܵܐ ܕܙܲܕܝܼܩ ܢܸܬܼܥܲܕܲܪ ܒܹܗ ܀ ܥܲܠ ܙܲܕܝܼܩܵܐ ܐܲܪܡ̣ܝܼ ܙܵܘܥܵܐ ܕܠܵܐ ܢܸܫܬܲܒ̣ܗܲܪ : ܘܠܵܐ ܢܸܬܼܚܲܠ̈ܨܵܢ ܫܲܦܝܼܪ̈ܵܬܹܗ ܡ̣ܢ ܫܘܼܒ̣ܗܵܪܹܗ ܀ ܘܲܠܚܲܛܵܝܵܐ ܐܲܠܦܹܗ ܕܢܸܚܲܫ ܘܲܕܼܢܸܬܼܡܲܟܲܟ̣ : ܘܢܸܕܲܥ ܢܲܦ̮ܫܹܗ ܘܢܸܫܟܲܚ ܪ̈ܲܚܡܹܐ ܩܕܼܵܡ ܐܲܠܵܗܵܐ ܀ ܠܟ̣ܠܢܵܫ ܒܡܸܠܵܘ̈ܗܝ ܒܵܥܹ̇ܐ ܕܢܵܘܬܲܪ ܒܲܪ ܐܲܠܵܗܵܐ : ܒܪܝܼܟ̣ ܗ̄ܘ̣ ܕܨܵܒܹ̇ܐ ܕܢܸܚܸܐ ܟܠܢܵܫ ܒܲܒ̣ܛܝܼܠܘܼܬܹܗ ܀ ܡܲܠܦܵܢܘܼܬܹܗ ܕܒܲܪ ܐܲܠܵܗܵܐ ܚܲܝܹ̈ܐ ܡܲܠܝܵܐ : ܪ̈ܵܚܡܲܝ ܚܲܝܹ̈ܐ ܬܵܘ ܐܸܬܼܒܲܣܲܡܘ ܡ̣ܢ ܝܘܼܠܦܵܢܹܗ ܀ ܢܘܼܗܪܵܐ ܐܸܢܹܝܢ ܟܠܗܹܝܢ ܡܸܠܵܘ̈ܗܝ ܠܲܕܼܦܵܪܘܿܫܝܼܢ : ܐܘܿ ܦܵܪ̈ܘܿܫܹܐ ܢܗܲܪܘ ܒܲܣܒܲܪܬܼܵܐ ܕܡܲܠܝܵܐ ܢܘܼܗܪܵܐ ܀ ܡ̣ܢ ܣܸܦ̈ܘܵܬܹܗ ܢܲܗܪ̈ܵܘܵܬܼܵܐ ܕܡܲܝ̈ܵܐ ܚܲܝܹ̈ܐ : ܢܦܲܩ̣ܘ ܠܲܒ̣ܪܝܼܬܼܵܐ ܕܢܲܫܩܘܿܢ ܠܐܲܪܥܵܐ ܕܚܲܪܝܼܒ̣ܵܐ ܗ̄ܘ̣ܵܬܼ ܀ ܥܲܠ ܠܸܫܵܢܹܗ ܛܘܼ̈ܒܹܐ ܘܥܘܼܬܼܪܹ̈ܐ ܕܠܵܐ ܡܸܬ݁ܕܲܪܟ݁ܝܼܢ : ܘܲܠܫܵܡ̈ܘܿܥܹܐ ܡܦܲܠܸܓ̣ 1 : ܠܗܘܿܢ ܒܲܟ̣ܢܘܼ̈ܫܵܬܼܵܐ ܀ ܒܡܲܦ̮ܬܲܚ ܦܘܼܡܹܗ ܡܘܬܵܐ ܥܵܪܹܩ ܡܵܐ ܕܲܡܡܲܠܸܠ : ܘܚܲܝܠܹܗ ܩܝܵܡܬܵܐ ܠܡܝܼ̈ܬܹܐ ܝܵܗܹ̇ܒ̣ ܕܲܢܥܝܼܪ ܐܸܢܘܿܢ ܀ pb. 300 ܡ̣ܢ ܦܸܬܼܓ̣ܵܡܵܘ̈ܗܝ ܕܵܢܚ̇ܝܼܢ ܚܲܝܹ̈ܐ ܥܲܠ ܢܲܦ̮̈ܫܵܬܼܵܐ : ܐܵܦ ܡܸܬܼܚܲܠ̈ܡܵܢ ܕܐܸܬܼܢܲܟܲܬܼ ܗ̄ܘܲܝ̈ ܡ̣ܢ ܚܲܪܡܵܢܵܐ ܀ ܒܐܸܕܼܢܹ̈ܐ ܕܡܝܼ̈ܬܹܐ ܢܵܦܹ̇ܠ ܩܵܠܹܗ ܡܵܐ ܕܲܡܡܲܠܸܠ : ܘܐܲܝܟ̣ ܡ̣ܢ ܫܸܢܬܼܵܐ ܢܵܝ̇ܕܝܼܢ 2 : ܩܵܝ̇ܡܝܼܢ ܠܲܡܫܲܒܵܚܘܼ ܀ ܛ̣ܥܲܢ ܚܘܼܠܡܵܢܹ̈ܐ ܘܐܲܝܬܝܼ ܠܐܲܬܼܪܲܢ ܡ̣ܢ ܒܹܝܬܼ ܐܲܒ̣ܘܼܗܝ : ܘܦܲܠܸܓ̣ ܡܲܓܵܢ ܠܲܡ̈ܡܲܚܲܝܵܐ ܘܐܲܚܠܸܡ̣ ܐܸܢܘܿܢ ܀ ܥܲܠ ܟܘܼܪ̈ܗܵܢܹܐ ܕܢܲܚ̣ ܐܲܝܟ̣ ܫܸܡܫܵܐ ܥܲܠ ܛܸܠܵܠܹ̈ܐ : ܘܐܲܥܪܸܩ̣ ܐܸܢܘܿܢ ܡ̣ܢ ܟܠ ܦܲܓ̣ܪ̈ܝܼܢ ܕܲܡܡܲܚܲܝ̈ܵܐ ܀ ܒܡܲܠܦܵܢܘܼܬܹܗ ܐܲܣܝܼ ܠܢܲܦ̮ܫܵܐ ܕܲܟ̣ܪܝܼܗܵܐ ܗ̄ܘ̣ܵܬܼ : ܘܥܸܨܒܲܬ݀ ܡܸܠܬܹܗ ( ܠܦܲܓ̣ܪܵܐ ܕܡܝܼܬܼܵܐ 3 : ܕܲܡܡܲܚܲܝ ܗ̄ܘ̣ܵܐ ܀ ܛܪܲܕܼ ܡ̣ܢ ܢܲܦ̮ܫܵܐ ܚܛܵܗܵܐ ܡܘܼܡܵܐ ܕܩܵܛܹ̇ܠ ܗ̄ܘ̣ܵܐ ܠܵܗ̇ : ܐܵܦ ܡ̣ܢ ܦܲܓ̣ܪܵܐ ܟܹܐܒ̣ܵܐ ܘܫܘܼܚܢܵܐ ܕܡܵܥܹ̇ܣ ܗ̄ܘ̣ܵܐ ܠܹܗ ܀ ܚܛܵܗܹ̈ܐ ܕܢܲܦ̮ܫܵܐ ܘܟܹܐܒܹ̈ܐ ܕܦܲܓܪܵܐ ܕܣܲܓܝܼܐܝܼܢ ܗ̄ܘ̣ܵܘ : ܐܲܝܟ̣ ܬܸܢܵܢܵܐ ܒܪܘܼܚܵܐ ܩܫܝܼܬܼܵܐ ܐܸܬ݁ܛܲܠܲܩܘ ܗ̄ܘ̣ܵܘ ܀ ܐܲܝܟܵܐ ܕܲܚ̣ܙܵܐ ܚܛܵܗܵܐ ܒܢܲܦ̮ܫܵܐ ܝܲܗ̄ܒ̣ ܫܘܼܒ̣ܩܵܢܵܐ : ܘܡܵܐ ܕܲܦܓܲܥ̣ ܒܹܗ ܟܹܐܒ̣ܵܐ ܕܦܲܓ̣ܪܵܐ ܝܲܗ̄ܒ̣ ܚܘܼܠܡܵܢܵܐ ܀ ܝܲܗ̄ܒ̣ ܟܲܕܼ ܡܲܠܸܦ ܘܵܝܵܐ ܠܣܵܦ̇ܪܹ̈ܐ ܘܠܲܦܪ̈ܝܼܫܵܝܹܐ : ܟܘܵܝܵܐ ܠܟܹܐܒ̣ܵܐ ܕܲܡܪܲܕܼ ܗ̄ܘ̣ܵܐ ܠܹܗ ܡ̣ܢ ܚܘܼܠܡܵܢܵܐ ܀ ܚ̣ܙܵܐ ܠܪܵܡܘܼܬܼܵܐ ܘܚ̣ܵܣ ܥܲܠ ܢܲܦ̮ܫܵܐ ܕܲܩܛܝܼܠܵܐ ܒܵܗ̇ : ܘܝܲܗ̄ܒ̣ ܠܵܗ̇ ܓܙܵܪܵܐ ܘܣܵܡ̣ ܠܵܗ̇ ܟܘܵܝܵܐ ܢܲܐܣܸܐ ܫܘܼܚܢܵܗ̇ ܀ ܚ̣ܙܵܐ ܠܡܸܣ̈ܟܹ݁ܢܹܐ ܕܲܡܥܵܩܝܼܢ ܒܵܗ̇ ܒܡܸܣܟܹ݁ܢܘܼܬܼܵܐ : 301ܘܲܠܡܸܣ̈ܟܹ݁ܢܹܐ ܝܲܗ̄ܒ̣ ܗ̄ܘ̣ܵܐ ܛܘܼܒ̣ܵܐ ܢܠܲܒܸ݁ܒ̣ ܐܸܢܘܿܢ ܀ ܚ̣ܙܵܐ ܠܥܲܬܝܼܪܹ̈ܐ ܕܠܵܐ ܡܸܬܼܪܲܚܡܝܼܢ ܥܲܠ ܡܸܣ̈ܟܹ݁ܢܹܐ : ܘܲܓ̣ܠܵܝܗܝ ܘܲܕܼܥܲܬܝܼܪܵܐ ܘܲܕܼܠܵܥܵܙܲܪ ܀ ܒܗܵܘ̇ ܕܲܒ̣ܥ̣ܵܐ ܗ̄ܘ̣ܵܐ ܛܘܼܦܬܼܵܐ ܕܡܲܝ̈ܵܐ ܘܠܵܐ ܝܲܗ̄ܒ̣ܘ ܗ̄ܘ̣ܵܘ ܠܹܗ : ܐܲܠܸܦ̣ ܐܸܢܘܿܢ ܠܲܡܪܲܚܵܡܘܼ ܥܲܠ ܡܸܣ̈ܟܹ݁ܢܹܐ ܀ ܠܘܼܩܒܲܠ ܥܵܘ̣ܠܵܗ̇ ܕܢܲܦ̮ܫܵܐ ܕܐܝܼܬܼܵܘܗܝ ܫܘܼܚܢܵܐ ܟܲܣܝܵܐ 4 : ܢܘܼܪܵܐ ܕܕܼܝܼܢܵܐ ܓܠ̣ܵܐ ܚ̣ܵܘܝܼ ܠܵܗ̇ ܕܬܸܗܘܸܐ 5 : ܫܲܦܝܼܪ ܀ ܚܲܕܼ ܣܘܼܥܪܵܢܵܐ ܡ̣ܢ ܣܘܼܥܪ̈ܵܢܹܐ ܕܥܵܠܡܵܐ ܚܲܕܼܬܼܵܐ : ܬܢ̣ܵܐ ܕܲܢܥܲܕܲܪ ܘܲܠܥܲܬܝܼܪܹ̈ܐ ܘܲܠܡܸܣ̈ܟܹ݁ܢܹܐ ܀ ܒܛܘܼܦܬܼܵܐ ܕܲܒ̣ܥ̣ܵܐ ܘܠܵܐ ܝܲܗ̄ܒ̣ܘ ܗ̄ܘ̣ܵܘ ܠܹܗ ܠܗܵܘ̇ ܕܲܫܐܸܠ̣ ܗ̄ܘ̣ܵܐ : ܐܲܪܡܝܼ ܙܵܘܥܵܐ ܥܲܠ ܥܲܬ݁ܝܼܪܹ̈ܐ ܕܠܵܐ ܢܸܬܼܓܲܐܘܿܢ ܀ ܘܲܒ̣ܠܵܥܵܙܲܪ ܗܵܘ̇ ܕܲܣܡܝܼܟ̣ ܗ̄ܘ̣ܵܐ ܨܹܝܕܼ ܐܲܒ̣ܪܵܗܵܡ : ܝܲܗ̄ܒ̣ܘ ܠܘܼܒܵܒ̣ܵܐ ܠܐܲܝܢܵܐ ܕܟܲܦܬܹܗ ܡܸܣܟܹܢܘܼܬܼܵܐ ܀ ܨܵܪܹܗ ܠܥܵܠܡܵܐ ܒܲܒ̣ܬܼܘܼ̈ܠܵܬܼܵܐ ܥܣܲܪ ܟܲܕܼ ܡܲܠܸܦ : ܘܲܓ̣ܠ̣ܵܐ ܘܚ̣ܵܘܝܼ ܥܲܠ ܣܲܟ̣̈ܠܵܬܼܵܐ ܘܚܲܟ݁ܝܼ̈ܡܵܬܼܵܐ ܀ ܕܲܬ݁ܛܲܝܸܒ̣ ܠܵܗ̇ ܢܲܦ̮ܫܵܐ ܡܸܫܚܵܐ ܥܒ̣ܵܕܹ̈ܐ ܛܵܒܹ̈ܐ : ܚ̣ܵܘܝܵܗ̇ ܕܐܲܝܟܲܢ ܥܵܐ̈ܠܵܢ ܥܲܡܹܗ ܚܲܟ݁ܝܼ̈ܡܵܬܼܵܐ ܀ ܕܲܚܠ̣ܵܗ̇ ܠܢܲܦ̮ܫܵܐ ܕܐܸܠܵܐ ܢܵܗ̇ܪܵܐ ܒܫܲܦܝܼܪ̈ܵܬܼܵܐ : ܠܵܐ ܦܵܬܼܚ̇ܝܼܢ ܠܵܗ̇ ܬܸܥܘܿܠ ܨܹܐܕܼܵܘܗܝ ܡܵܐ ܕܲܡܦܝܼܣܵܐ ܀ ܨܵܪ ܬܘܼܒ̣ ܢܲܦ̮ܫܹܗ ܒܪܵܥܝܵܐ ܕܝܼܨܸܦ̣ ܠܲܡܦܲܪܵܫܘܼ : ܓܕܲܝ̈ܵܐ ܘܐܸܡܪܹ̈ܐ ܡ̣ܢ ܝܲܡܝܼܢܵܐ ܘܡ̣ܢ ܣܸܡܵܠܵܐ ܀ pb. 302 ܐܸܡܪܹ̈ܐ ܒܢܘܼܗܪܵܐ ܘܲܒ̣ܚܫܘܿܟ̣ܵܐ ܓܕܼܲܝ̈ܵܐ ܐܲܩܝܼܡ̣ : ܕܐܵܦ ܗܘ݀ ܓܵܘܢܹܗ ܕܓܲܕܼܝܵܐ ܚܸܫܘܿܟ̣ ܠܲܕܼܚܵܐܲܪ ܒܹܗ ܀ ܓܠ̣ܵܐ ܟܲܕܼ ܡܲܠܸܦ ܡܸܕܸܡ ܕܲܥܬܼܝܼܕܼ ܠܲܡܡܲܠܵܠܘܼ : ܠܗܵܠܹܝܢ ܕܲܡܩܝܼܡ ܡ̣ܢ ܝܲܡܝܼܢܹܗ ܘܡ̣ܢ ܣܸܡܵܠܹܗ ܀ ܙܸܠܘ ܠܟ̣ܘܿܢ ܠܝܼ̈ܛܹܐ ܫܵܡ̇ܥܝܼܢ ܡܸܢܹܗ ܒܢܲܝ̈ ܣܸܡܵܠܵܐ : ܘܬܼܵܘ ܥܘܿܠܘ ܘܝܼܪܲܬܼܘ ܫܵܡ̇ܥܝܼܢ ܡܸܢܹܗ ܒܢܲܝ̈ ܝܲܡܝܼܢܵܐ ܀ ܗܵܠܹܝܢ ܩܵܠܹ̈ܐ ܕܚܲܪܬܼܵܐ ܩܲܕܸܡ ܡܲܠܸܠ̣ ܐܸܢܘܿܢ : ܥܲܠ ܕܲܢܥܲܕܲܪ ܠܐܲܝܢܵܐ ܕܫܵܡܲܥ̇ ܡܲܠܦܵܢܘܼܬܹܗ ܀ ܕܥܲܕܼܠܵܐ ܢܹܐܙܲܠ ܠܐܲܬܼܪܵܐ ܕܕܝܼܢܵܐ ܢܸܗܘܸܐ ܝܵܕܲܥ̇ : ܡܵܢܵܐ ܗ̄ܘ̣ ܕܝܼܢܵܐ ܘܲܢܛܲܝܸܒ̣ ܠܹܗ ܥܒ̣ܵܕܹ̈ܐ ܛܵܒܹ̈ܐ ܀ ܒܟ̣ܠܗܘܿܢ ܦܘܼܪ̈ܣܹܐ ܢܵܘܬܲܪ ܝܵܨܹ̇ܦ ܠܲܒ̣ܢܲܝ̈ܢܵܫܵܐ : ܒܡܲܠܦܵܢܘܼܬܹܗ ܡܲܠܝܲܬܼ ܬܲܗܪܵܐ ܒܲܪ ܐܲܠܵܗܵܐ ܀ ܒܕܼܘܼܟܵܐ ܕܘܼܟܵܐ ܒܡܲܬܼ̈ܠܹܐ ܡܲܠܸܠ̣ ܘܲܒ̣ܦܸܠܵܐ̈ܬܼܵܐ : ( ܒܕܼܘܼܟ݁ܬܼܵܐ ܐ̄ܚܪܹܬܼܵܐ 6 : ܓܙܵܡܹ̈ܐ ܘܢܸܓ̣ܕܹ̈ܐ ܠܢܲܦ̮ܫܵܐ ܚ̣ܵܘܝܼ ܀ ܐܝܼܬܼ ܬܘܼܒ̣ ܐܸܡܲܬܼܝ ܕܲܒ̣ܡܵܘܗܲܒ̣ܬܼܵܐ ܘܲܒ̣ܬܸܫܒ݁ܘܿܚܬܵܐ : ܡܫܲܓܸܫ ܗ̄ܘ̣ܵܐ ܠܵܗ̇ ܠܢܲܦ̮ܫܵܐ ܕܬܸܪܚܲܡ ܫܲܦܝܼܪ̈ܵܬܼܵܐ ܀ ܡܲܠܸܠ̣ ܬܲܡܵܢ ܡܸܛܠ ܡܵܟ̣ܣܵܐ ܘܲܦܪܝܼܫܵܝܵܐ : ܘܲܥܒܲܕܼ ܫܲܪܒܵܐ ܕܡܵܘܬܲܪ ܣܲܓܝܼ ܠܕܼܫܵܡܲܥ̇ ܠܹܗ ܀ ܥܲܠ ܪܵܡܘܼܬܼܵܐ ܘܡܲܟ݁ܝܼܟ̣ܘܼܬܼܵܐ ܨܒ̣ܵܐ ܕܲܢܚܵܘܸܐ : ܕܐܲܝܕܵܐ ܚܵܝ̇ܒܵܐ ܘܐܲܝܕܵܐ ܙܵܟ̣݁ܝܵܐ ܩܕܼܵܡ ܕܲܝܵܢܵܐ ܀ ܒܥ̣ܵܐ ܕܲܢܩܲܦܲܚ ܘܲܠܫܘܼܒ̣ܗܵܪܵܐ ܘܠܲܚܬܼܝܼܪܘܼܬܼܵܐ : pb. 303 ܕܡܸܬܼܡܲܟ݁ܟ̣ܵܐ ܒܗܘܿܢ ܢܲܦ̮ܫܵܐ ܘܚܵܝ̇ܒܵܐ ܩܕܼܵܡ ܟܹܐܢܘܼܬܼܵܐ ܀ ܘܡܸܛܠ ܚܘܼܒܹܗ ܨܒ̣ܵܐ ܕܲܢܦܲܨܸܐ ܡ̣ܢ ܪܵܡܘܼܬܼܵܐ : ܘܡܟ̤ ܥܸܕܼܠܵܝܵܐ ܠܢܲܦ̮ܫܵܐ ܕܦܵܠ̇ܚܵܐ ܫܲܦܝܼܪ̈ܵܬܼܵܐ ܀ ܕܠܵܐ ܬܸܣܬܲܪܲܩ ܒܵܬܲܪ ܠܹܐܘܬܼܵܗ̇ ܡ̣ܢ ܛܵܒ̣ܵܬܼܵܗ̇ : ܘܬܼܵܘܒܸ݁ܕܼ ܥܲܡܠܵܗ̇ ܒܪܘܼܚܵܐ ܪܵܡܬܼܵܐ ܐܸܢ ܬܸܗܘܸܐ ܠܵܗ̇ ܀ ܥܲܠ ܙܲܕܝܼܩܵܐ ܐܲܪܡ̣ܝܼ ܙܵܘܥܵܐ ܕܟܲܕܼ ܙܲܕܝܼܩܵܐ ܗ̄ܘ̣ : ܠܵܐ ܫܲܠܝܼܛ ܠܹܗ ܕܢܸܬܼܢܸܐ ܡܸܡܬܼܘܿܡ ܫܲܦܝܼܪ̈ܵܬܹܗ ܀ ܘܲܠܚܲܛܵܝܵܐ ܠܲܒ݁ܒܹܗ ܘܣܲܡܟܹܗ ܕܐܸܢ ܡܸܬܼܡܲܟܲܟ̣ : ܘܒ̣ܵܥܹ̇ܐ ܚܢܵܢܵܐ ܦܫܝܼܩ ܗ̄ܘ̣ ܕܢܸܣܲܒ̣ ܡ̣ܢ ܐܲܠܵܗܵܐ ܀ ܘܡܸܛܠܵܗܵܢܵܐ ܣܸܕܲܪ ܬܲܫܥܝܼܬܼܵܐ ܕܡܲܠܝܵܐ ܢܘܼܗܼܵܐ : ܥܲܠ ܗܵܘ̇ ܡܵܟ̣ܣܵܐ ܘܲܦܪܝܼܫܵܝܵܐ ܟܲܕܼ ܨܲܠܝܼ ܗ̄ܘ̣ܵܐ ܀ ܘܐܸܡܲܪ ܕܲܬܼܪܹܝܢ ܓܲܒ̣ܪ̈ܝܼܢ ܠܗܲܝܟܲܠܵܐ ܣܠܸܩ̣ܘ ܕܲܢܨܲܠܘܿܢ : ܦܪܝܼܫܵܝܵܐ ܚܲܕܼ ܘܲܐ̄ܚܪܹܢܵܐ ܬܘܼܒ̣ ܡܵܟ̣ܣܵܐ ܝܲܥܢܵܐ ܀ ܫܡܹܗ ܕܲܦܪܝܼܫܵܐ ܒܹܝܬܼ ܥܸܒ̣ܪ̈ܵܝܹܐ ܐܲܝܟ̣ ܙܲܕܝܼܩܵܐ ܗ̄ܘ̣ : ܫܡܲܥ ܐܲܢ̄ܬ݁ ܗܵܫܵܐ ܠܲܦܪܝܼܫܵܝܵܐ ܕܙܲܕܝܼܩܵܐ ܗ̄ܘ̣ܵܐ ܀ ܘܲܕܼܗܵܘ̇ ܡܵܟ̣ܣܵܐ ܚܲܛܵܝܵܐ ܗ̄ܘ̣ܵܐ ܗܵܕܸܐ ܓܲܠܝܵܐ ܗ̄ܝܼ : ܘܲܣܠܸܩ̣ܘ ܗܵܠܹܝܢ ܕܲܢܨܲܠܘܿܢ ܗ̄ܘ̣ܵܘ ܒܹܝܬܼ ܐܲܠܵܗܵܐ ܀ ܣܠܸܩ̣ܘ ܕܲܢܨܲܠܘܿܢ ܚܲܕܼ ܙܲܕܝܼܩܵܐ ܘܚܲܕܼ ܚܲܛܵܝܵܐ : ܦܪܝܼܫܵܐ ܘܡܵܟ̣ܣܵܐ ܩܕܼܵܡ ܕܲܝܵܢܵܐ ܕܟ̣ܠܵܗ̇ ܐܲܪܥܵܐ ܀ ܘܫܲܪܝܼ ܦܪܝܼܫܵܐ ܒܪܘܼܚܵܐ ܪܵܡܬܼܵܐ ܠܲܡܡܲܠܵܠܘܼ : ܥܲܠ ܕܲܬܼܟ̣ܝܼܠ ܗ̄ܘ̣ܵܐ ܥܲܠ ܛܵܒ̣ܵܬܼܵܐ ܕܲܣܥܝܼܪ̈ܵܢ ܠܹܗ ܀ ܚ̣ܵܪ ܗ̄ܘ̣ܵܐ ܒܢܲܦ̮ܫܹܗ ܘܲܚ̣ܙܵܐ ( ܕܲܕܼܟܸܐ ܘܠܲܝܬ݁ ܒܹܗ ܡܘܼܡܵܐ : pb. 304 ܘܥܲܠ ܕܲܟ̣ܝܘܼܬܹܗ 7 : ܬܟ̣ܝܼܠ ܗ̄ܘ̣ܵܐ ܕܩܵܐܹ̇ܡ ܠܲܡܨܲܠܵܝܘܼ ܀ ܘܫܲܪܝܼ ܕܢܹܐܡܲܪ ܐܲܠܵܗܵܐ ܠܲܡ ܡܵܘܕܸܐ ܐ̄ܢܵܐ ܠܵܟ̣ : ܕܠܵܐ ܕܵܡܹ̇ܐ ܐ̄ܢܵܐ ܠܵܐ ܠܚܲܛܵܝܹ̈ܐ ܘܠܵܐ ܠܒ̣ܵܙ̈ܘܿܙܹܐ ܀ ܡܵܘܕܸܐ ܐ̄ܢܵܐ ܠܵܟ̣ ܕܲܡܚܲܪܲܪ ܐ̄ܢܵܐ ܡ̣ܢ ܥܸܕܼܠܵܝܵܐ : ܘܠܲܝܬ݁ ܒܝܼ ܥܵܘ̣ܠܵܐ ܘܠܵܐ ܕܵܡܹ̇ܐ ܐ̄ܢܵܐ ܠܐ̄ܢܵܫܵܐ ܒܝܼ̈ܫܹܐ ܀ ܐܝܼܬܼ ܓܲܝܵܪܹ̈ܐ ܘܐܝܼܬܼ ܙܲܢܵܝܹ̈ܐ ܘܐܝܼܬܼ ܥܵܠܘܿܒܹ̈ܐ : ܘܐܸܢܵܐ ܠܗܵܠܹܝܢ ܠܵܐ ܕܡ̇ܝܼܬܼ ܡܸܡܬܼܘܿܡ ܐܵܘ ܕܵܡܹ̇ܐ ܐ̄ܢܵܐ ܀ ܠܵܐ ܕܵܡܹ̇ܐ ܐ̄ܢܵܐ ܠܥܵܒ̣̈ܕܲܝ ܥܵܘ̣ܠܵܐ ܘܲܠܪ̈ܲܫܝܼܥܹܐ : ܐܸܠܵܐ ܕܟܸܐ ܐ̄ܢܵܐ ܘܲܡܨܲܠܲܠ ܐ̄ܢܵܐ ܡ̣ܢ ܒܝܼ̈ܫܵܬܼܵܐ ܀ ܡܵܘܕܸܐ ܐ̄ܢܵܐ ܠܵܟ̣ ܕܠܵܐ ܗܘܹ̇ܝܬܼ ܕܲܓܵܠ ܥܵܘܵܠ ܘܲܒ̣ܣܝܼܪ : ܘܠܵܐ ܕܵܡܹ̇ܐ ܐ̄ܢܵܐ ܠܦܵܠܚܲܝ̈ ܥܵܘ̣ܠܵܐ ܒܕܼܘܼܒܵܪ̈ܲܝܗܘܿܢ 8 :܀ ܐܘܿ ܙܲܕܝܼܩܵܐ ܡܘܿܢ ܐܵܡܲܪ ܐܲܢ̄ܬ݁ ܒܲܨ̈ܠܵܘܵܬܼܵܟ̣ : ܕܗܵܢܵܐ ܡܲܡܠܠܵܐ ܕܲܡܡܲܠܸܠ ܐܲܢ̄ܬ݁ ܠܵܘ ܕܲܨܠܘܿܬܼܵܐ ܗ̄ܘ̣ ܀ ܐܘܿ ܦܪܝܼܫܵܝܵܐ ܠܵܘ ܗܵܟܲܢ ܗ̄ܘ̣ ܡܲܢ ܕܲܡܨܲܠܸܐ : ܘܠܵܘ ܛܵܒ̣ܵܬܹܗ ܡܲܡܪܲܚ ܢܸܬܼܢܸܐ ܩܕܼܵܡ ܝܵܕܲܥ̇ ܟܠ ܀ ܢܲܦ̮ܫܵܟ̣ ܫܲܒܲܚ̣ܬ݁ ܠܵܘ ܬܸܫܒ݁ܘܿܚܬܵܐ ܠܡܵܪܵܟ̣ ܐܲܝܬܝܼܬ݁ : ܒܵܟ̣ ܒܲܛܝܼܠ ܐܲܢ̄ܬ݁ ܕܬܸܬܼܢܸܐ ܗܵܫܵܐ ܫܲܦܝܼܪ̈ܵܬܼܵܟ̣ ܀ ܠܵܘ ܗܵܟܲܢ 9 : ܗ̄ܝܼ ܨܠܘܿܬܼܵܐ ܕܥܵܙ̇ܠܵܐ ܩܕܼܵܡ ܐܲܠܵܗܵܐ : ܐܸܠܵܐ ܒܚܲܫܵܐ ܒܵܥ̇ܝܵܐ ܪ̈ܲܚܡܹܐ ܡ̣ܢ ܕܲܝܵܢܵܐ ܀ ܠܵܘ ܗܵܟܲܢ ܗ̄ܝܼ ܢܲܦ̮ܫܵܐ ܕܩܵܝ̇ܡܵܐ ܩܕܼܵܡ ܐܲܠܵܗܵܐ : pb. 305 ܐܸܠܵܐ ܟܦܝܼܦܵܐ ܪܵܥܠܵܐ ܡܙܵܥܵܐ ܘܡܲܠܝܵܐ ܬܲܗܪܵܐ ܀ ܐܲܝܟܲܢ ܐܸܬܲܝܬ݁ ܘܲܠܡܘܿܢ ܐܸܬܲܝܬ݁ ܠܲܡܨܲܠܵܝܘܼ : ܕܗܵܐ ܠܵܐ ܨܲܠܝܼܬ݁ ܐܸܠܵܐ ܫܲܒܲܚ̣ܬ݁ 10 : ܫܲܦܝܼܪ̈ܵܬܼܵܟ̣ ܀ ܐܸܠܵܐ ܣܢܝܼܩ ܐܲܢ̄ܬ݁ ܬܸܣܲܒ̣ ܡܸܕܸܡ ܡ̣ܢ ܐܲܠܵܗܵܐ : ܐܝܼܬܼ ܗ̄ܘ̣ ܣܢܝܼ̈ܩܹܐ ܠܡܘܿܢ ܠܵܐ ܡܦܝܼܣ ܐܲܢ̄ܬ݁ ܥܲܠ ܚܲܛܵܝܹ̈ܐ ܀ ܐܸܠܵܐ ܒܵܥ̇ܝܵܐ ܢܲܦ̮ܫܵܟ̣ ܫܘܼܦܪܵܐ ܢܸܬ݁ܬܵܘܣܲܦ ܠܵܗ̇ : ܐܝܼܬܼ ܗ̄ܘ̣ ܣܢܝܼ̈ܩܹܐ ܥܠܲܝܗܘܿܢ ܨܲܠܵܐ ܐܲܝܟ̣ ܫܲܦܝܼܪܵܐ ܀ ܒܫܘܼܦܪܵܐ ܕܢܲܦ̮ܫܹܗ ܚ̣ܵܪ ܗ̄ܘ̣ܵܐ ܗܵܢܵܐ ܘܐܸܬ݁ܕܵܘܲܕܼ ܠܹܗ : ܘܠܵܐ ܝܵܕܲܥ̇ ܗ̄ܘ̣ܵܐ ܢܚܘܼܪ ܒܐܲܠܵܗܵܐ ܕܲܟ̣ܡܵܐ ܫܲܦܝܼܪ ܀ ܐܲܝܢܵܐ ܕܲܡܕܝܼܩ ܚܵܙܹ̇ܐ ܫܘܼܦܪܵܗ̇ ܕܗܵܝ̇ ܪܲܒ݁ܘܼܬܼܵܐ : ܡܸܣܬܲܢܝܵܐ ܠܵܗ̇ ܢܲܦ̮ܫܹܗ ܒܥܲܝܢܵܘ̈ܗܝ ܟܡܵܐ ܐܸܢ ܫܲܦܝܼܪ ܀ ܫܪܵܓ̣ܵܐ ܙܥܘܿܪܵܐ ܐܸܢ ܦܵܠܲܥ̇ ܒܹܗ ܒܫܸܡܫܵܐ ܪܲܒܵܐ : ܒܢܘܼܗܪܹܗ ܟܵܦܲܪ ܕܐܸܬܼܚܲܦܝܼ ܠܹܗ ܡ̣ܢ ܐܝܼܡܵܡܵܐ ܀ ܐܵܦ ܙܲܕܝܼܩܵܐ ܡܵܐ ܕܐܸܕܲܗܝܼ ܘܚ̣ܵܪ ܒܐܲܠܵܗܵܐ : ܚܵܒ݁ܬ݀ ܙܸܥܪܲܬ݀ ܙܲܕܝܼܩܘܼܬܹܗ ܡ̣ܢ ܐܲܠܵܗܵܐ ܀ ܐܲܒ̣ܪܵܗܵܡ ܓܹܝܪ ܕܲܒ̣ܪܲܒ݁ܘܼܬܹܗ ܚ̣ܵܪ ܕܐܲܠܵܗܵܐ : ܥܲܦܪܵܐ ܘܩܸܛܡܵܐ ܩ̣ܪܵܐ ܗ̄ܘ̣ܵܐ ܢܲܦ̮ܫܹܗ ܟܲܕܼ ܟܹܐܢܵܐ ܗ̄ܘ̣ܵܐ ܀ ܫܸܡܥܘܿܢ ܟܹܐܦܵܐ ( ܐ̄ܡܲܪ ܗ̄ܘ̣ܵܐ 11 : ܠܡܵܪܹܗ ܕܚܲܛܵܝܵܐ ܐ̄ܢܵܐ : ܘܡܲܢ̣ܘܼ ܙܲܕܝܼܩ ܡܵܐ ܕܲܡܡܲܠܸܠ ܥܲܡ ܐܲܠܵܗܵܐ ܀ ܐܸܢ ܐܲܒ̣ܪܵܗܵܡ ܥܲܦܪܵܐ ܘܩܸܛܡܵܐ ܩ̣ܪܵܐ ܗ̄ܘ̣ܵܐ ܢܦ̮ܫܹܗ : ܘܫܸܡܥܘܿܢ ܟܹܐܦܵܐ ܚܲܛܵܝܵܐ ܗ̄ܘ̣ܵܐ ܐܲܝܟ̣ ܕܐܵܡܲܪ ܗ̄ܘ̣ܵܐ ܀ pb. 306 ܡܲܢ̣ܘܼ ܡܲܡܪܲܚ ܢܸܬܼܚܲܙ̈ܝܵܢ ܠܹܗ ܫܲܦܝܼܪ̈ܵܬܹܗ : ܘܢܸܬܼܢܸܐ ܐܸܢܹܝܢ ܡܵܐ ܕܲܡܡܲܠܸܠ ܥܲܡ ܐܲܠܵܗܵܐ ܀ ܗܵܢܵܐ ܦܪܝܼܫܵܐ ܗܘ݀ ܒܲܩܢܘܿܡܹܗ ܙܲܕܝܼܩܵܐ ܗ̄ܘ̣ܵܐ : ܒܐܲܠܵܗܵܐ ܕܹܝܢ ܠܵܐ ܐܲܪܓܸܫ̣ ܗ̄ܘ̣ܵܐ ܕܲܟ̣ܡܵܐ ܫܲܦܝܼܪ ܀ ܚܙܵܬܼܵܐ ܟܣܝܼܬܼܵܐ ܗܵܝ̇ ܕܲܡܕܼܝܼܩܵܐ ܥܲܠ ܟܲܣ̈ܝܵܬܼܵܐ : ܠܵܐ ܐܝܼܬܼ ܗ̄ܘ̣ܵܐ ܠܹܗ ܢܚܘܼܪ ܗ̄ܘ̣ܵܐ ܒܫܘܼܦܪܵܐ ܕܗܵܝ̇ ܪܒ݁ܘܼܬܼܵܐ ܀ ܠܵܐ ܐܝܼܬܼ ܗ̄ܘ̣ܵܐ ܠܹܗ ܗܵܘܢܵܐ ܪܲܒܵܐ ܘܡܲܕܥܵܐ ܪܵܡܵܐ : ܕܡܲܡܪܲܚ ܣܵܠܹ̇ܩ ܥܵܐܹ̇ܠ ܒܹܝܬܼ ܡܲܠܲܐܟܹ̈ܐ ܀ ܘܓ̣ܵܠܹ̇ܐ ܒܙܵܘܥܵܐ ܐܲܦܲܝ̈ ܬܲܪܥܵܐ ܕܒ̣ܝܼܪܲܬܼ ܢܘܼܗܪܵܐ : ܘܲܡܛܝܼܦܝܼܢ 12 : ܠܹܗ ܓܲܠܠܹ̈ܐ ܕܙܝܼܘܵܗ̇ ܕܗܵܝ̇ ܪܲܒ݁ܘܼܬܼܵܐ ܀ ܘܓ̣ܵܗܪܵܐ ܚܙܵܬܹܗ ܒܗܵܠܹܝܢ ܫܘܼܦܪܹ̈ܐ ܕܠܵܐ ܡܸܬ݁ܕܲܪܟ݁ܝܼܢ : ܘܒ̣ܵܣܲܪ ܗܘ݀ ܠܹܗ ܐܸܢܗ݀ܘ ( ܕܲܣܒܲܪ ܕܐܝܼܬܼ ܠܹܗ ܫܘܼܦܪܵܐ 13 :܀ ܐܸܠܘܼ ܫܦܸܐ ܗ̄ܘ̣ܵܐ ܕܵܘܩܵܐ ܕܢܲܦ̮ܫܹܗ ܟܲܕܼ ܚܵܐܲܪ ܗ̄ܘ̣ܵܐ : ܒܫܘܼܦܪܵܐ ܪܵܡܵܐ ܫܘܼܦܪܵܐ ܕܝܼܠܹܗ ܠܵܐ ܚܵܙܹ̇ܐ ܗ̄ܘ̣ܵܐ ܀ ܐܲܝܢܵܐ ܕܚܵܙܹ̇ܐ ܫܘܼܦܪܵܐ ܕܝܼܠܹܗ ܠܵܘ ܫܲܦܝܪܪܵܐ ܗ̄ܘ̣ : ܕܐܸܠܘܼ ܫܲܦܝܼܪ ܣܵܒܲܪ ܗ̄ܘ̣ܵܐ ܠܹܗ ܕܟ̣ܠܹܗ ܡܘܼ̈ܡܹܐ ܗ̄ܘ̣ ܀ ܢܲܦ̮ܫܵܐ ܫܦܝܼܬܼܵܐ ܠܵܗ̇ ܠܵܐ ܚܵܙ̇ܝܵܐ ܡܵܐ ܕܫܲܦܝܼܪܵܐ : ܒܫܘܼܦܪܹ̈ܐ ܕܲܠܥܸܠ ܚܵܝ̇ܪܵܐ ܘܓ̣ܵܗ̇ܪܵܐ ܡ̣ܢ ܙܝܼܘܲܝ̈ܗܘܿܢ ܀ ܐܲܝܢܵܐ ܕܙܲܕܝܼܩ ܣܲܓܝܼ ܪܵܢܹܐ ܕܠܵܘ ܙܲܕܝܼܩܵܐ ܗ̄ܘ̣ : ܐܲܝܟ̣ ܬܲܠܡܝܼܕܼܵܐ ܕܲܩܥ̣ܵܐ ܠܡܵܪܹܗ ܕܚܲܛܵܝܵܐ ܐ̄ܢܵܐ ܀ ܗܵܢܵܐ ܦܪܝܼܫܵܐ ܡ̣ܢ ܢܵܡܘܿܣܵܐ ܐܸܙܕܲܕܲܩ ܗ̄ܘ̣ܵܐ : pb. 307 ܒܲܢܛܘܼܪ̈ܵܬܼܵܐ ܘܲܒ̣ܦܘܼܩ̈ܕܵܢܹܐ ܦܲܓ̣ܪ̈ܵܢܵܝܹܐ ܀ ܕܠܵܐ ܝܵܕܲܥ̇ ܗ̄ܘ̣ܵܐ ܕܲܪܓ̣ܵܐ ܐ̄ܚܪܹܢܵܐ ܕܙܲܕܝܼܩܘܼܬܼܵܐ : ܠܥܸܠ ܡ̣ܢ ܕܝܼܠܹܗ ( ܕܐܝܼܬܼ ܗ̄ܘ̣ܵܐ ܕܩܵܪܹܒ̣ 14 : ܨܹܝܕܼ ܐܲܠܵܗܵܐ ܀ ܪܸܚܡܲܬܼ ܡܵܪܝܵܐ ܡܸܬܼܦܲܩܕܵܐ ܡ̣ܢ ܢܵܡܘܿܣܵܐ : ܐܵܦܠܵܐ ܠܐܲܓ̣ܪܵܐ ܚܵܝ̇ܪܵܐ ܡܸܢܹܗ ܕܢܸܬܼܦܲܢܸܐ ܠܵܗ̇ ܀ ܘܲܟ̣ܡܵܐ ܕܬܸܫܦܲܪ ܢܲܦ̮ܫܵܐ ܣܵܒ̣݁ܪܵܐ ܕܠܵܐ ܫܲܦܝܼܪܵܐ : ܕܲܡܙܝܼܥܝܼܢ ܠܵܗ̇ ܫܘܼܦܪܹ̈ܐ ܪ̈ܵܡܹܐ ܕܐܲܠܵܗܘܼܬܼܵܐ ܀ ܘܲܦܪܝܼܫܵܝܵܐ ܕܙܲܕܝܼܩܵܐ ܗ̄ܘ̣ܵܐ ܢܵܡܘܿܣܵܐܝܼܬܼ : ܫ̣ܦܲܪ ܗ̄ܘ̣ܵܐ ܗܘ݀ ܠܹܗ ܘܩܵܡ̣ ܗ̄ܘ̣ܵܐ ܕܢܸܬܼܢܸܐ ܫܲܦܝܼܪ̈ܵܬܹܗ ܀ ܚܵܪ ܗ̄ܘ̣ܵܐ ܒܡܵܟ̣ܣܵܐ ܕܐܵܦ ܗܘ݀ ܣܠܸܩ̣ ܗ̄ܘ̣ܵܐ ܕܲܢܨܲܠܸܐ ܗ̄ܘ̣ܵܐ : ܘܫܵܛܹܗ ܘܒܲܣܪܹܗ ܘܐܲܝܟ̣ ܕܲܒ̣ܚܸܣܪܵܐ ܠܘܸܬܹܗ ܡܲܠܸܠ̣ ܀ ܐܵܘܕܝܼ ܠܡܵܪܝܵܐ ܒܪܘܼܚܵܐ ܕܡܲܠܝܵܐ ܦܲܩܵܩܘܼܬܼܵܐ : ܘܦܲܚܸܡ̣ ܢܲܦ̮ܫܹܗ ܒܡܵܟ̣ܣܵܐ ܘܲܚ̣ܙܵܐ ܕܪܲܒ݁ ܗ̄ܘ̣ ܡܸܢܹܗ ܀ ܡܵܘܕܸܐ ܐ̄ܢܵܐ ܠܵܟ̣ ܕܠܵܐ ܕܵܡܹ̇ܐ ܐ̄ܢܵܐ ܠܡܵܟ̣ܣܵܐ ܗܵܢܵܐ : ܐ̄ܡܲܪ ܠܐܲܠܵܗܵܐ ܕܲܛܥ̣ܵܐ ܗ̄ܘ̣ܵܐ ܠܹܗ ܕܲܨܠܘܿܬܼܐ ܗ̄ܘ̣ܵܬܼ ܀ ܒܡܘܼܫܹܐ ܠܵܐ ܚ̣ܵܪ ܘܠܵܐ ܒܐܹܠܝܼܵܐ ܘܠܵܐ ܒܐܹܪܲܡܝܵܐ : ܐܸܠܵܐ ܒܗܵܢܵܐ ܘܲܠܦܘܼܬܼ ܗܵܢܵܐ ܙܲܕܝܼܩܵܐ ܗ̄ܘ̣ܵܐ ܀ ܨܲܥܲܪ ܢܲܦ̮ܫܹܗ ܟܲܕܼ ܣܵܒܲܪ ܠܹܗ ܕܲܡܫܲܒܲܚ ܠܵܗ̇ : ܕܦܲܚܡ̣ܵܗ̇ ܒܡܵܟ̣ܣܵܐ ܘܐܸܬܼܚܲܙܝܲܬ݀ ܠܹܗ ܕܫܲܦܝܼܪܵܐ ܗ̄ܘ̣ܵܬܼ ܀ ܠܵܐ ܦܲܚܸܡ̣ ܗ̄ܘ̣ܵܐ ܢܘܼܗܪܹܗ ܒܢܘܼܗܪܵܐ ܕܗܵܢ ܫܲܦܝܼܪܵܐ : ܕܢܸܚܙܸܐ ܐܲܝܢܵܐ ܫܘܼܦܪܵܐ ܫܦܝܼܪ ܘܐܲܝܢܵܐ ܦܲܟܝܼܗ ܀ pb. 308 ܢܘܼܗܪܹܗ ܒܨܝܼܪܵܐ ܥܲܡ ܚܸܫܘܿܟܹܗ ܕܡܵܟ̣ܣܵܐ ܦܲܚܸܡ : ܘܡ̣ܢ ܚܸܫܘܿܟ̣ܵܐ ܚ̣ܵܪ ܗ̄ܘ̣ܵܐ ܕܢܲܗܝܼܪ ܘܠܵܘ ܡ̣ܢ ܢܘܼܗܪܵܐ ܀ ܒܝܵܘܣܸܦ ܠܵܐ ܚ̣ܵܪ ܥܠܲܝܡܵܐ ܕܲܙܟ̣ܵܐ ܠܪܸܓ݁ܬܼܵܐ ܒܐܲܬܼܪܵܗ̇ : ܘܠܵܐ ܒܕܼܵܢܝܼܐܹܝܠ ܕܲܠܦܲܛ̈ܒ̣ܵܓܹܐ ܕܡܲܠܟܵܐ ܐܲܣܠܝܼ ܀ ܠܵܐ ܚ̣ܵܪ ܒܐܝܼܘܿܒ̣ ܝܲܡܵܐ ܕܫܘܼܦܪܹ̈ܐ ܘܲܕܼܢܸܣ̈ܝܘܿܢܹܐ : ܐܵܦܠܵܐ ܒܝܲܥܩܘܿܒ̣ ܕܲܥܒܲܕܼ ܕܲܪܵܐ ܥܲܡ ܡܲܠܲܐܟܹ̈ܐ ܀ ܒܡܵܟ̣ܣܵܐ ܚ̣ܵܪ ܗ̄ܘ̣ܵܐ ܘܝܸܪܒܲܬ݀ ܠܵܗ̇ ܠܹܗ ܙܲܕܝܼܩܘܼܬܹܗ : ܘܡܸܛܠ ܕܲܚ̣ܙܵܐ ܣܢܝܵܐ ܣ̣ܒܲܪ ܠܹܗ ܕܫܲܦܝܼܪܵܐ ܗ̄ܘ̣ܵܐ ܀ ܡܵܕܹܝܢ ܐܵܠ̇ܨܵܐ ܕܲܒ̣ܫܲܦܝܼܪܹ̈ܐ ܘܪ̈ܵܡܹܐ ܢܚܘܼܪ : ܐܲܝܢܵܐ ܕܒ̣ܵܥܹ̇ܐ ܕܢܵܘܬܲܪ ܢܲܦ̮ܫܹܗ ܒܙܲܕܝܼܩܘܼܬܹܗ 15 :܀ ܘܐܸܢ ܠܲܡܫܘܼܚܬܼܵܐ ܡܛ̣ܵܐ ܕܲܓ̣ܡܝܼܪܹ̈ܐ ܢܚܘܼܪ ܒܐܲܠܵܗܵܐ : ܕܟܲܕܼ ܡܸܬܼܦܲܚܲܡ ܥܲܡܹܗ ܢܸܒ̣ܗܲܬܼ ܡ̣ܢ ܪܲܒ݁ܘܼܬܹܗ ܀ ܡܵܐ ܕܥܲܬ݁ܝܼܪܵܐ ܚܵܙܹ̇ܐ ܥܘܼܬܼܪܵܐ ܕܪܲܒ݁ ܡ̣ܢ ܕܝܼܠܹܗ : ܐܲܝܟ̣ ܡܸܣܟܹܢܵܐ ܚܵܙܹ̇ܐ ܢܲܦ̮ܫܹܗ ܘܠܵܐ ܡܸܬܼܪܵܘܪܲܒ̣ ܀ ܐܸܢ ܕܹܝܢ ܚܵܐܲܪ ܒܐܲܝܢܵܐ ܕܠܲܚܡܵܐ ܕܝܵܘܡܵܐ ܚܲܣܝܼܪ : ܛܵܥܹ̇ܐ ܕܢܲܣܒܲܪ ܕܲܕܼܪܲܒ݁ ܡܸܢܹܗ ܒܥܵܠܡܵܐ ܠܵܐ ܐܝܼܬܼ ܀ ܐܸܢ ܒܲܓ̣ܡܝܼܪܹ̈ܐ ܚܵܝ̇ܪܵܐ ܢܲܦ̮ܫܵܐ ܘܲܒ̣ܪܘܼܚܵܢܹܐ : ܣܲܓܝܼ ܢܵܚ̇ܬܵܐ ܠܡܲܟ݁ܝܼܟ̣ܘܼܬܼܵܐ ܕܡܲܠܝܵܐ ܫܘܼܦܪܹ̈ܐ ܀ ܐܸܢܕܹܝܢ ܚܵܝ̇ܪܵܐ ܒܐ̄ܢܵܫܵܐ ܒܝܼ̈ܫܹܐ ܡܸܬܼܚܲܬ݁ܪܵܐ ܠܵܗ̇ : ܘܲܚܬܼܝܼܪܘܼܬܼܵܐ ܬܘܼ̈ܟܹܐ ܝܵܠ̇ܕܵܐ ܠܲܕܼܩܵܢܹ̇ܐ ܠܵܗ̇ ܀ ܐܸܠܵܐ ܣܲܢܝܵܐ ܗܵܘ̇ܝܵܐ ܣܵܒ̣݁ܪܵܐ ܕܣܲܓܝܼ ܫܸܦܪܬ݀ : pb. 309 ܒܦܸܚܡܵܐ ܕܒ̣ܝܼ̈ܫܹܐ ܘܢܵܦ̇ܠܵܐ ܒܦܲܚܬܵܐ ܕܲܚܬܼܝܼܪܘܼܬܼܵܐ ܀ ܐܲܝܟ̣ ܕܲܓ̣ܕܲܫܬܹܗ ܠܲܦܪܝܼܫܵܢܵܐ ܟܲܕܼ ܨܲܠܝܼ ܗ̄ܘ̣ܵܐ : ܘܲܚ̣ܙܵܐ ܠܡܵܟ̣ܣܵܐܘܐܸܬܼܚܲܫܲܒ̣ ܗ̄ܘ̣ܵܐ ܕܪܲܒ݁ ܗ̄ܘ̣ ܡܸܢܹܗ ܀ ܫܲܪܝܼ ܡܚܲܣܸܕܼ ܘܲܡܚܵܘܸܐ ܠܹܗ ܠܡܵܪܝܵܐ ܘܐܵܡܲܪ : ܡܵܘܕܸܐ ܐ̄ܢܵܐ ܠܵܟ̣ ܕܠܵܘ ܐܝܟ̣ ܗܵܢܵܐ ܡܵܟ̣ܣܵܐ ܐܝܼܬܲܝ ܀ ܒܪܘܼܚܵܐ ܪܵܡܬܼܵܐ ܬܲܪܬܹܝܢ ܒܝܼ̈ܫܵܢ ܐܸܫܬܲܡܲܫ ܗ̄ܘܲܝ̈ : ܘܲܒ̣ܬܲܪ̈ܬܲܝܗܹܝܢ ܐܝܼܬܼ ܚܘܼܣܪܵܢܵܐ ܠܲܕܼܦܵܪܘܿܫܝܼܢ ܀ ܕܐ̄ܢܵܫ ܒܲܚܛܵܗܹ̈ܐ ܕܚܲܒ̣ܪܹܗ ܢܚܘܿܪ ܒܫܝܼܬܵܐ ܐܝܼܬܹܝܗ̇ : ܘܬܼܘܼܒ̣ ܕܲܠܢܲܦ̮ܫܹܗ ܢܸܗܘܸܐ ܫܵܦܲܪ 16 : ܒܝܼܫܬܵܐ ܗ̄ܝܼ ܐܵܦ ܗܝ݀ ܀ ܠܵܐ ܐ̄ܢܵܫ ܝܵܬܲܪ ܢܸܚܙܸܐ ܠܫܘܼܚܢܵܐ ܕܠܵܘ ܕܝܼܠܹܗ ܗ̄ܘ : ܐܸܠܵܐ ܠܫܘܼܚܢܹܗ ܕܝܼܠܹܗ ܢܹܐܨܲܦ ܐܲܝܟ̣ ܚܲܟ݁ܝܼܡܵܐ ܀ ܠܵܐ ܐ̄ܢܵܫ ܝܵܬܲܪ ܢܸܗܘܸܐ ܪܵܢܹܐ ܒܫܲܦܝܼܪ̈ܵܬܹܗ : ܐܸܠܵܐ ܕܡܸܛܥܵܐ ܢܸܛܥܸܐ ܐܸܢܹܝܢ ܐܸܢ ܡܸܣܬܲܥܪ̈ܵܢ ܀ ܐܲܝܟ̣ ܗܵܝ̇ ܕܲܟ̣ܬܼܝܼܒ̣ ܕܲܕܼܒܸܣܬܲܪܝ ܠܲܡ ܗܵܐ ܛܵܥܹ̇ܐ ܐ̄ܢܵܐ : ܘܬܼܘܼܒ̣ ܠܲܩܕܼܵܡܲܝ ܡܸܫܬܵܘܫܲܛ ܐ̄ܢܵܐ ܒܫܲܦܝܼܪ̈ܵܬܼܵܐ ܀ ܐܸܢ ܠܡ ܣܸܥ̇ܪܹܝܬܼ ܛܵܒ̣ܬܼܵܐ ܐܸܬܼܡܵܠܝ ܐܸܣܬܲܥܪܲܬ݀ ܠܵܗ̇ : ܘܗܵܐ ܪܵܗܹ̇ܛ ܐ̄ܢܵܐ ܐ̄ܚܪܹܬܼܵܐ ܠܡܸܣܥܲܪ ܐܸܢ ܡܸܫܟܲܚ ܐ̄ܢܵܐ ܀ ܛܵܥܹ̇ܐ ܐ̄ܢܵܐ ܠܵܗ̇ ܠܛܵܒ̣ܬܼܵܐ ܕܐܸܬܼܡܵܠܝ ܥܲܡܹܗ ܕܐܸܬܼܡܵܠܝ : ܕܐܸܢ ܐܸܪܢܸܐ ܒܵܗ̇ ܒܸܛ̇ܠܹܬܼ ܠܝܼ ܒܵܗ̇ ܡ̣ܢ ܛܵܒ̣ܵܬܼܵܐ ܀ ܒܸܣܬܲܪܝ ܣܵܡ̇ܬܵܗ̇ ܠܛܵܒ̣ܬܼܵܐ ܕܣܸܥ̇ܪܹܬܼ ܐܸܢ ܐܸܣܬܲܥܪܲܬ݀ : ܕܬܼܘܼܒ̣ ܠܲܩܕܼܵܡܲܝ ܒܵܬܲܪ ܛܵܒ̣ܬܼܵܐ ܐ̄ܚܪܹܬܼܵܐ ܐܸܪܗܲܛ ܀ pb. 310 ܛܵܒ̣ܬܼܵܐ ܕܐܸܬܼܡܵܠܝ ܬܸܗܘܸܐ ܢܛܝܼܪܵܐ ܒܚܲܝܹ̈ܐ ܕܐܸܬܼܡܵܠܝ : ܚܝܹ̇ܝܬܼ ܠܝܼ ܝܵܘܡܵܢ ܢܸܗܘܸܐ ܐܝܼܬܼ ܠܹܗ ܠܝܵܘܡܵܐ ܕܝܼܠܹܗ ܀ ܐܲܝܟ̣ ܕܐܵܦ ܫܸܡܫܵܐ ܛܵܥܹ̇ܐ ܘܫܵܕܹܐ ܠܙܲܒ̣ܢܹ̈ܐ ܕܲܥܒܲܪܘ : ܘܒ̣ܵܬܲܪ ܗܵܠܹܝܢ ܕܐܵܬܹ̇ܝܢ ܪܵܗܹ̇ܛ ܢܸܥܒܲܪ 17 : ܐܸܢܘܿܢ ܀ ܐܸܠܘܼ ܩܵܐܹ̇ܡ ܫܸܡܫܵܐ ܕܢܸܚܫܘܿܒ̣ ܪܲܗܛܹܗ ܕܐܸܬܼܡܵܠܝ : ܒܵܛܹ̇ܠ ܗ̄ܘ̣ܵܐ ܠܹܗ ܪܲܗܛܹܗ ܕܝܵܘܡܵܢ ܡ̣ܢ ܡܲܪܕܝܼܬܼܵܐ ܀ ܝܵܘܡܵܐ ܒܝܵܘܡܹܗ ܠܒ̣ܵܬܼܪܹܗ ܫܵܕܹܐ ܠܪܲܗܛܹܐ ܕܲܥܒܲܪܘ : ܘܬܼܘܼܒ̣ ܠܲܩܕܼܵܡܵܘܗܝ ܢܸܪܗܲܛ ܒܵܥܹ̇ܐ ܐܲܝܟ̣ ܟܲܫܝܼܪܵܐ ܀ ܠܫܸܡܫܵܐ ܕܵܡܹ̇ܐ ܦܵܘܠܘܿܣ ܒܐܘܼܪܚܵܐ ܕܲܫܠܝܼܚܘܼܬܼܵܐ : ܕܛܵܥܹ̇ܐ ܗ̄ܘ̣ܵܐ ܠܹܗ ܠܪܲܗܛܵܐ ܕܐܸܬܼܡܵܠܝ ܘܠܵܐ ܚܵܫܹ̇ܒ̣ ܠܹܗ ܀ ܠܡܘܿܢ ܡܸܬ݁ܬܲܢ̈ܝܵܢ ܐܲܝܠܹܝܢ ܕܲܗ݀ܘܲܝ̈ ܫܲܦܝܼܪ̈ܵܬܼܵܐ : ܕܗܵܘ̈ܝܵܢ ܥܸܠܬܼܵܐ ܠܲܐ̄ܚܪ̈ܵܢܝܵܬܼܵܐ ܕܠܵܐ ܢܸܣܬܲܥܪ̈ܵܢ ܀ ܠܲܦܪܝܼܫܵܝܵܐ ܥܸܠܬܼܵܐ ܒܝܼܫܬܵܐ ܗ݀ܘܲܝ̈ ܛܵܒ̣ܵܬܹܗ : ܕܟܲܕܼ ܒܵܥܹ̇ܐ ܗ̄ܘ̣ܵܐ ܕܢܸܚܫܘܿܒ̣ ܐܸܢܹܝܢ ܠܵܐ ܐܸܙܕܲܕܲܩ ܀ ܐܸܬܼܪܲܓ̣ܪܲܓ̣ ܗ̄ܘ̣ܵܐ ܘܲܥܒܲܕܼ ܐܸܬܼܡܵܠܝ ܫܲܦܝܼܪ̈ܵܬܼܵܐ : ܘܩܵܡ̣ ܠܹܗ ܝܵܘܡܵܢ ܢܸܚܫܘܿܒ̣ ܐܸܢܹܝܢ ܘܐܸܬܼܒܲܛܲܠ 18 : ܠܹܗ ܀ ܒܐܝܼܕܲܝ̈ ܡܵܪܝܵܐ ܣܝܼ̈ܡܵܢ ܟܠܗܹܝܢ ܫܲܦܝܼܪ̈ܵܬܼܵܐ : ܘܠܵܐ ܛܵܥܹ̇ܐ ܠܗܹܝܢ ܡܘܿܢ ܝܵܨܹ̇ܦ ܐܲܢ̄ܬ݁ ܬܸܚܫܘܿܒ̣ ܐܸܢܹܝܢ ܀ ܡܘܿܢ ܒܲܛܝܼܠ ܐܲܢ̄ܬ݁ ܡ̣ܢ ܦܘܼܠܚܵܢܵܐ ܕܙܲܕܝܼܩܘܼܬܼܵܐ 19 : ܘܡܸܬܼܚܲܫܲܒ̣ ܐܲܢ̄ܬ݁ ܡܵܢܵܐ ܥܒ̣ܝܼܕܼ ܠܵܟ̣ ܨܹܝܕܼ ܐܲܠܵܗܵܐ ܀ pb. 311 ܗܘ݀ ܠܵܐ ܛܵܥܹ̇ܐ ܐܲܢ̄ܬ݁ ܠܵܐ ܬܸܒ̣ܛܲܠ ܡ̣ܢ ܛܵܒ̣ܵܬܼܵܐ : ܠܵܐ ܬܲܥܗܸܕܵܝܗܝ ܡܵܢܵܐ ܥܒ̣ܝܼܕܼ ܠܵܟ̣ ܕܲܟ̣ܬܼܝܼܒ̣ ܗ̄ܘ̣ ܠܹܗ ܀ ܥܒ̣ܵܕܼܵܐ ܘܡܸܠܹ̈ܐ ܐܵܦ ܣܘܼܥܪ̈ܵܢܹܐ ܐܵܦ ܚܘܼ̈ܫܵܒܹܐ : ܘܪܸ̈ܡܙܹܐ ܘܙܵܘ̈ܥܹܐ ܕܢܲܦ̮ܫܵܐ ܝܵܕܲܥ̇ ܘܲܙܗܝܼܪ ܒܗܘܿܢ ܀ ܘܟܲܕܼ ܠܵܐ ܛܵܥܹ̇ܐ ܡܵܢܵܐ ܚܫܲܒ̣ܬܵܝܗܝ ܐܲܝܟ̣ ܚܲܣܝܼܪܵܐ : ܘܲܕܬܲܗܥܸܕܵܝܗܝ ܗܵܐ ܬܵܢܹ̇ܐ ܐܲܢ̄ܬ݁ ܫܲܦܝܼܪ̈ܵܬܼܵܟ̣ ܀ ܐܵܠ̇ܨܵܐ ܐܲܚܲܝ̈ ܕܠܵܐ ܐ̄ܢܵܫ ܢܸܪܢܸܐ ܒܲܫܲܦܝܼܪ̈ܵܬܼܵܟ̣ : ܕܥܲܠ ܕܲܪܢܵܐ ܒܗܹܝܢ ܗܵܘ̇ ܙܲܕܝܼܩܵܐ ܗܵܐ ܡܸܬܼܚܲܣܲܕܼ ܀ ܐܲܝܢܵܐ ܕܚܵܛܹ̇ܐ ܚܛܵܗܹܗ ( ܢܣܝܼܡܝܼܘܗܝ ܠܘܼܩܒܲܠ ܐܲܦܵܘ̈ܗܝ 20 : ܘܐܸܢ ܡܸܙܕܲܕܲܩ ܒܵܬܼܪܹܗ ܢܸܫܕܹܝܗ̇ ܠܙܲܕܝܼܩܘܼܬܹܗ ܀ ܚܘܼܪ ܒܲܚܛܵܗܵܐ ܕܐܸܢ ܬܚܘܼܪ ܒܹܗ ܡܸܬ݁ܛܲܠܲܩ ܠܹܗ ܀ ܘܠܵܐ ܬܚܘܼܪ ܒܵܗ̇ ܒܙܲܕܝܼܩܘܼܬܼܵܐ ܕܠܵܐ ܬܵܘܦܸܐ ܠܵܗ̇ ܀ ܠܙܲܕܝܼܩܘܼܬܼܵܐ ܡܸܛܥܵܐ ܛܥܝܼܝܹܗ̇ ܐܸܢ ܥܵܒܹ̇ܿܕܼ ܐܲܢ̄ܬ݁ : ܕܐܸܢ ܬܸܛܥܝܼܝܹܗ̇ ܡܵܪܝܵܐ ܙܗܝܼܪ ܒܵܗ̇ ܕܠܵܐ ܬܹܐܒܲܕܼ ܠܵܗ̇ ܀ ܒܲܚܛܵܗܵܐ ܓܹܝܪ ܐܸܢ ܬܸܪܢܸܐ ܒܹܗ ܛܥ̣ܵܝܗܝ ܐܲܠܵܗܵܐ : ܘܫ̣ܵܛܹܗ ܘܫܲܒ̣ܩܹܗ ܐܸܢܗ݀ܘ ܕܚܵܙܹ̇ܐ ܕܲܫܚܝܼܩ ܐܲܢ̄ܬ݁ ܒܹܗ 21 :܀ ܐܸܢ ܕܹܝܢ ܬܸܛܥܸܐ ܐܲܢ̄ܬ݁ ܠܲܚܛܵܗܵܐ ܡܵܐ ܕܲܣܥܲܪܬܵܝܗܝ : ܠܵܐ ܛܵܥܹ̇ܐ ܠܹܗ ܡܵܪܝܵܐ ܕܢܹܐܙܲܠ ܐܸܠܵܐ ܬܲܒ̣ܥܹܗ ܀ ܐܲܝܟ̣ ܕܲܒ̣ܫܘܼܚܢܵܐ ܚܘܼܪ ܒܲܚܛܵܗܵܐ ܡܵܐ ܕܗܵܘܹ̇ܐ ܠܵܟ̣ : ܡܲܢ ܓܹܝܪ ܡܸܫܟܲܚ ܢܸܛܥܸܐ ܫܘܼܚܢܹܗ ܡܵܐ ܕܟ̣ܵܐܹ̇ܒ̣ ܠܹܗ ܀ ܟܡܵܐ ܕܲܡܒܲܓܸܢ ܐܲܝܢܵܐ ܕܐܝܼܬܼ ܠܹܗ ܫܘܼܚܢܵܐ ܒܝܼܫܵܐ : pb. 312 ܩܵܠ ܐܸܢ̈ܢܵܬܹܗ 22 : ( ܡܥܝܼܪ ܠܹܗ 23 : ܠܐܵܣܝܵܐ ܕܕܼܝܼܠܹܗ ܢܹܐܨܲܦ ܀ ܘܐܸܢ ܠܵܐ ܡܒܲܓܸܢ ܐܲܟ̣ܡܵܐ ܕܠܲܝܬ݁ ܠܹܗ ܫܘܼܚܢܵܐ ܡܵܘܕܲܥ : ܘܡܲܗܡܸܐ ܐܵܣܝܵܐ ܘܠܵܐ ܥܵܨܹ̇ܒ̣ ܠܹܗ ܕܠܵܐ ܟܵܐܹ̇ܒ̣ ܠܹܗ ܀ ܐܵܦ ܚܲܛܵܝܵܐ ܟܡܵܐ ܕܒܲܚܛܵܗܹܗ ܢܸܗܘܸܐ ܚܵܐܲܪ : ܗܘ݀ ܐܲܠܵܗܵܐ ܕܫܘܼܚܢܹܗ ܝܵܨܹ̇ܦ ܐܵܦ ܡܲܐܣܸܐ ܠܹܗ ܀ ܐܸܢ ܕܹܝܢ ܐܲܗܡ̣ܝܼ ܘܠܵܐ ܚܵܐܲܪ ܒܹܗ ܒܛܸܠ̣ ܥܵܨ̇ܘܿܒ̣ܵܐ : ܘܦܵܫ̣ ܠܹܗ ܫܘܼܚܢܵܐ ܕܠܵܐ ܚܘܼܠܡܵܢܵܐ 24 : ܕܠܵܐ ܡܸܬܼܥܲܕܲܪ ܀ ܐܸܢ ܠܲܚܛܵܗܹܗ ܢܸܗܘܸܐ ܥܗܝܼܕܼ ܐ̄ܢܵܫ ܟܲܕܼ ܒܵܣܲܪ ܠܹܗ : ܪܘܼܚܵܐ ܬܒ̣ܝܼܪܬܵܐ ܫܵܩ̇ܠܵܐ ܗ̄ܝܼ ܪ̈ܲܚܡܹܐ ܡ̣ܢ ܕܲܝܵܢܵܐ ܀ ܐܲܝܟ̣ ܗܵܘ̇ ܡܵܟ̣ܣܵܐ ܕܣܝܼܡ ܗ̄ܘ̣ܵܐ ܚܛܵܗܹܗ ܠܘܼܩܒܲܠ ܥܲܝܢܵܘ̈ܗܝ : ܘܠܵܐ ܡܸܫܟܲܚ ܗ̄ܘ̣ܵܐ ܢܚܘܼܪ ܒܲܫܡܲܝܵܐ ܡܸܛܠܵܬܹܗ ܀ ܠܵܐ ܨܵܒܹ̇ܐ ܗ̄ܘ̣ܵܐ ܢܥܲܠܸܐ ܚܙܵܬܹܗ ܡ̣ܢ ܣܲܟ̣ܠܘܼܬܹܗ : ܕܒ̣ܵܗ̇ ܚܵܐܲܪ ܗ̄ܘ̣ܵܐ ܘܲܠܥܸܠ ܢܚܘܼܪ ܠܵܐ ܡܲܡܪܲܚ 25 : ܗ̄ܘ̣ܵܐ ܚܛܵܗܹ̈ܐ ܕܲܚܛ̣ܵܐ ܣܵܡ̣ ܗ̄ܘ̣ܵܐ ܐܸܢܘܿܢ ܠܘܼܩܒܲܠ ܐܲܦܵܘ̈ܗܝ 26 : ܘܠܵܐ ܦܫܝܼܩ ܗ̄ܘ̣ܵܐ ܠܹܗ ܢܸܚܙܸܐ ܫܡܲܝܵܐ ܕܲܡܚܲܦܲܝ ܗ̄ܘ̣ܵܐ ܀ ܐܸܠܵܐ ܒܥܵܘ̣ܠܵܐ ܕܲܥܒܲܕܼ ܐܝܼܕܼܵܘ̈ܗܝ ܠܵܐ ܚܵܐܲܪ ܗ̄ܘ̣ܵܐ : ܘܠܵܐ ܡܸܫܟܲܚ ܗ̄ܘ̣ܵܐ ܕܢܸܚܙܸܐ ܥܲܡܹܗ ܐ̄ܚܪܹܢܵܐ ܡܸܕܸܡ ܀ ܡܲܪܟܲܢ ܩܵܐܹ̇ܡ ܐܲܝܟ̣ ܓܲܢܵܒ̣ܵܐ ܩܕܼܵܡ ܕܲܝܵܢܵܐ : ܘܥܲܠ ܕܲܒ̣ܣܝܼܪ ܗ̄ܘ̣ܵܐ ܠܵܐ ܡܸܫܟܲܚ ܗ̄ܘ̣ܵܐ ܕܢܸܬܼܠܸܐ ܥܲܝܢܵܘ̈ܗܝ ܀ ܡ̣ܢ ܟܹܐܢܘܼܬܼܵܐ ܕܝܵܬܼ̇ܒܵܐ ܒܪܵܘܡܵܐ ܕܚܸܠ̣ ܘܐܸܣܬܲܪܲܕܼ : pb. 313 ܕܲܢܪܝܼܡ ܥܲܝܢܵܘ̈ܗܝ ܠܘܼܩܒܲܠ ܨܹܐܕܹܝܗ̇ ܕܠܵܐ ܬܸܬܼܚܲܡܲܬܼ ܀ ܘܲܬܼܪܝܼܡ ܫܲܒ̣ܛܵܐ ܘܬܸܡܚܹܝܘܗܝ ܠܐܲܒ̣ܕܵܢ ܡܸܛܠ ܕܐܲܡܪܲܚ̣ : ܘܲܬܼܟ̣ܝܼܠܵܐܝܼܬܼ ܒܐܲܬܼܪܵܐ ܕܕܼܝܼܢܵܐ ܚܵܪ ܟܲܕܼ ܚܲܝܵܒ̣ ܀ ܘܡܸܛܠܗܵܢܵܐ ܠܵܐ ܡܲܡܪܲܚ ܗ̄ܘ̣ܵܐ ܢܚܘܼܪ ܒܲܫܡܲܝܵܐ : ܨܹܝܕܼ ܕܲܝܵܢܵܐ ܕܚܝܼܠܵܐ ܕܲܕܼܚܝܼܠ ܥܲܠ ܚܲܛܵܝܹ̈ܐ ܀ ܚ̣ܵܪ ܒܲܚܛܵܗܵܘ̈ܗܝ ܘܐܸܬ݁ܬ݁ܙܝܼܥ ܢܸܒ̣ܥܸܐ ܚܢܵܢܵܐ ܪܲܒܵܐ : ܕܫܘܼܚܢܵܐ ܕܥܵܘ̣ܠܵܐ ܐܸܠܵܐ ܚܢܵܢܵܐ ܠܵܐ ܥܵܨܹ̇ܒ̣ ܠܹܗ ܀ ܩܵܐܹ̇ܡ ܒܲܗܝܼܬܼ ܡܨܲܠܸܐ ܘܲܒ̣ܣܝܼܪ ܗܘ݀ ܡ̣ܢ ܢܲܦ̮ܫܹܗ : ܐܲܠܵܗܵܐ ܕܹܝܢ ܠܵܐ ܒܲܣܪܹܗ ܗ̄ܘ̣ܵܐ ܥܲܠ ܕܐܸܬܼܡܲܟܲܟ̣ ܀ ܢܸܗܪܲܬ݀ ܢܲܦ̮ܫܹܗ ܘܲܚ̣ܙܵܐ ܚܛܵܗܵܘ̈ܗܝ ܘܲܛ̣ܪܲܦ ܐܝܼܕܼܵܘ̈ܗܝ : ܠܚܲܕܼܝܹܗ ܒܙܵܘܥܵܐ ܟܲܕܼ ܩܵܥܹ̇ܐ 27 : ܗ̄ܘ̣ܵܐ ܩܕܼܵܡ ܕܲܝܵܢܵܐ ܀ ܩ̣ܪܵܝܗܝ ܠܐܲܠܵܗܵܐ ܟܲܕܼ ܐܵܡܲܪ ܠܹܗ ܚܘܼܢ ܠܚܲܛܵܝܵܐ : ܚܢܵܢܵܟ̣ ܚܲܝܹ̈ܐ ܗ̄ܘ̣ ܐܲܚܵܐ ܡܝܼܬܼܵܐ ܕܩܲܛ̣ܠܹܗ ܥܵܘ̣ܠܵܐ ܀ ܚܲܣܢܲܢܝ ܡܹܐܡܪܹܗ ܕܗܵܢܵܐ ܡܵܟ̣ܣܵܐ ܘܲܦܪܝܼܫܵܝܵܐ : ܕܙܵܘܥܵܐ ܗ̄ܘ̣ ܪܲܒܵܐ ܠܲܡܡܲܠܵܠܘܼ ܒܬܲܗܪܵܐ ܫܲܪܒܹ݁ܗ ܀ ܘܐܸܢ ܡܲܡܪܵܚܘܼ ܠܵܐ ܡܲܡܪܲܚ ܐ̄ܢܵܐ ܠܵܐ ܡܸܫܟܲܚ ܐ̄ܢܵܐ : ܐܹܡܲܪ ܐܸܢܹܝܢ ܐܲܝܟ̣ ܕܐܝܼܬܲܝܗܹܝܢ ܠܲܕܼܫܵܡܲܥ ܠܝܼ ܀ ܥܸܠܬܼܵܐ ܒܝܼܫܬܵܐ ܗ݀ܘܲܝ̈ ܛܵܒ̣ܵܬܹܗ ܠܲܦܪܝܼܫܵܝܵܐ : ܕܗܸܢܹܝܢ ܐܲܚܫܸܟ̣ ܢܲܦ̮ܫܹܗ ܒܚܘܼܬܼܪܵܐ ܘܲܒ̣ܪܵܡܘܼܬܼܵܐ ܀ ܐܵܦ ܗܵܘ̇ ܡܵܟ̣ܣܵܐ ܒܥܸܠܬܼܵܐ ܕܲܚܛ̣ܵܐ ܢܲܦ̮ܫܹܗ ܢܸܗܪܲܬ݀ : ܙܵܥܲܬ݀ ܪܸܚܡܲܬ݀ ܬܸܒ̣ܥܸܐ ܚܢܵܢܵܐ ܡ̣ܢ ܕܲܝܵܢܵܐ ܀ pb. 314 ܚܫܸܟ̣ ܙܲܕܝܼܩܵܐ ܡܸܛܠ ܕܲܚܫܲܒ̣ ܫܲܦܝܼܪ̈ܵܬܹܗ : ܢܗܲܪ ܚܲܛܵܝܵܐ ܥܲܠ ܕܐܲܙܝܼܥܹܗ ܥܵܘ̣ܠܵܐ ܕܲܥܒܲܕܼ ܀ ܦܪܝܼܫܵܐ ܟܹܐܢܵܐ ܛܥ̣ܵܐ ܕܲܢܚܲܣܸܕܼ ܐܵܦ ܠܐܲܠܵܗܵܐ : ܘܡܵܟ̣ܣܵܐ ܝܲܥܢܵܐ ܝܲܕܼܥܹܗ ܠܡܵܪܝܵܐ ܕܲܡܠܸܐ ܪ̈ܲܚܡܹܐ ܗ̄ܘ̣ ܀ ܘܠܵܐ ܡܸܬܼܐܲܡܪܵܐ ܕܢܸܒ̣ܥܲܬ݀ ܒܝܼܫܬܵܐ ܡ̣ܢ ܛܵܒ̣ܵܬܼܵܐ : ܘܠܵܐ ܡܸܫܬܲܡܥܵܐ ܕܕܸܢܚܲܬ݀ ܛܵܒ̣ܬܼܵܐ ܡ̣ܢ ܒܝܼ̈ܫܵܬܼܵܐ ܀ ܘܡܵܢܵܐ ܐܹܡܲܪ ܕܲܦܪܝܼܫܵܝܵܐ ܡ̣ܢ ܛܵܒ̣ܵܬܹܗ : ܢܲܦܚܹܗ ܚܘܼܬܼܪܵܐ ܘܫܲܒܲܚ̣ ܢܲܦ̮ܫܹܗ ܘܗܵܐ ܡܸܬܼܚܲܣܲܕܼ ܀ ܘܡܵܟ̣ܣܵܐ ܚܛܵܗܵܘ̈ܗܝ ܦܲܬܼܚܘܼܗ̇ ܠܢܲܦ̮ܫܹܗ ܩܕܼܵܡ ܕܲܝܵܢܵܐ : ܘܲܒ̣ܥ̣ܵܐ ܚܢܵܢܵܐ ܡܸܫܬܲܒܲܚ ܐܲܝܟ̣ ܚܲܟ݁ܝܼܡܵܐ ܀ ܢܩܲܛܪܸܓ̣ ܡܵܕܹܝܢ ܠܵܘ ܠܲܥܒ̣ܵܕܹ̈ܐ ܛܵܒܹ̈ܐ ܕܲܗܘ݀ܵܐ : ܐܸܠܵܐ ܠܛܘܼܥܝܲܝ ܘܲܠܪܵܡܘܼܬܹܗ ܕܲܦܪܝܼܫܵܝܵܐ ܀ ܘܲܢܫܲܒܲܚ ܬܘܼܒ̣ ܠܵܘ ܠܲܚܛܵܗܹ̈ܐ ܕܡܵܟ̣ܣܵܐ ܕܲܚܛ̣ܵܐ : ܐܸܠܵܐ ܠܢܲܦ̮ܫܹܗ ܕܚܵܪܲܬ݀ ܘܲܚܙܵܬ݀ ܕܲܟ̣ܡܵܐ ܣܲܢܝܵܐ ܀ ܘܲܗܘ݀ܵܐ ܒܫܲܪܒܹܗ ܐܲܝܟ̣ ܡܲܚܙܝܼܬܼܵܐ ܠܦܵܠܚܲܝ̈ ܥܵܘ̣ܠܵܐ : ܕܲܒ̣ܡܘܼܟܵܟ̣ܵܐ ܪܲܒܵܐ ܢܩܘܼܡܘܼܢ ܒܹܝܬܼ ܐܲܠܵܗܵܐ ܀ ܘܚܲܦܛ̣ܵܗ̇ ܠܢܲܦ̮ܫܵܐ ܕܬܸܒ̣ܥܵܐ 28 : ܚܢܵܢܵܐ ܡ̣ܢ ܐܲܠܵܗܵܐ : ܘܲܗܘ݀ܵܬܼ ܝܵܕܼܥܵܐ ܕܐܸܢ ܒܵܥ̇ܝܵܐ ܠܹܗ ܝܵܗܹ̇ܒ̣ ܗ̄ܘ̣ ܠܵܗ̇ ܀ ܗܵܢܵܐ ܡܲܬܼܠܵܐ ܐܸܡܲܪ ܡܵܪܲܢ ܕܲܢܥܲܕܲܪ ܒܹܗ : ܠܲܬܼܪܹܝܢ ܓܲܒ݁ܝܼ̈ܢ ܐܸܢ ܫܵܡ̇ܥܝܼܢ ܠܹܗ ܦܵܪܘܿܫܵܐܝܼܬܼ ܀ pb. 315 ܝܵܬܼܪܝܼܢ ܡܸܢܹܗ ܐܵܦ ܙܲܕܝܼ̈ܩܹܐ ܐܵܦ ܚܲܛܵܝܹ̈ܐ : ܠܲܬܼܪ̈ܲܝܗܘܿܢ ܓܹܝܪ ܒܵܥܹ̇ܐ ܕܢܵܘܬܲܪ ܒܲܪ ܐܲܠܵܗܵܐ ܀ ܐܘܿ ܙܲܕܝܼܩܵܐ ܠܵܐ ܡܬܼܘܿܡ ܬܸܒ̣ܣܸܐ ܥܲܠ ܚܲܛܵܝܵܐ : ܨܠܸܡ ܐܲܠܵܗܵܐ ܗ̄ܘ̣ ܐܵܦܸܢ ܚܵܛܹ̇ܐ ܘܲܟ̣ܢܵܬܼܵܟ̣ ܗ̄ܘ̣ ܀ ܠܵܐ ܬܸܫܬܲܒ̣ܗܲܪ ܐܸܢ ܥܵܒܹ̇ܕܼ ܐܲܢ̄ܬ݁ ܫܲܦܝܼܪ̈ܵܬܼܵܐ : ܕܠܵܐ ܬܸܦܸܠ ܠܵܟ̣ ܡ̣ܢ ܗܵܘ̇ ܪܵܘܡܵܐ ܕܙܲܕܝܼܩܘܼܬܼܵܐ ܀ ܝܲܗ̄ܒ̣ܬ݁ ܠܐܲܠܵܗܵܐ ܡ̣ܢ ܕܝܼܠܹܗ ܝܲܗ̄ܒ̣ܬ݁ ܠܵܘ ܡ̣ܢ ܕܝܼܠܵܟ̣ : ܕܲܒ̣ܡܲܥܣܵܪܹ̈ܐ ܡܚܲܣܸܕܼ ܐܲܢ̄ܬ݁ ܠܹܗ ܕܝܵܗܹ̇ܒ̣ ܐܲܢ̄ܬ݁ ܠܹܗ ܀ ܡܵܐ ܕܨܵܐܹ̇ܡ ܐܲܢ̄ܬ݁ ܠܵܐ ܬܸܫܬܲܒ̣ܗܲܪ ܬܸܬܼܢܸܐ ܨܵܘܡܵܐ : ܒܡܘܼܟܵܟ̣ܵܐ ܓܹܝܪ ܨܵܡ̣ ܕܵܢܝܼܐܹܝܠ ܟܲܕܼ ܨܵܐܹ̇ܡ ܗ̄ܘ̣ܵܐ ܀ ܡܲܟܸܟ̣ ܢܲܦ̮ܫܵܟ̣ ܒܹܝܬܼ ܐܲܠܵܗܵܐ ܡܵܐ ܕܲܡܨܲܠܹܝܬ݁ : ܕܲܒ̣ܪܵܡܘܼܬܼܵܐ ܠܵܐ ܡܸܬܼܩܲܒ݁ܠܵܐ ܨܠܘܿܬܼܵܐ ܡܸܢܵܟ̣ ܀ ܪܸܒ݁ܘܿ ܫܘܼܦܪ̈ܝܼܢ ܐܸܠܘܼ ܣܝܼܡܝܼܢ ܘܲܣܕܼܝܼܪܝܼܢ ܒܵܟ̣ : ܠܵܐ ܫܲܦܝܼܪܝܼܢ ܐܸܠܵܐ ܬܸܠܒܲܫ ܡܲܟ݁ܝܼܟ̣ܘܼܬܼܵܐ ܀ ܐܸܢ ܬܸܙܕܲܕܲܩ ܛܵܒ̣ ܡ̣ܢ ܐܝܼܘܿܒ̣ ܒܲܥܒ̣ܝܼ̈ܕܼܵܬܼܵܟ̣ : ܒܪܘܼܚܵܐ ܪܵܡܬܼܵܐ ܠܵܐ ܡܸܬܼܩܲܒ̈ܠܵܢ ܫܲܦܝܼܪ̈ܵܬܼܵܟ̣ ܀ ܘܐܲܢ̄ܬ݁ ܚܲܛܵܝܵܐ ܒܫܲܪܒܹ݁ܗ ܕܡܵܟ̣ܣܵܐ ܕܐܸܬܼܡܲܠܲܠ ܗ̄ܘ̣ܵܐ : ܩܢܝܼ ܝܘܼܬܼܪܵܢܵܐ ܘܩܘܼܡ ܒܲܨܠܘܿܬܼܵܐ ܒܒܸܗܬܲܬܼ ܐܲܦܹ̈ܐ ܀ ܬܚܘܼܪ ܒܲܫܡܲܝܵܐ ܠܵܐ ܡܲܦܲܣ ܠܵܟ̣ ܡ̣ܢ ܟܹܐܢܘܼܬܼܵܐ : ܕܐܲܬܼܪܵܐ ܕܕܼܝܼܢܵܐ ܕܸܚܠܵܐ ܗ̄ܘ̣ ܪܲܒܵܐ ܠܲܕܼܚܵܝ̇ܒ݁ܝܼܢ ܒܹܗ ܀ ܙܘܼܥ ܒܲܨܠܘܿܬܼܵܐ ܘܲܒ̣ܥܝܼ ܚܢܵܢܵܐ ܒܡܲܟ݁ܝܼܟ̣ܘܼܬܼܵܐ ܆ ܘܫܵܩܹ̇ܠ ܐܲܢ̄ܬ݁ ܗ̄ܘ̣ ܡ̣ܢ ܝܵܗ̇ܘܿܒ̣ܵܐ ܕܫܲܦܝܼܪ̈ܵܬܼܵܐ ܀ pb. 316 ܫܠܝܼ ܘܐܸܬܼܡܲܟܲܟ̣ ܐܸܢ ܬܸܬܼܩܲܦܲܚ ܡ̣ܢ ܙܲܕܝܼܩܵܐ : ܕܐܵܦ ܗܵܘ̇ ܡܵܟ̣ܣܵܐ ܡܸܫܠܵܐ ܫܠܸܐ ܗ̄ܘ̣ܵܐ ܟܲܕܼ ܡܸܬܼܚܲܣܲܪ ܀ ܐ̄ܡܲܪ ܠܐܲܠܵܗܵܐ ܒܵܥܹ̇ܐ ܐ̄ܢܵܐ ܡܵܪܝ ܚܘܼܢ ܚܲܛܵܝܵܐ : ܘܚܵܐܹ̇ܢ ܗ̄ܘ̣ ܠܵܟ̣ ܡܸܛܠ ܪ̈ܲܚܡܹܐ ܕܲܥܙܝܼܠܝܼܢ ܒܹܗ ܀ ܡܲܬܼܠܹܗ ܕܡܵܪܲܢ ܟ̱ܠܹܗ ܚܲܝܹ̈ܐ ܗ̄ܘ̣ ܠܲܕܼܫܵܡܲܥ ܠܹܗ : ܘܲܠܙܲܕܝܼܩܹ̈ܐ ܘܲܠܚܲܛܵܝܹ̈ܐ ܡܨܸܐ ܕܲܢܥܲܕܲܪ ܀ ܠܵܐ ܗ̄ܘ̣ܵܐ ܡܲܬܼܠܵܐ ܐܝܼܬܼܵܘܗܝ ܒܲܠܚܘܿܕܼ ܗܵܢܵܐ ܡܲܬܼܠܵܐ : ܐܸܠܵܐ ܡܸܗܘܵܐ ܗܘ݀ܵܐ ܒܲܫܪܵܪܵܐ ܐܲܝܟ̣ ܕܐܸܬܼܡܲܠܲܠ ܀ ܒܚܲܕܼ ܡ̣ܢ ܙܲܒ̣ܢ̈ܝܼܢ ܐܸܣܬܲܩܒܲܠܘ ܗ̄ܘ̣ܵܘ ܘܩܵܡ̣ܘ ܒܲܨܠܘܿܬܼܵܐ : ܦܪܝܼܫܵܐ ܘܡܵܟ̣ܣܵܐ ܘܡܲܠܸܠ̣ܘ ܗܵܠܹܝܢ ܒܹܝܬܼ ܐܲܠܵܗܵܐ ܀ ܘܨܵܬ݀ ܗ̄ܘ̣ ܐܸܢܹܝܢ ܒܲܪ ܐܲܠܵܗܵܐ ܥܲܡ ܝܵܠܘܿܕܹܗ : ܕܗ݀ܘܝܘܼ ܡܩܲܒܸ݁ܠ ܟܠ ܒܵܥ̈ܘܵܬܼܵܐ ܘܲܨ̈ܠܵܘܵܬܼܵܐ ܀ ܠܵܐ ܓܹܝܪ ܥܵܠܵܐ ܨܠܘܿܬܼܵܐ ܠܐܲܒ̣ܘܼܗܝ ܡ̣ܢ ܒܸܠܥܵܕܼܵܘܗܝ : ܘܠܵܐ ܡܵܘܗܲܒ̣ܬܼܵܐ ܢܵܦ̇ܩܵܐ ܡܸܢܹܗ ܐܸܠܵܐ ܒܐܝܼܕܼܵܘ̈ܗܝ ܀ ܡܩܲܒܸܠ ܡܲܥܸܠ ܫܵܩܹ̇ܠ ܡܲܦܸܩ ܡ̣ܢ ܒܹܝܬܼ ܐܲܒ̣ܵܐ : ܕܐܲܝܟ̣ ܡܸܨܥܵܝܵܐ ܗ̄ܘ̣ ܒܹܝܬܼ ܠܲܢ ܠܐܲܒ̣ܘܼܗܝ ܕܲܢܚܲܣܸܐ ܠܲܢ ܀ ܕܸܒ̣ܚܹ̈ܐ ܕܠܹܘܝܼ ܐܵܦ ܡܲܥܣܵܪܹ̈ܐ ܕܟܹܐܢܵܐ ܝܲܥܩܘܿܒ̣ : ܗ݀ܘ ܡܩܲܒܸ݁ܠ ܗ̄ܘ̣ܵܐ ܘܡܲܥܸܠ ܗ̄ܘ̣ܵܐ ܠܗܘܿܢ ܨܹܝܕܼ ܝܵܠܘܿܕܹܗ ܀ ܗ݀ܘ ܩܲܒܸܠ̣ ܗ̄ܘ̣ܵܐ ܨܠܘܿܬܼܵܗ̇ ܕܚܲܢܵܐ ܒܗܲܝܟܲܠ ܩܘܼܕܼܫܵܐ : ܘܗܘ݀ ܐܲܦܸܩ̣ ܠܵܗ̇ ܫܸܐܠܲܬܼ ܪ̈ܲܚܡܹܐ ܡ̣ܢ ܒܹܝܬܼ ܐܲܒ̣ܘܼܗܝ ܀ ܗ݀ܘ ܨܵܐܹ̇ܬܼ ܗ̄ܘ̣ܵܐ ܨܠܘܿܬܹܗ ܕܝܵܘܢܵܢ ܡ̣ܢ ܓܵܘ ܢܘܼܢܵܐ : ܘܐܲܝܟ̣ ܪܹܫܝܼܬܼܵܐ ܡܲܥܸܠ ܗ̄ܘ̣ܵܐ ܠܵܗ̇ ܨܹܝܕܼ ܝܵܠܘܿܕܹܗ ܀ pb. 317 ܕܸܒ̣ܚܹ̈ܐ ܦܪ̈ܝܼܫܹܐ ܘܥܸܛܪܹ̈ܐ ܕܟ̣ܵܗ̈ܢܹܐ ܘܝܲܩ̈ܕܹܐ ܫܲܠܡܹ̈ܐ : ܨ̈ܠܵܘܵܢ ܒܵܥ̈ܘܵܢ ܟܠ ܡܲܥܣܵܪ̈ܝܼܢ ܥܲܡ ܟܠ ܢܸܕܼܪ̈ܝܼܢ ܀ ܡܸܠܹ̈ܐ ܕܦܘܼܡܵܐ ܐܵܦ ܚܘܼ̈ܫܵܒܹܐ ܕܠܸܒܵܘ̈ܵܬܼܵܐ : ܗ݀ܘܝܘܼ ܡܩܲܒܸ݁ܠ ܨܵܐܹ̇ܬܼ ܫܵܡܲܥ̇ ܚܵܙܹ̇ܐ ܘܥܲܗܝܼܕܼ 29 :܀ ܘܠܲܦܪܝܼܫܵܝܵܐ ܘܲܠܗܵܘ̇ ܡܵܟ̣ܣܵܐ ܗ݀ܘ ܨܵܬܼ ܐܸܢܘܿܢ : ܒܗܲܝܟܲܠ ܩܘܼܕܼܫܵܐ ܟܲܕܼ ܩܵܝ̇ܡܝܼܢ ܗ̄ܘ̣ܵܘ ܒܲܨ̈ܠܵܘܵܬܼܵܐ ܀ ܘܥܲܡ ܒܵܥܘܼܬܼܵܐ ܕܟ̣ܠܵܗ̇ ܬܹܒܹܝܠ ܟܲܕܼ ܫܵܡܲܥ̇ ܗ̄ܘ̣ܵܐ : ܠܵܐ ܛܵܥܹ̇ܐ ܗ̄ܘ̣ܵܐ ܕܢܹܐܡܲܪ ܐܸܢܹܝܢ ܐܲܝܟ̣ ܕܐܸܫܬܲܡܲܥ ܀ ܘܟܲܕܼ ܣܘܼܥܪܵܢܵܐ ܗ̄ܘ̣ ܕܲܗܘ݀ܵܐ ܒܲܙܒܲܢ ܐܲܝܟ̣ ܕܐܸܬܼܡܲܠܲܠ : ܥܲܒ̣ܕܹܗ ܡܲܬܼܠܵܐ ܕܲܢܥܲܕܲܪ ܒܹܗ ܠܲܕܼܫܵܡܲܥ ܠܹܗ ܀ ܘܥܲܠ ܕܲܫܦܲܪ ܠܹܗ ܡܵܟ̣ܣܵܐ ܕܨܲܠܝܼ ܒܡܲܟ݁ܝܼܟ̣ܘܼܬܼܵܐ : ܘܲܕܼܠܵܐ ܫ̣ܦܲܪ ܠܹܗ ܦܪܝܼܫܵܐ ܕܨܲܠܝܼ ܡ̣ܢ ܪܵܡܘܼܬܼܵܐ ܀ ܢܲܛܪܹܗ 30 : ܠܫܲܪܒܵܐ ܘܥܲܒ̣ܕܹܗ ܡܲܬܼܠܵܐ ܡܠܸܐ ܝܘܼܬܼܪ̈ܵܢܹܐ : ܣܵܡ̣ ܒܲܣܒܲܪܬܼܵܐ ܕܢܸܬܼܥܲܕ݁ܪܘܼܢ ܒܹܗ ܟܠ ܫܵܡܘܿܥܵܘ̈ܗܝ ܀ ܐܲܠܦܹܗ ܠܥܵܠܡܵܐ ܕܐܲܝܢܵܐ ܕܡܸܬ݁ܬ݁ܪܝܼܡ ܡܸܬܼܡܲܟܲܟ̣ ܠܹܗ : ܕܡ̣ܢ ܪܵܡܘܼܬܼܵܐ ܢܸܥܪܘܿܩ ܟܠܢܵܫ ܕܲܢܕܼܝܼܕܼܵܐ ܠܹܗ ܀ ܐܲܝܢܵܐ ܕܪܵܡ ܠܲܡ ܒܠܸܒܹܗ ܢܕܼܝܼܕܼ ܗ̄ܘ̣ ܩܕܼܵܡ ܐܲܠܵܗܵܐ : ܘܡܲܢ ܠܵܐ ܢܙܘܼܥ ܡ̣ܢ ܪܵܡܘܼܬܼܵܐ ܐܸܢ ܦܵܪܘܿܫܵܐ ܗ̄ܘ̣ ܀ ܣܢܹܝܢ ܒܘܼܨܵܪܹ̈ܐ ܘܠܵܐ ܫܲܦܝܼܪܝܼܢ ܥܲܠ ܐܲܠܵܗܵܐ : ܘܗܵܕܹܐ ܕܲܢܕܼܝܼܕܼ ܥܲܠ ܪܵܡܘܼܬܼܵܐ ܠܚܘܿܕܼ ܐܸܬܼܐܲܡܪܲܬ݀ ܀ pb. 318 ܠܟ̣ܠܗܘܿܢ ܣܵܢܹ̇ܐ ܘܟ̣ܠܗܘܿܢ 31 : ܒܵܥܹ̇ܐ ܕܠܵܐ ܢܸܫܬܲܟ̣ܚܘܼܢ : ܘܗܵܢ ܚܲܕܼ ܒܲܠܚܘܿܕܼ ܟܬܼܝܼܒ̣ ( ܗ̄ܘ̣ ܕܲܢܕܼܝܼܕܼ 32 : ܩܕܼܵܡ ܐܲܠܵܗܵܐ ܀ ܠܵܐ ܣܵܢܹ̇ܐ ܠܹܗ ܡܸܣܢܵܐ ܒܲܠܚܘܿܕܼ ܐܲܝܟ̣ ܕܲܠܚܲܒ̣ܪ̈ܵܘܗܝ : ܐܸܠܵܐ ܡܸܢܲܕܼ ܢܲܕܝܼܕܼܵܐ ܠܹܗ ( ܣܲܓܝܼ ܡܸܢܹܗ 33 :܀ ܚܛܵܗܹ̈ܐ ܟܠܗܘܿܢ ܡܸܒ̣ܗܲܬܼ ܒܵܗ̇ܬ݁ܝܼܢ ܡ̣ܢ ܐܲܠܵܗܵܐ : ܪܵܡܘܼܬܼܵܐ ܕܝܢ ܐܲܝܟ̣ ܡܵܐ ܕܥܲܡܹܗ ܒܵܥ̇ܝܵܐ ܕܬܲܩܪܸܒ̣ ܀ ܡܵܪܝܵܐ ܗ̄ܘ̣ ܪܵܡܵܐ ܘܒ̣ܵܥܹ̇ܐ ܕܢܸܥܡܲܪ ܒܲܕܼܡܲܟ݁ܝܼܟ̣ܝܼܢ : ܘܐܲܝܢܵܐ ܕܡܸܬ݁ܬ݁ܪܝܼܡ ܨܹܝܕܼ ܐܲܠܵܗܵܐ ܦܣܲܥ̣ ܢܸܬܼܓܲܐܸܐ ܀ ܘܡܸܛܠ ܕܲܟ̣ܬܼܝܼܒ̣ ܕܡܵܪܝܵܐ ܐܲܡܠܸܟ̣ ܘܓܲܐܝܘܼܬܼܵܐ ܠܒܸܫ : ܣܢܸܐ ܠܒܲܪܢܵܫܵܐ ܕܢܸܗܘܸܐ ܡܸܬ݁ܬ݁ܪܝܼܡ ܐܵܘ ܡܸܬܼܓ݁ܐܸܐ ܀ ܘܡܸܛܠܗܵܢܵܐ ܥܲܠ ܪܵܡܘܼܬܼܵܐ ܟܬܼܝܼܒ̣ ܕܲܢܕܼܝܼܕܼܵܐ : ܩܕܼܵܡ ܐܲܠܵܗܵܐ ܠܐܲܝܢܵܐ ܕܫܵܡܲܥ̇ ܦܵܪܘܿܫܵܐܝܼܬܼ ܀ ܘܡܸܛܠܗܵܢܵܐ ܟܬܼܝܼܒ̣ ܗ̄ܘ̣ 34 : ܡܲܬܼܠܹܗ ܕܲܦܪܝܼܫܵܝܵܐ : ܕܢܸܬܼܚܲܟܲܡ ܒܹܗ ܐܲܝܢܵܐ ܕܥܵܒܹ̇ܕܼ ܫܲܦܝܼܪ̈ܵܬܼܵܐ ܀ ܕܢܸܗܘܸܐ ܥܵܪܹܩ ܡ̣ܢ ܕܲܢܡܲܠܸܠ ܫܲܦܝܼܪ̈ܵܬܹܗ : ܘܡ̣ܢ ܪܵܡܘܼܬܼܵܐ ܚܲܫܵܐ ܕܲܢܕܼܝܼܕܼ ܒܹܝܬܼ ܐܲܠܵܗܵܐ ܀ ܫܲܦܝܼܪ ܗ̄ܘ̣ ܠܵܟ̣ ܕܬܸܗܘܸܐ ܥܵܪܹܩ ܡ̣ܢ ܟܠ ܚܲܫ̈ܝܼܢ : ܫܲܦܝܼܪ ܗ̄ܘ̣ ܠܵܟ̣ ܕܬܸܗܘܸܐ ܣܵܢܹ̇ܐ ܠܟ̣ܠ ܒܘܼܨܵܪ̈ܝܼܢ ܀ ܫܲܦܝܼܪ ܗ̄ܘ̣ ܠܵܟ̣ ܬܸܣܢܸܐ ܚܛܵܗܹ̈ܐ ܒܟ̣ܠ ܐܸܣܟܹܡ̈ܝܼܢ : ܥܪܘܿܩ ܕܹܝܢ ܣܲܓܝܼ ܡ̣ܢ ܪܵܡܘܼܬܼܵܐ ܥܲܠ ܕܲܢܕܼܝܼܕܼܵܐ ܀ ܘܡܲܟ݁ܝܼܟ̣ܘܼܬܼܵܐ ܡܲܠܝܵܐ ܫܘܼܦܪܹ̈ܐ ܕܙܲܕܝܼܩܘܼܬܼܵܐ : pb. 319 ܕܐܵܦ ܒܘܼܨܵܪܵܐ ܐܲܝܟܵܐ ܕܐܝܼܬܼܵܘܗܝ ܡܸܬܼܚܲܦܸܐ ܠܹܗ ܀ ܣܢܸܐ ܗ̄ܘ̣ܵܐ ܡܵܟ̣ܣܵܐ ܐܵܦ ܒܘܼܨܵܪ̈ܵܘܗܝ ܣܲܓܝܼܐܝܼܢ ܗ̄ܘ̣ܵܘ : ܘܥܲܠ ܕܐܸܬܼܡܲܟܲܟ̣ ܐܲܟ̣ܡܵܐ ܕܫܲܦܝܼܪ ܗܵܐ ܡܸܬܼܡܲܠܲܠ ܀ ܘܲܦܪܝܼܫܵܝܵܐ ܙܲܕܝܼܩܵܐ ܗ̄ܘ̣ܵܐ ܕܐܝܼܬܼ ܠܹܗ ܫܘܼܦܪܵܐ : ܘܡܸܛܠ ܕܲܒ̣ܥ̣ܵܐ ܕܢܸܬܼܢܸܐ ܫܘܼܦܪ̈ܵܘܗܝ ܗܵܐ ܣܢܸܐ ܫܲܪܒܹܗ ܀ ܒܚܲܕܼ ܥܸܩܵܪܵܐ ܠܲܬܼܪܹܝܢ ܫܘܼܚ̈ܢܝܼܢ ܐܲܣܝܼ ܡܵܪܲܢ : ܘܲܦܫܝܼܩ ܢܸܥܨܘܿܒ̣ ܘܲܠܙܲܕܝܼܩܹ̈ܐ ܘܲܠܚܲܛܵܝܹ̈ܐ ܀ ܡ̣ܢ ܚܲܕܼ ܡܲܬܼܠܵܐ ܥ̣ܒܲܕܼ ܐܵܣܝܘܼܬܼܵܐ ܠܲܬܼܪܹܝܢ ܓܲܒ݁ܝܼ̈ܢ : ܕܐܲܝܢܵܐ ܕܚܲܛܵܝ ܘܐܲܝܢܵܐ ܕܙܲܕܝܼܩ ܢܸܬܼܥܲܕܲܪ ܒܹܗ ܀ ܥܲܠ ܙܲܕܝܼܩܵܐ ܐܲܪܡ̣ܝܼ ܙܵܘܥܵܐ ܕܠܵܐ ܢܸܫܬܲܒ̣ܗܲܪ : ܘܠܵܐ ܢܸܬܼܚܲܠ̈ܨܵܢ ܫܲܦܝܼܪ̈ܵܬܹܗ ܡ̣ܢ ܫܘܼܒ̣ܗܵܪܹܗ ܀ ܘܲܠܚܲܛܵܝܵܐ ܐܲܠܦܹܗ ܕܢܸܚܲܫ ܘܲܕܼܢܸܬܼܡܲܟܲܟ̣ : ܘܢܸܕܲܥ ܢܲܦ̮ܫܹܗ ܘܢܸܫܟܲܚ ܪ̈ܲܚܡܹܐ ܩܕܼܵܡ ܐܲܠܵܗܵܐ ܀ ܠܟ̣ܠܢܵܫ ܒܡܸܠܵܘ̈ܗܝ ܒܵܥܹ̇ܐ ܕܢܵܘܬܲܪ ܒܲܪ ܐܲܠܵܗܵܐ : ܒܪܝܼܟ̣ ܗ̄ܘ̣ ܕܨܵܒܹ̇ܐ ܕܢܸܚܸܐ ܟܠܢܵܫ ܒܲܒ̣ܛܝܼܠܘܼܬܹܗ ܀ ܫܠܸܡ̣ ܡܹܐܡܪܵܐ ܕܥܲܠ ܡܵܟ̣ܣܵܐ ܘܲܦܪܝܼܫܵܐ . ܫܠܸܡ̣ ܡܹܐܡܪܵܐ ܕܥܲܠ ܡܵܟ̣ܣܵܐ ܘܲܦܪܝܼܫܵܐ . ܥܲܠ ܦܪܝܼܫܵܐ ܘܡܵܟ̣ܣܵܐ ܕܐܸܡܲܪ ܡܵܪܲܢ ܕܲܣܠܸܩ̣ܘ ܠܗܲܝܟ݁ܠܵܐ ܠܲܡܨܲܠܵܝܘܼ ܥܲܠ ܦܪܝܼܫܵܐ ܘܡܵܟ̣ܣܵܐ ܕܐܸܡܲܪ ܡܵܪܲܢ ܕܲܣܠܸܩ̣ܘ ܠܗܲܝܟ݁ܠܵܐ ܠܲܡܨܲܠܵܝܘܼ