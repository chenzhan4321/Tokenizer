ܡܛܠ ܗܿܝ ܕܐܪܙܐ ܕܡܟܼܘܼܪܝܐ
                        ܘܫܘܡܠܝܗ Chapter 7: On Betrothal and Marriage Rites ܩܦܠܐܘܢ ܕܫܒܥܐ ܀ ܡܛܠ ܗܿܝ ܕܐܪܙܐ ܕܡܟܼܘܼܪܝܐ ܘܫܘܡܠܝܗ ܀ ܘܒܹܗ ܐܝܼܬܼ ܦܤ̈ܘܩܐ ܫܬܐ ܀ ܦܤܘܿܩܐ ܩܕܡܵܝܐ ܡܛܠ ܗ̇ܝ ܕܢܡܘܿܤܐ ܕܡܟܼܘܪܝܐ ܡ̣ܢ ܐܠܗܐ ܝܼܗܝܼܒ ܐܡ̇ܪܝܼܢܢ ܓܹܝܪ ܕܢܡܘܿܤܐ ܗܢܐ ܕܡܟܼܘܼܪܝܐ ܐܠܗܐ ܦܩ̣ܕ ܒܝܲܕ ܡܘܼܫܐ pb. f.140r ܟܕ ܐܡ̣ܪ . ܕܠܐ ܫܲܦܝܼܪ ܕܢܗܘܐ ܐܕܡ ܒܠܚܘܿܕܘܗܝ : ܐܠܐ ܢܸܥܒܸܿܕ ܠܗ ܡܥܕܪܢܐ ܐܟܼܘܬܹܗ . ܘܢܤ̣ܒ ܐܸܠܥܐ ܡ̣ܢ ܐܠܥ̈ܘܗܝ ܘܥܲܒܕܗ̇ ܠܗ ܐܢܬܿܬܼܐ . ܫܲܪܪ ܕܝܢ ܡܪܢ ܡܫܝܼܚܵܐ ܠܦܘܼܩܕܢܐ ܗܢܐ ܇ ܒܗܿܝ ܕܐܡ̣ܪ . ܕܡ̣ܢ ܒܪܫܝܼܬܼ ܕܟܲܪ ܘܢܸܩܒܼܐ ܒܪ̣ܐ ܐܢܘܿܢ . ܘܒܗܿܝ ܕܢܸܫܒܘܿܩ ܓܼܒܪܐ ܠܐܒܘܼܗܝ ܘܠܐܡܹܗ ܐܸܩܦ ܠܐܢܬܿܬܼܗ ܇ ܘܢܸܗܘܘܿܢ ܬܪܝܗܘܿܢ ܚܕ ܒܤܲܪ . ܐܦ ܕܝܢ ܘܫܠܚܝܐ ܐܠܗܝܐ . ܟܕ ܢܩ̇ܦ ܠܦܘܼܩܕܵܢܐ ܗܢܐ ܡܲܐܪܸܙ ܟܕ ܐܡ̇ܪ . ܕܩܕܝܼܫ ܙܘܼܘܓܼܐ ܒܟܠ ܘܥܲܪܤܗܘܢ ܕܟܝܐ ܗܝܼ . ܡܝܲܬܼܿܪ ܗܘܼ ܡܵܕܝܢ ܙܘܼܘܓܼܐ ܕܟܼܝܐ ܐܟܼܡܐ ܕܐܡ̣ܪ ܫܠܝܚܐ . ܒܗ̇ܝ ܕܟܿܠܐ ܚܹܐܦܵܐ ܕܓ [...] ܐ ܘܦܚ̈ܙܐ . ܘܙ̈ܢܝܐ ܡ̣ܢ ܬܲܛܘܫܬܿܐ ܠܐ ܢܡܘܿܤܝܬܿܐ . ܘܐܦ ܓܹܝܪ ܘܩܢܘܿܢܐ ܩܕܡܝܐ ܗ̇ܘ ܕܤܘܼܢܗܵܕܘܿܣ ܕܓܢܓܪܐ ܐܡ̇ܪ . ܐܢ pb. f.140v ܐܢܵܫ ܢܸܥܕܿܘܿܠ ܠܙܘܼܘܓܼܐ . ܘܠܐܝܕܿܐ ܕܕܡܟܿܐ ܥܲܡ ܒܲܥܠܗ̇ ܟܕ ܐܝܼܬܝܗ̇ ܡܗܲܝܡܢܬܐ ܟܹܝܬܼ ܘܢܲܟܼܦܬܐ ܢܸܬܛܲܡܐ ܆ ܢܸܗܘܐ ܚܪܹܡ ܀ ܐܦ ܠܩܵܢܘܿܢܗ̇ ܪܒܼܝܼܥܬܐ ܕܗܕܐ ܤܘܼܢܗܵܕܘܿܣ ܐܝܼܬܼܘܗܝ . ܐܢ ܐܢܵܫ ܢܸܬܦܲܠܓܼ ܠܡܸܤܒܼ ܩܘܼܪܒܢܐ ܡ̣ܢ ܩܲܫܝܫܐ ܕܐܙܕܘܓ ܆ ܢܗܘܐ ܚܪܸܡ ܀ ܐܦ ܕܝܢ ܘܡܛܠ ܕܗܘܸ ܙܘܼܘܓܼܐ ܐܝܬܼܘܗܝ ܥܠܬܐ ܠܢܛܘܼܪܬܗ ܕܐܕܫܐ ܐܢܫܝܐ ܘܝܘܼܒܵܠܹܗ .. ܐܦ ܕܝܢ ܘܡܛܠ ܕܡܢܵܬܼ ܥܠܬܐ ܗܘܼ ܠܲܫܟܼܝܼܚܘܼܬܗ̇ ܕܢܦܫܐ ܡܠܝܼܠܬܐ : ܗ̇ܝ ܕܐܝܼܬܝܗ̇ ܫܘܼܡܠܝܐ ܩܕܡܝܐ ܕܓܘܼܫܡܵܐ ܟܝܵܢܝܐ ܘܐܘܪܓܢܝܐ ܇ ܕܠܘ ܡ̣ܢ ܗܘܼܠܹܐ ܐܦܠܐ ܒܗܘܼܠܐ ܐܝܼܬܹܝܗܿ ܇ ܗܿܝ ܕܲܡܢܵܬܼܐ ܕܬܙܝܼܥܝܼܘܗܝ ܠܓܘܼܫܡܵܐ ܘܬܲܕܪܸܟ ܟܠܗܹܝܢ ܗ̇ܢܝܢ ܕܐܝܼܬܲܝܗܹܝܢ ܒܚܝܠܐ ܀ ܠܐ ܕܝܢ ܢܸܤܒܿܪ ܐܢܫ ܕܡܛܠ ܕܡܝܲܩܪ ܗܘ̣ ܙܘܘܓܼܐ ܡ̣ܢ ܒܬܼܘܼܠܘܼܬܐ . ܘܡ̣ܢ ܗ̇ܝ ܕܒܼܝܼܚܝܼܕܵܝܘܼܬܼܐ pb. f.141r ܐܢܫ ܢܸܚܐ ܘܢܸܦܠܘܚ ܆ ܐܸܠܐ ܢܸܕܥ ܕܙܘܼܘܼܓܼܐ ܠܗ̇ܢܘܢ ܡ̇ܢ ܕܡܸܙܕܟܹܝܢ ܡ̣ܢ ܪܓܿܬܼ ܦܓܼܪܐ : ܘܡ̣ܢ ܚܲܫ̈ܐ ܚܘܼܫ̈ܒܝܐ ܒܲܠܚܘܿܕ ܡܝܲܬܿܪ ܘܥܵܗܹ̇ܢ ܐܝܟ ܕܐܡ̣ܪ ܐܠܗܝܐ ܦܘܠܘܿܣ . ܬܘܼܒ ܐܡ̇ܪ ܐܢܐ ܕܝܢ ܠܐܝܠܝܢ ܕܐܝܼܬ ܠܗܘܿܢ ܢܸܫ̈ܐ ܇ ܘܠܐܪ̈ܡܠܬܐ . ܕܦܲܩܚ ܠܗܘܿܢ ܐܢ ܢܩܵܘܘܿܢ ܐܟܼܘܬܼܝ . ܐܢ ܠܐ ܕܝܢ ܡܤܲܝܒܿܪܝܼܢ . ܢܸܙܕܲܘܓܼܘܢ . ܦܲܩܚ ܓܹܝܪ ܠܡܸܤܲܒܼ ܐܢܬܿܬܐ ܆ ܛܵܒܼ ܡ̣ܢ ܕܠܡܐܩܕ ܒܪܓܼܬܐ . ܦܤܘܩܐ ܕܬܼܪܝܢ ܀ ܡܛܠ ܗ̇ܝ ܕܢܲܩܝܼܦܘܼܬܐ ܗܕܐ ܡܸܬܪܓܼܫܢܝܼܬܐ ܛܘܼܦܤܐ ܗܝܼ ܠܢܲܩܝܼܦܘܼܬܐ ܡܸܬܼܝܲܕܥܵܢܝܼܬܼܐ ܐܡ̇ܪܝܼܢܢ . ܕܟܠ ܕܒܼܥܠܡܵܐ ܗܢܐ ܡܸܬܼܚܲܙܝܵܢܐ ܡܸܬܼܪܓܸܫ ܇ ܛܘܦܤܐ ܗܘ̣ ܘܛܠܠܐ ܠܥܠܡܵܐ ܗ̇ܘ ܠܐ ܡܸܬܚܲܙܝܢܐ ܘܠܐ ܡܸܬܪܓܼܫܢܐ ܐܟܼܡܐ ܕܐܡ̣ܪ ܕܝܵܢܹܘܤܝܼܘܿܣ ܪܒܿܐ . ܘܡܛܠ ܗܕܐ ܟܠܡܕܡ ܕܨܵܝܪܝܼܢܢ ܗܪܟܐ ܡܸܬܪܓܼܫܢܐܝܼܬܼ ܢܼܝܼܫܢ ܠܡܕܡ pb. f.141v ܐܚܪܝܢ ܚ̇ܐܪ : ܕܗܘܼܝܘܼ ܢܝܼܫܐ ܕܡܸܣܬܲܟܹܿܐ ܡܸܬܼܝܲܕܥܬܐܝܼܬܼ . ܗܟܼܢܐ ܘܐܦ ܗܕܐ ܢܲܩܝܼܦܘܼܬܐ ܕܒܲܡܟܼܘܼܪܝܐ ܡܸܬܓܲܡܪܐ ܦܓܼܪܢܐܝܼܬܼ ܆ ܘܛܘܼܦܤܐ ܗܘ̣ ܨܵܝܪܐ ܕܢܲܩܝܼܦܘܼܬܐ ܐܚܪܬܼܐ ܪܘܼܚܢܐܝܼܬܼ . ܕܠܗܕܐ ܫܠܝܼܚܐ ܐܠܗܝܐ ܦܘܠܘܣ ܡܲܕܟܿܪ ܒܐܓܪܬܹܿܗ ܕܠܘܬ ܐܦܤܝ̈ܐ . ܐܡ̇ܪ ܓܹܝܪ ܕܓܼܒܪܐ ܪܫܗ̇ ܗܘ̣ ܕܐܢܬܿܬܼܐ : ܐܝܟܢܐ ܕܐܦ ܡܫܝܼܚܵܐ ܪܹܫܵܐ ܗܘ̣ ܕܥܕܬܿܐ . ܚܵܘܝܼ ܕܝܢ ܒܗܕܐ ܆ ܕܪܫܐ ܗܘ̣ ܓܲܒܪܐ ܠܐܝܬܿܬܼܐ : ܡܛܠ ܢܤܝܼܒܼܘܼܬܼܗܿ ܕܡܸܢܹܗ̇ . ܘܡܛܠ ܕܠܗ ܐܸܬܼܒܲܪܝܲܬ̤ . ܘܐܝܟ ܕܠܥܘܕܪܢܗ ܐܸܬܝܲܗܒܬ̤ . ܘܠܗܕܐ ܙ̇ܕܩ ܕܬܸܫܬܲܥܒܿܕ ܠܗ̇ . ܡܫܝܼܚܐ ܕܝܢ ܪܫܐ ܠܥܕܬܐ ܆ ܒܗܿܝ ܕܗܘܸ ܐܝܼܬܼܘܗܝ ܡܲܚܝܢܗ̇ ܕܓܒܝܼܠܬܐ ܇ ܘܡܢܘ ܩܵܢܝܐ ܫܘܼܡܠܝܐ ܘܓܼܡܝܼܪܘܼܬܐ ܀ ܬܘܼܒ ܐܡ̇ܪ ܀ ܐܸܠܐ ܕܥܹܕܬܿܐ ܡܫܬܥܒܕܐ ܠܲܡܫܝܼܚܵܐ ܆ pb. f.142r ܗܟܢܐ ܐܦ ܢܸܫ̈ܐ ܠܒܲܥܠܝܗܹܝܢ . ܥܕܬܿܐ ܓܹܝܪ ܠܟܸܢܫܐ ܕܢܗܝ̈ܡܢܐ ܩܪܐ ܕܒܲܡܫܝܚܐ ܇ ܗ̇ܢܘܢ ܕܡܵܘܕܝܢ ܒܗ ܘܡܸܫܬܲܥܒܿܕܝܢ ܠܗ ܘܤܓܿܕܝܢ ܆ ܐܝܟ ܕܠܡܵܪܐ ܘܒܪܘܿܢܐ ܇ ܕܡܢܗ ܐܸܬ̣ܘ ܠܗ̇ܝ ܕܢܸܗܘܘܿܢ ܐܝܼܬܼܝܗܘܿܢ ܒܩܸܨܬܼ ܚܕܵܝܘܼܬܹܗ ܕܒܲܒܼܪܘܼܬܼ ܐܠܗܐ ܡܸܠܬܐ ܇ ܕܡ̣ܢ ܕܡܘܼܬܐ ܕܫܘܼܥܒܵܕܐ ܗܢ̣ܐ . ܙ̇ܕܩ ܠܐܢܬܬܐ ܕܬܸܫܬܲܥܒܿܕ ܠܒܲܥܠܗ̇ . ܡܛܠ ܕܡܢܗ ܗܝܸ ܘܠܘ ܗܘܸ ܡܢܗ̇ .. ܘܬܼܘܼܒ ܡܛܠ ܫܘܼܪܪ ܢܩܲܝܼܦܘܼܬܐ ܗ̇ܝ ܕܐܟܼܡܐ ܕܦܩ̣ܕ ܠܐܢܬܿܬܼܐ ܆ ܗܟܼܢܐ ܘܐܦ ܠܓܼܒܼܪ̈ܐ ܐܡ̇ܪ . ܓܒܼܪ̈ܐ ܐܲܚܸܒܼܘ ܢܸܫ̈ܝܟܘܢ ܆ ܐܝܟ ܕܐܦ ܡܫܝܼܚܐ ܐܲܚܸܒܼ ܠܥܹܬܹܿܗ : ܘܢܲܦܫܗ ܐܲܫܠܹܡ ܥܠ ܐܦܝ̈ܗ : ܕܲܢܩܲܕܫܝܼܗ̇ ܘܲܢܕܲܟܹܿܝܗ̇ ܒܲܤܚܵܝܐ ܕܡ̈ܝܐ ܆ ܘܲܢܩܝܼܡܝܼܗ̇ ܥܹܕܬܿܐ .. ܠܢܦܫܗ ܟܕ ܡܫܲܒܿܚܐ : ܘܫ̄ . ܗ̇ܢܘ ܕܝܢ ܆ ܐܟܼܡܐ ܕܚܘܼܒܿܐ ܫܪܝܼܪܐ ܚܵܘܝܼ ܡܪܢ ܨܝܕ pb. f.142v ܥܹܕܬܹܿܗ : ܒܚܲܫܐ ܕܥܠ ܐܦܝ̈ܗ ܆ ܗܟܹܢܐ ܙ̇ܕܩ ܠܟܘܢ ܐܦ ܐܢܬܘܿܢ ܠܡܸܛܪ ܚܘܼܒܿܐ ܕܢܩܝܼܦܘܬܐ ܗܕܐ ܠܘܵܬܼ ܢܸܫ̈ܝܟܿܘܢ . ܕܲܢܩܼ̈ܕܫܢ ܢܲܦܫ̈ܬܗܝܢ ܘܢܸܛܪ̈ܢ ܕܟܝܘܼܬܐ ܘܩܕܝܼܫܘܼܬܐ . ܒܲܕ ܗܘܸ ܡ̇ܢ ܡܪܢ ܡܫܝܚܐ ܒܢܲܩܝܼܦܘܼܬܹܗ ܕܠܘܬܼ ܐܠܗܐ ܡܠܬܐ . ܩܢ̣ܐ ܠܐ ܚܵܫܘܿܫܘܼܬܐ ܘܠܐ ܡܵܝܘܿܬܼܘܼܬܐ : ܘܠܐ ܡܸܬܚܲܒܿܠܢܘܼܬܼܐ ܘܠܐ ܡܸܨܛܲܠܝܢܘܼܬܐ ܇ ܘܚ̈ܝܐ ܕܩܢܘܿܡܐ ܇ ܘܫܲܟܸܿܢ ܐܢܝܢ ܠܥܕܬܹܿܗ ܚܘܼܒܵܢܐܝܼܬ ܒܝܲܕ ܢܩܝܦܘܬܗ̇ ܕܠܘܬܹܗ . ܪܗܒܘܿܢܐܝܼܬ ܗܪܟܐ ܕܬܫܬܪܪ ܒܗܝܢ ܒܿܬܼܪ ܩܝܵܡܬܐ ܘܬܸܩܢܹܐ ܐܢܝܢ ܓܡܝܼܪܐܝܼܬܼ ܬܡ̇ܢ . ܗܟܼܢܐ ܘܐܦ ܐܢܬܘܿܢ ܐܘܿ ܓܲܒܪ̈ܐ : ܙ̇ܕܩ ܠܟܘܿܢ ܠܲܡܩܵܘܝܘܼ ܒܚܘܒܐ ܫܪܝܼܪ ܘܕܟܝܐ ܨܝܕ ܢܸܫܝ̈ܟܘܢ ܀ ܘܬܘܼܒ ܐܡ̇ܪ . ܡ̇ܢ ܕܠܐܢܬܿܬܹܗ ܡܲܚܸܒܼ ܆ ܢܲܦܫܗ ܗܘ̣ ܡܲܚܸܒ . ܠܐ ܓܝܪ ܐܢܫ ܡܡܬܼܘܿܡ ܤܢ̇ܐ ܦܓܗ ܇ ܐܠܐ ܡܬܲܪܤܹܐ ܠܗ ܆ pb. f.143r ܘܝܨ̇ܦ ܕܝܼܠܗ . ܗ̄ ܆ ܕܒܲܓܼܒܼܝܠܬܐ ܩܲܕܡܝܬܐ ܕܐܕܡ ܘܲܢܤܝܼܒܼܘܼܬܼ ܐܸܠܥܹܗ̇ ܘܬܲܩܢܗ̇ ܠܗ ܐܢܬܬܐ ܆ ܚܕ ܦܓܼܪ ܗܘܸܘ ܒܢܲܩܝܼܦܘܼܬܼܵܐ . ܡܛܠ ܗܕܐ ܙ̇ܕܩ : ܕܐܟܼܡܐ ܕܲܡܬܲܪܤܐ ܐܢܵܫ ܠܦܓܼܪܗ ܘܝܨ̇ܦ ܕܝܼܠܗ ܆ ܗܟܼܢܐ ܙ̇ܕܩ ܕܬܗܘܐ ܠܗ ܐܟܼܝܼܦܘܼܬܐ ܕܐܵܦ ܠܲܦܓܼܪ ܐܢܬܿܬܼܗ ܢܬܲܪܤܹܐ ܘܢܐܨܦ . ܗܿܝ ܕܝܢ ܕܐܝܟܿܢܐ ܕܐܦ ܡܫܝܼܚܐ ܕܥܕܬܹܿܗ . ܡܛܠ ܕܗܕܡ̈ܐ ܚܢܢ ܕܦܓܼܪܹܗ ܇ ܘܡ̣ܢ ܒܸܤܪܹܗ ܘܡ̣ܢ ܓܪ̈ܡܘܗܝ . ܗ̄ ܆ ܐܟܼܡܐ ܕܚܵܘܐ ܡܢܵܬܐ ܗܘܸܬ ܡ̣ܢ ܐܕܡ : ܡ̣ܢ ܒܸܤܪܗ ܘܡ̣ܢ ܓܲܪ̈ܡܵܘ̄ . ܗܟܢܐ ܐܦ ܚܢܢ ܗܕܡ̈ܐ ܐܝܼܬ̣ܿܝܢ ܕܡܫܝܼܚܐ : ܒܢܲܩܝܼܦܘܼܬܐ ܕܒܝܕ ܛܲܝܒܿܘܼܬܐ ܕܪܘܼܚܐ ܩܲܕܝܼܫܐ : ܕܐܸܬܼܝܲܗܒܿܬ̤ ܠܢ ܒܲܥܡܵܕܐ ܩܲܕܝܼܫܐ : ܘܒܚܘܼܕܬܼܐ ܕܡ̣ܢ ܕܪܫ ܇ ܕܒܹܗ ܡܬܕܡܝܢܢ ܒܚܪܬܼܐ ܠܲܡܫܝܼܚܐ ܠܲܩܝܵܡܬܐ . ܗ̄ ܆ ܒܠܐ ܡܝܘܬܘܬܐ ܘܒܠܐ ܡܸܫܬܚܠܦܢܘܼܬܐ . ܘܫ̄ : pb. f.143v ܬܘܼܒܼ ܐܡ̇ܪ . ܗܢܐ ܐܪܙܐ ܪܒܿ ܗܘܼ . ܐܸܢܵܐ ܕܝܢ ܐܡ̇ܪ ܐܢܐ ܥܠ ܡܫܝܚܐ ܘܥܠ ܥܕܬܹܿܗ . ܗ̄ ܆ ܕܐܸܢܗܘܸ ܕܓܲܠܝܘܼܬܐ ܘܒܲܪܝܘܼܬܵܐ ܕܤܘܥܪ݁ܢܐ ܡܛܠ ܓܒܼܪܐ ܘܐܢܬܬܐ ܒܡܸܠܬܐ ܡܸܬܼܚܵܘܝܐ ܆ ܐܠܐ ܪܵܐܙܵܐ ܒܪܐ ܟܤܹܐ ܒܗܘܢ ܒܗܠܝܢ . ܗ̄ : ܕܡܫܝܼܚܐ ܘܕܥܹܕܬܹܿܗ : ܗܿܝ ܕܐܝܼܬܹܝܗ̇ ܟܢܘܼܫܝܐ ܕܡܗܝ̈ܡܢܐ . ܒܗܿܝ ܕܒܹܗ ܘܲܒܼܥܹܕܬܹܿܗ ܐܸܬܓܿܡܪ ܘܐܸܫܬܲܡܠܝܼ ܗܘܸ ܛܘܼܦܤܐ ܘܛܸܠܢ̈ܝܬܐ ܕܨ̈ܒܘܬܐ . ܘܡܼܛܠ ܕܐܟܼܡܐ ܕܐܘܠܕܢ ܛܘܦܤܐ ܗܿܘ ܠܥܠܡܵܐ ܒܢܸܩܦܐ ܗܢܐ ܡܸܬܪܓܫܢܐܝܬܼ ܆ ܗܟܼܬܐ ܒܲܡܫܝܼܚܐ ܗܘܸܐ ܠܢ ܡܵܘܠܕܐ ܪܘܼܚܢܝܐ ܒܢܲܩܝܦܘܼܬܹܗ ܕܠܥܕܬܗ ܕܐܝܼܬܝܗ̇ ܚܢܢ ܪܘܼܚܵܢܐܝܼܬܼ : ܘܝܗܒ̣ ܠܢ ܕܢܸܬܕܿܡܹܐ ܒܗ ܒܚ̈ܝܐ ܐܡܝܼܢ̈ܐ ܘܠܐ ܚܵܫ̈ܘܿܫܐ ܇ ܘܢܹܐܪܬܼ ܤܝܼܡܬܼ ܒܢ̈ܝܐ ܥܡ ܛܒ̈ܬܐ ܐܝܠܝܢ ܕܠܐ ܡܸܫܟܿܚ ܠܸܫܢ ܒܸܤܪܐ ܕܲܢܬܲܪܓܹܿܡ ܐܢܝܢ . ܒܗܠܝܢ ܘܕܐܲܝܟ pb. f.144r ܗܠܝܢ ܇ ܐܸܬܦܲܪܤܘ ܐܒܗ̈ܝܢ ܢܦܝܼܚ̈ܝ ܡ̣ܢ ܪܘܼܚܐ ܕܩܘܼܕܫܐ ܇ ܕܢܓܕܘܢܢ ܠܘܬ ܗܠܝܢ ܫܡ̈ܝܢܝܬܐ . ܟܐܢܐܝܬܼ ܐܲܩܹܦܘ ܘܥܡ ܟܝܵܢܐ ܪܕܵܘ ܇ ܘܐܲܠܦܘܼܢ ܐܝܟܿܢܐ ܢܚܙܐ ܐܢܝܢ ܠܐܝܠܝܢ ܕܠܐ ܡܸܬܚܲܙ̈ܝܵܢ ܒܡܸܬܚܲܙ̈ܝܢܝܬܐ ܇ ܘܡ̣ܢ ܡܸܬܪ̈ܓܫܢܝܬܐ ܢܸܬܿܕܲܪܓܼ ܠܡܸܬܝܲܕܥ̈ܢܝܵܬܐ . ܐܸܬܚܘܝܬ̤ ܗܟܼܝܠ ܒܗܠܝܢ ܕܠܥܸܠ ܐܲܝܬܿܝܼܢ ܇ ܕܢܩܝܼܦܘܼܬܐ ܗܕܐ ܡܸܬܪܓܫܢܝܬܐ ܕܠܬܼܪܹܝܢ ܚܕ ܥܵܒܼܕܐ ܒܫܘܬܦܘܬܐ ܐܝܟ ܕܡܠܸܦ ܟܬܒܐ ܐܠܗܐ . ܕܵܡܝܐ ܒܲܙܢܐ ܡܕܡ ܠܢܩܝܦܘܬܐ ܗܿܝ ܡܸܬܝܲܕܥܢܝܬܐ ܕܲܠܚܕ ܥܡ ܤܓ̈ܝܐܐ ܚܕ ܥܵܒܼܕܵܐ . ܒܗܿܝ ܕܐܝܟ ܛܘܼܦܤܐ ܗܝܼ ܠܬܲܦܸܢܟܼܵܐ ܇ ܘܐܝܟ ܛܸܠܠܐ ܠܓܘܼܫܡܵܐ ܕܲܫܪܪܗܝܢ ܕܨܸ̈ܒܘܬܐ .. ܘܡܛܠ ܕܡܫܝܼܚܐ ܗܘܸ ܠܗ ܟܲܢܝܸ ܚܲܬܼܢܐ ܇ ܒܫܲܪܒܿܐ ܕܚܲܟܿܝܼ̈ܡܬܐ ܘܤܟܼ̈ܠܬܐ ܇ ܐܦ ܝܘܚܢܢ ܡܲܥܡܕܢܐ ܗܿܘ ܕܚܲܬܼܢܐ ܫܡܲܝܵܢܐ ܐܡ̣ܪ . ܡ̇ܢ ܕܐܝܼܬܼܿ ܠܹܗ ܠܡ pb. f.144v ܟܠܬܐ ܚܬܼܢܐ ܗܘ̣ . ܪܵܚܡܹ̇ܗ ܕܝܢ ܕܚܲܬܼܢܐ ܗ̇ܘ ܕܩ̇ܐܡ ܘܨܵܐܬܼ̇ ܠܗ : ܘܤܓܝܐܬܼ̈ܐ ܕܐܝܟ ܗܠܝܢ ܕܡܲܤ̈ܒܿܗܢ ܠܫܪܒܐ ܕܐܝܟ ܗܢܐ ܡܨܸܐ ܐܢܫ ܡܸܫܟܿܚ . ܐܠܐ ܥܡ ܡ̣ܠܬܐ ܕܫܠܝܚܐ ܐܠܗܝܐ ܇ ܘܠܐ ܥܠ ܚܕܵܐ ܤܢܝܼܩܝܼܢܢ ܠܡܲܝܬܿܝܘܼ . ܦܤܘܩܐ ܕܬܸܠܬܐ ܀ ܡܛܠ ܗ̇ܝ ܕܐܝܟܿܢܐ ܡܬܕܲܡܹܝܢ ܗܠܝܢ ܕܒܲܡܟܼܘܼܪܝܐ ܡܸܬܓܡܪ̈ܢ ܇ ܠܗ̇ܢܝܢ ܕܡܫܝܼܚܐ ܘܥܹܕܬܹܿܗ . ܐܡ̇ܪܝܼܢܢ . ܕܗ̇ܝ ܕܟܼܕ ܡܸܬܡܲܢܥܝܼܢ ܚܢܢ ܠܲܡܫܘܼܚܬܐ ܕܬܼܠܬܼܝܼܢ ܫܢ̈ܝܼܢ ܥܵܒܼܕܝܼܢܢ ܡܟܼܘܼܪܝܐ ܕܐܲܢܬܿܬܼܐ ܆ ܡܐܬܝܼܬܗ ܕܡܪܢ ܕܠܥܠܡܵܐ ܗܢܐ ܡܪܲܙܙܝܼܢܢ . ܒܡܟܼܘܼܪܝܐ ܕܝܢ ܆ ܦܘܼܪܩܢܐ ܕܐܲܟܼܪܸܙ ܠܢ ܕܡܲܠܟܿܘܼܬܼܐ ܕܲܫܡܲܝܐ ܇ ܗܕܐ ܕܪܗܒܼܘܿܢܗ̇ ܫܩ̣ܠܢ ܘܟܲܕܘܼ . ܠܐ ܕܝܢ ܒܲܥ̇ܒܕܐ ܐܸܬܓܡܪܬܼ ܨܐܕܝܢ ܇ ܕܗܟܢܐ ܐܦ ܚܲܬܼܢܐ ܘܟܠܬܐ ܇ ܠܝܬܿ ܠܗܘܢ ܕܥܲܡ ܚܕ̈ܕܐ ܢܸܫܬܘܬܦܘܼܢ ܒܲܡܟܼܘܼܪܝܐ ܇ ܡܛܠ ܕܠܐ ܡܲܛܝܸ pb. f.145r ܠܗ ܥܕܲܟܹܿܝܠ ܙܒܼܢܐ ܕܒܘܼܤܵܡܵܐ . ܒܗ̇ܝ ܕܲܫܘܹܝܢ ܐܟܚܕ ܥܲܡ ܓܘܐ ܒܓܼܠܼܝܼܙܘܼܬܼܐ ܕܡ̣ܢ ܚ̈ܕܕܐ ܇ ܐܟܼܡܵܐ ܕܟܠܗܘܢ ܒܢܝܢ̈ܫܵܐ ܒܥܠܡܐ ܗܢܐ ܓܠܝܼܙܝܼܢ ܡ̣ܢ ܒܘܼܤܵܡܵܐ ܘܲܫܘܸܝܢ ܒܗ ܡܗܝ̈ܡܢܐ ܘܟܼܦܘܿܪ̈ܐ ܀ ܗ̇ܝ ܕܐܝܼܩܵܪܐ ܝܿܗܒܿܝܼܢ ܠܚ̈ܕܕܐ ܒܚܘܼܤܪܢܐ ܕܚܵܤܿܪܝܼܢ . ܠܥܤܩܘܼܬܐ ܕܢܛܘܼܪܬܼ ܢܡܘܤ̈ܐ . ܘܲܡܤܲܝܒܿܪܢܘܼܬܐ ܕܵܡܝܐ ܕܡ̣ܢ ܐܲܠܝܼܨ̈ܘܵܬܼܐ ܕܒܥܸܠܕܒ̈ܒܐ ܕܒܗܢܐ ܥܠܡܐ ܡܩܲܒܿܠܝܼܢ ܡܗܝ̈ܡܢܐ ܀ ܗܿܝ ܕܡܸܬܼܟܲܢܫܝܼܢ ܘܝܵܗܒܿܝܼܢ ܠܗ ܠܡܲܗܪܐ ܘܟܲܕ ܟܡܝܼܪܝܢ ܘܥܵܤܩܐ ܠܗܘܢ ܡܛܠ ܪܸܚܡܬܼ ܟܸܤܦܐ : ܘܫܘܼܢܵܝܗ ܕܡܢܗܘܿܢ ܆ ܠܫܘܢܝܐ ܗܿܘ ܕܒܡܵܘܬܐ ܕܵܡܝܐ : ܕܐܦܢ ܛܡܝܼܪ ܗܘܼ ܒܗ ܤܒܪܐ ܕܩܝܵܡܬܐ : ܘܒܘܼܤܡܐ ܕܡܸܤܬܲܟܹܿܐ . ܐܠܐ ܟܵܪܝܐ ܠܢ ܟܕ ܡܫܲܢܝܢܢ ܇ ܐܟܼܡܐ ܕܟܼܵܪܝܐ ܠܗܘܢ ܠܐܝܠܝܢ ܕܝܵܗܒܿܝܼܢ ܟܸܤܦܗܘܢ ܇ ܐܦܢ ܐܝܼܬܼ pb. f.145v ܬܡ̇ܢ ܚܲܕܘܼܬܼܐ ܕܟܼܠܬܼܐ ܀ ܡܸܫܬܿܘܼܬܼܐ ܕܝܢ ܕܥܵܒܕܝܼܢܢ : ܘܙܡ̈ܝܢܐ ܕܢܦ̇ܩܝܼܢ ܘܛܘܼܝܵܒܼ ܡܐܟܼ̈ܠܬܐ : ܠܩܝܵܡܬܐ ܕܗܵܘܝܐ ܒܡܸܨܥܝܘܼܬܐ ܕܡܼܵܠܐܟܹ̈ܐ : ܕܲܡܓܼܒܹܿܝܢ ܙܝܼ̈ܙܢܐ ܡ̣ܢ ܓܵܘ ܚܸ̈ܛܐ . ܕܵܡܝܐ ܀ ܗ̇ܝ ܕܲܡܟܲܢܫܝܼܢܢ ܙܡ̈ܝܢܐ ܡ̣ܢ ܟܠ ܓܲܒܿ ܐܟܼܙܢܐ ܕܐܝܠܝܢ ܕܫܵܘܹܝܢ ܠܡܠܟܿܘܼܬܐ ܡܟܲܢܫܝܼܢ ܠܗܘܿܢ ܠܓܲܒܿܐ ܝܲܡܝܢܝܐ ܘܝ̇ܨܦܝܢ ܕܝܼܠܗܘܢ . ܗܿܝ ܕܩܐ̇ܡ ܟܵܗܢܵܐ ܘܲܡܫܡ̈ܫܢܐ ܒܪܫ ܓܘܼܕܐ ܆ ܕܵܡܝܐ ܠܩܵܘܡܐ ܕܡܪܢ ܡܫܝܼܚܐ ܟܕ ܝܵܬܹ̇ܒܼ : ܘܡܠܐܟ̈ܘܗܝ ܕܩ̇ܝܡܝܼܢ ܩܕܡܘܗܝ ܀ ܗܿܝ ܕܡܩܝܼܡ ܠܚܬܢܐ ܘܠܟܼܠܬܐ ܡ̣ܢ ܝܲܡܝܼܢܐ ܕܝܼܠܗ : ܘܲܠܫܘܫܒܝܼܢܐ ܘܲܠܫܘܫܒܝܼ̄ ܡ̣ܢ ܤܸܡܠܗ ܆ ܠܦܘܼܬܼ ܕܡܩܝܼܡ ܚܲܬܼܢܐ ܫܡܲܝܢܐ ܠܥܸܪ̈ܒܿܐ ܡ̣ܢ ܝܲܡܝܼܢܗ ܘܲܓܼܕܝ̈ܐ ܡ̣ܢ ܤܸܡܠܗ ܀ ܒܘܪ̈ܟܬܐ ܕܡܲܤܪܚ ܟܗܢܐ ܆ ܠܡܸ̈ܠܐ ܕܐܡ̇ܪ ܡܲܠܟܐ ܠܗܿܢܘܢ pb. f.146r ܕܡ̣ܢ ܝܲܡܝܼܢܗ : ܕܬܼܵܘ ܒܪ̈ܝܼܟܘܗܝ ܕܐܒܝ ܘܕܫܪܟܐ ܕ̄ܕܵܡ̈ܝܢ ܀ ܠܫܵܘ̈ܫܒܝܼܢܐ ܒܘܪܟܿܬܐ ܕܪܵܫܡܵܐ ܠܗܘܢ ܩܪܝܼܚܬܐ ܠܐ ܐܝܼܬܼ ܆ ܒܗ̇ܝ ܕܠܘ ܠܒܘܼܤܡܐ ܗܿܘ ܥܵܐܠܝܼܢ ܀ ܗܿܝ ܕܦܐ̇ܫ ܚܲܬܼܢܐ ܘܟܼܠܬܐ ܒܒܹܝܬܼ ܓܢܘܿܢܐ : ܘܢ̇ܦܩ ܫܘܫܒܝܼܢܐ ܘܫܘܫܒܝܼܢܬܐ : ܘܡܸܬܿܬܿܚܸܕ ܬܪܥܐ ܆ ܕܵܡܝܐ ܠܬܪ̈ܥܐ ܕܓܼܢܘܿܢܐ ܫܡܝܢܐ ܕܡܸܬܿܬܿܚܕܝܼܢ ܟܕ ܥ̇ܐܠ ܚܬܢܐ ܀ ܕܝ̇ܬܒ ܫܘܫܒܝܼܢܵܐ ܘܫܘܫܒܝܼܢܬܼܵܐ ܥܠ ܬܪܥܐ : ܘܩ̇ܪܝܢ ܘܠܐ ܡܸܬܦܬܿܚ ܠܗܘܿܢ : ܐܟܼܡܐ ܕܤܟ̈ܠܬܼܐ ܒܕܘܟ : ܘܥܲܒܕܵܐ ܒܝܼܫܐ ܡܲܤܒܿܗܵܐ ܆ ܕܠܐ ܥܢ̇ܐ ܠܗܘܢ ܚܲܬܼܢܐ ܀ ܫܘܬܦܘܼܬܼܐ ܕܚܲܬܼܢܐ ܘܟܼܠܬܐ ܆ ܕܵܡܝܵܐ ܠܗܲܢܝܼܐܘܬܐ ܕܢܸܤܬܲܟܿܢܐ ܘܒܘܼܤܡܐ ܕܪܚܝܼܡ ܗܘܼ ܝܲܬܿܝܼܪ ܡ̣ܢ ܟܠ ܡܐ ܕܡܸܬܼܚܙܐ ܀ ܡܚ̈ܘܬܐ ܗ̇ܢܘܢ ܕܒܼܵܠܥܝܼܢ ܫܘܫ̈ܒܝܢܐ ܕܵܡܝܐ ܠܬܲܫܢܝܼܩܐ ܕܥܘ̈̇ܠܐ ܀ ܒܘܼܤܵܡܵܐ pb. f.146v ܡܡܲܨܥܵܐ ܕܚܕ̈ܘܿܓܼܐ ܆ ܕܡ̇ܐ ܠܗܿܢܘܢ ܕܡܡܲܨܥܵܐܝܼܬܼ ܚ̇ܐ ܝܢ ܒܥܠܡܵܐ : ܘܲܡܡܲܨܥܵܐܝܬ ܡܸܬܼܒܲܤܡܝܼܢ ܒܡܲܠܟܿܘܼܬܐ : ܘܠܐ ܐܝܟ ܚܬܼܢܐ ܘܟܼܠܐ ܆ ܡܫܲܡܠܝ ܒܘܼܤܡܗܘܿܢ ܇ ܐܦܠܐ ܐܝܟ ܫܘܫܒܼ̈ܝܢܐ ܡܸܬܼܢܲܓܿܕܝܢ ܀ ܚܠܘܼܠܐ ܕܥܵܒܕܝܢ ܬܠܬܐ ܝܘ̈ܡܝܼܢ : ܐܵܘ ܫܒܼܥܐ ܆ ܗܢ̇ܘܢ ܕܒܼܬܠܬܐ . ܐܪܙ̇ܐ ܕܬܠܝܬܝܘܬܐ ܡܛܲܦܤܝܼܢ ܇ ܕܒܼܗܿ ܗܵܘܝܐ ܩܝܵܡܬܐ . ܘܲܒܼܫܲܒܼܥܐ ܆ ܛܘܦܤܐ ܕܒܼܘܼܤܡܐ ܕܠܐ ܫܘܼܠܵܐ ܡܚܵܘܹܝܢ ܇ ܗܿܘ ܕܒܐܡܝܼܢܘܼܬܼܐ ܡܟܲܬܿܪ . ܐܟܼܡܐ ܕܝܘܡ̈ܬܐ ܕܫܲܒܿܬܼܐ ܕܥܠ ܝܵܬܗܘܿܢ ܡܸܬܟܪܟܿܝܼܢ . ܗܟܼܢܐ ܘܐܦ ܛܘܼܒܢܐ ܡܪܝ ܐܦܪܝܡ ܀ ܚܠܘܼܠܐ ܕܚܲܬܢܐ ܡܵܝܘܿܬܐ ܆ ܬܠܬܐ ܝܘ̈ܡܝܼܢ ܘܐܸܬܒܲܛܠ . ܚܠܘܠܟܼܝ ܥܕܬܐ ܐܢ ܬܸܨܒܿܝܼܢ ܆ ܡܟܝܠ ܐܝܼܬܼܘ̄ ܘܠܥܠܡ . ܗܟܢܐ ܛܲܟܸܤܘ ܐܒܗ̈ܬܐ ܚܟܿܝܼ̈ܡܐ : ܕܒܼܗܠܝܢ ܥܵܠܡ̈ܢܝܬܐ ܢܲܓܲܕܘܼܢ ܠܡ̈ܠܝܠܐ ܕܟܕ ܡܥܲܩܒܼܝܼܢ ܀ ܀ ܀ ܝܗ ܀ ܀ ܀ pb. f.147r ܢܕܥܘܢ ܆ ܕܛܘܼܦܤܐ ܕܿܗܠܝܢ ܕܡܸܤܬܟ̈ܝܢ ܐܝܼܬܝܗܝܢ . ܐܝܟܿܢܐ ܕܟܕ ܚܵܝ̇ܪܝܼܢ ܒܕܘܼܒܿܪܗܘܿܢ ܘܝ̇ܕܥܝܼܢ : ܕܗ̇ܢܝܢ ܕܠܥܸܠ ܡܪܲܙܸܙ ܆ ܠܐ ܢܲܡܕܘܼܢ ܡ̣ܢ ܥܸܢܝܵܢܐ ܕܢܸܤܬܲܟܹܿܐ .. ܘܗܠܝܢ ܐܟܼܡܐ ܕܚܝܠܐ ܝܗܒܼ ܪܫܡ̣ܢ . ܦܤܘܩܐ ܕܐܪܒܥܐ ܀ ܡܛܠ ܨ̈ܒܘܬܐ ܕܐܸܠܐ ܒܗܹܝܢ ܠܐ ܡܫܬܡܠܐ ܡܟܼܘܼܪܝܐ ܘܨܠܝܼܒܐ . ܐܝܼܬܝܗܹܝܢ ܕܝܢ ܗܠܝܢ ܆ ܟܗܢܐ ܠܡܹܐܡܪ : ܘܟܼܤܐ ܕܕܡܐ ܘܡ̈ܝܐ . ܗ̄ ܆ ܚܲܡܪܐ ܕܡܙܝܼܓܼ : ܘܥܙܩܬܐ . ܘܚܢܢܐ ܀ ܩܲܕܡܝܼܬܼ ܆ ܡܛܠ ܟܗܢܐ ܐܡ̇ܪܝܢܢ ܕܝܢ ܕܟܗܢܐ ܐܝܼܬܼܘܗܝ ܓܵܡܘܿܪܐ ܕܟܠܗܹܝܢ ܐܪ̈ܙܢܝܬܐ ܇ ܘܐܸܠܐ ܒܡܸܨܥܝܘܼܬܼܗ ܠܐ ܡܸܬܓܡܪ ܚܕ ܡ̣ܢ ܐܪ̈ܙܐ ܩܕܝܼ̈ܫܐ ܕܒܥܕܬܢ . ܗܘܝܸܘ ܓܹܝܪ ܕܒܝܕ ܩܪܵܝܬܐ ܩܕܝܫܬܐ ܡܫܲܡܠܐ ܠܟܼܠܗܘܢ ܐܝܠܝܢ ܕܡܸܬܼܩܲܪܒܝܼܢ ܠܫܘܼܡܠܝܐ ܐܝܢܐ ܕܗܘܸ . ܘܕܟܡܵܐ ܕܡܸܫܟܿܚܐ ܡܕܲܡܐ ܀ ܀ ܀ ܝܙ ܀ ܀ ܀ pb. f.147v ܠܗ̇ܘ ܕܡܩܲܒܸܿܠ ܡܢܘ ܓܡܘܼܪܝܐ ܐܵܘ ܫܘܼܡܠܝܐ ܘܒܡܸܨܥܵܝܘܼܬܹܗ ܆ ܒܐܠܗܐ ܠܦܘܼܬ ܡܐ ܕܐܸܬܼܦܤܸܣ ܠܗ ܘܐܸܬܝܼ̱ܗܸܒܼ . ܡܛܠ ܟܵܤܐ ܟܤܐ ܕܝܢ ܕܡܙܝܼܓܼ ܡ̣ܢ ܚܲܡܪܐ ܘܡ̈ܝܐ : ܘܡܒܲܪܸܟ ܠܗ ܟܗܢܐ ܘܲܡܩܲܕܸܫ ܆ ܠܫܘܬܦܘܬܼܐ ܩܕܝܼܫܬܐ ܕܚܲܬܼܢܐ ܘܟܲܠܬܐ : ܟܕ ܠܗܿܘ ܡ̇ܢ ܬܪܝܢ ܬܘܼ̈ܠܬܐ : ܠܗܿܝ ܕܝܢ ܬܘܼܠܬܐ ܡܲܫܩܹܐ ܆ ܚܕܐ ܡ̇ܢ ܆ ܕܒܕܡܐ ܗܘܼ ܐܸܬ̱ܪ̈ܫܡܹܝܢ ܘܐܸܫܬܪܪ̈ܝܢ ܕܝܵܬ̈ܩܣ ܬܪ̈ܬܝܗܝܢ ܥܲܬܝܼܩܬܐ ܘܲܚܕܬܿܐ ܆ ܐܦ ܐܸܬܼܚ̈ܬܹܡܹܝܢ . ܐܚܪܬܼܐ ܕܝܢ ܆ ܕܟܕ ܒܡܲܤܒܼܐ ܕܕܡܐ ܗܿܘ ܕܪܹܫܵܝ ܗܘܼ ܒܦܓܼܪܐ ܡܸܫܬܿܘܬܵܦܝܼܢܢ ܆ ܠܡܫܝܼܚܐ ܡܸܬܚܲܝܕܝܼܢܢ : ܘܥܲܡܹܗ ܚܕ ܦܓܼܪ ܗܘܿܝܢܢ : ܐܟܼܡܐ ܕܡܲܠ̈ܦܢ ܘܲܡܫܲܪܪ̈ܢ ܡܸܠ̈ܐ ܐܠܗ̈ܝܬܐ .. ܗܟܢܐ ܘܐܦ ܟܕ ܡ̣ܢ pb. f.148r ܟܗܢܐ ܡܸܬܩܲܕܫ : ܗ̇ܘ ܕܲܡܫܵܘܬܸܿܦ ܒܗ ܠܬܪܝܗܘܢ ܦܪ̈ܨܘܦܐ ܚܲܬܼܢܐ ܠܡܹܐܡܲܪ ܘܟܼܠܬܐ : ܚܕܵܝܘܼܬܐ ܡܲܩܢܐ ܠܗܘܢ ܒܚܝܠܐ ܐܠܗܝܐ ܕܒܗ ܥܲܡ ܘܫܘܬܦܘܬܐ ܕܟܝܬܐ ܘܩܲܕܝܼܫܬܿܐ . ܘܡܛܠ ܕܚܬܢܐ ܪܫܐ ܗܘ̣ ܕܟܲܠܬܼܐ ܘܡܢܗ ܢܤܝܼܒܼܐ : ܘܗܘܸ ܒܪܵܫܝܼܬܼ ܩܕܡܝܬܼ ܐܬܒܪܝܼ ܘܗܝܸ ܒܬܪܟܸܢ ܆ ܡܲܙܕܩ ܠܗ ܩܵܢܘܢܐ ܠܦܘܬ ܡܢܵܬܼܐ ܕܝܵܪܬܘܼܬܹܿܗ ܬܪܝܢ ܬܘܼ̈ܠܬܐ ܠܡܸܫܬܿܐ : ܗܝܸ ܕܝܢ ܚܕ ܬܘܼܠܬܐ .. ܐܦ ܕܝܢ ܘܡܛܠ ܕܚܲܝܠܐ ܕܚܲܡܪܐ ܇ ܝܲܬܿܝܼܪ ܡ̣ܢ ܟܠܗܘܿܢ ܡܸܫ̈ܬܬܝܢܐ ܥܒ̇ܪ ܒܦܓܪܐ ܆ ܠܗ ܦܪܫ̣ܘ ܐܒܗ̈ܝܢ ܪ̈ܘܼܚܢܐ ܠܲܡܩܲܕܵܫܘܼ ܒܟܼܵܣ ܡܟܼܘܼܪܝܐ ܘܲܠܡܲܫܩܵܝܘܼ : ܠܘ ܡܕܡ ܐܚܪܝܢ . ܐܝܟܿܢܐ ܕܡܸܚܕܐ ܥܲܡ ܡܲܫܬܿܝܹܗ ܆ ܚܝܠܐ ܕܩܲܕܝܼܫܬܐ ܥܵܒ̇ܪ pb. f.148v ܒܦܘܼܪ̈ܝܗܘܢ ܕܫܵܬܼ̈ܝܵܘܗܝ ܘܒܚܘܼܒܿܐ ܘܒܚܕܘܼܬܐ ܡܫܵܘܬܸܿܦ : ܡܛܠ ܨܠܝܼܒܐ ܨܠܝܼܒܐ ܕܝܢ ܩܕܝܼܫܐ ܪܗܒܘܢܐ ܐܝܼܬܼܘܗܝ ܕܛܒ̈ܬܐ ܫܡ̈ܝܢܝܬܐ ܕܲܒܡܠܟܘܬܐ ܡܸܬܝܲܗ̈ܒܿܢ . ܘܐܝܟ ܤܵܗܕܐ ܚܲܝܐ ܡܸܬܿܬܿܤܝܼܡ ܒܟܼܵܤܐ : ܕܲܒܩܲܕܝܫܘܼܬܹܗ ܢܓܼܡܘܪ ܢܝܼܫܐ ܕܤܝܼܡ ܆ ܘܲܠܡܸܥܪܲܒܼ ܒܗܠܝܢ ܕܡܸܬ̈ܒܿܥܝܢ ܕܫܘܼܡܠܝܐ ܛܵܒܼܐ ܢܗܘܐ ܠܗܝܢ . ܡܛܠ ܥܙܩܬܐ ܥܙܩܬܼܐ ܕܝܢ ܬܘܼܒܼ ܆ ܡܛܠ ܕܒܼܗ̇ ܡܸܬܓ̇ܡܪ ܫܪܪ ܫܘܼܘ̈ܕܝܐ ܐܝܠܝܢ ܕܗ̣ܢܘܢ ܘܨܹܝܕ ܟܠܡ̇ܢ ܕܗ̇ܘܝܢ : ܒܗ̇ ܓܵܡ̇ܪܝܼܢ ܡ̈ܠܬܐ ܫܘܼܘ̈ܕܝܐ ܕܐܝܠܝܢ ܕܕܚ̇ܠܝܼܢ ܠܡܸܥܠ ܠܐܘܼܚܕܢ ܡܲܠܟܿܘܼܬܼܗܘܿܢ ܆ ܘܚܵܬ̇ܡܝܼܢ ܦܪ̈ܘܤܛܓܼܡܝܗܘܢ . ܘܒܗ̇ ܓܡ̣ܪܘ ܩܲܕܡ̈ܝܐ ܬܪ̈ܥܝܬܗܘܿܢ . ܥܙܩܬܐ ܓܹܝܪ ܛܥ̣ܢ ܐܠܝܼܥܵܙܪ ܥܲܒܼܕܗ ܕܐܒܪܗܡ ܐܒܼܐ ܠܒܹܝܬܼ ܠܵܒܼܢ ܒܲܪ ܒܬܼܘܼܐܝܠ : ܟܲܕ pb. f.149r ܠܪܦܩܵܐ ܡܛܠ ܐܝܼܤܚܵܩ ܒܲܪ ܡܘܼܠܟܿܢܐ ܡܟܼܪ . ܒܗ̇ ܐܸܫܬܲܡܠܝ ܫܘܘܕܵܝܗ ܕܝܗܘܕܐ ܠܘܬܼ ܬܵܡܪ . ܘܒܗ̇ ܐܬܓܿܡܪ ܫܘܼܘܕܵܝ ܦܸܪܥܘܢ ܡܲܠܟܿܐ ܠܝܘܤܦ ܟܐܢܐ ܟܕ ܐܲܡ̱ܠܟܗ ܥܠ ܡܸܨܪ̈ܝܐ . ܒܥܸܙܩܬܼܐ ܐܸܬܐ̱ܡܪ ܕܡܟܼܪ ܡܲܠܟܿܐ ܫܠܝܼܡܘܿܢ ܠܡܲܠܟܿܬܼ ܬܝܡܢܵܐ : ܘܒܗ̇ ܐܸܤܲܪ ܠܠܓܼܝܘ̈ܢܐ . ܘܒܗ̇ ܐܸܬܼܝܲܩܪ ܕܢܝܐܝܠ ܒܐܪܥܐ ܕܒܒ̈ܠܝܐ . ܘܒܥܸܙܩܬܐ ܕܐܸܬܿܬܿܤܝܼܡܬ̤ ܠܒܼܪܐ ܐܤܘܿܛܬܐ . ܐܫܬܪܪ ܒܗܝܡܢܘܼܬܐ ܐܟܚܕ ܘܒܫܘܼܠܛܢ ܒܪܘܼܬܼܐ ܘܡܸܬܼܦܲܢܝܵܢܘܬܐ : ܘܢܤ̣ܒ ܪܗܒܼܘܿܢܐ ܕܚ̈ܝܐ ܥܬܝ̈ܕܐ ܀ ܗܪܟܐ ܕܝܢ ܡܸܬܿܬܿܤܝܼܡܐ ܆ ܠܦܘܼܬܼ ܥܝܵܕܐ ܕܐܸܬܩܲܕܡ ܘܛܟܼܤܵܐ ܕܲܪܕܐ . ܐܲܝܟܿܢܐ ܕܒܗ̇ ܡܸܬܓܡܪ ܫܘܼܘܕܵܝ ܚܬܢܐ ܠܟܲܠܬܼܗ ܆ ܒܟܼܠ ܡܕܡ ܕܐܸܫܬܘܕܝܼ ܠܗ̇ . ܡܛܠ ܚܢܢܐ ܚܢܢܐ ܕܝܢ ܕܪܫ̇ܡ ܒܗ ܟܗܢܐ ܠܟܼܤܐ : ܡܚܵܘܹܐ ܆ pb. f.149v ܕܒܪ̈ܚܡܐ ܘܲܚܢܵܢܵܐ ܟܠܡܕܡ ܤܥ̣ܪ ܐܠܗܐ ܨܐܕܝܢ . ܩܕܡܝܬܼ ܒܒܘܼܪܟܿܬܹܗ ܩܕܡܵܝܬܐ ܇ ܕܦ̣ܪܵܘ ܠܡ ܘܲܤܓܼܵܘ ܘܲܡ̣ܠܘ ܐܪܥܵܐ ܘܟܼܘܼܒܼܫܘܼܗܿ ܇ ܘܒܲܚܢܢܗ ܨܲܒܿܬܹܗ ܠܐܕܡ ܒܟܼܠܗܹܝܢ ܫܒܝܼܚ̈ܬܼܐ . ܘܒܲܚܢܢܗ ܩܲܤܡܸܣ ܠܫܹܝܬܼ ܕܢܸܗܘܐ ܒܲܕܡܘܬܹܗ . ܘܒܼܚܢܢܗ ܐܲܤܓܸܿܝ ܫܘܼܦܪܗ ܕܐܵܢܘܿܫ ܇ ܘܥܲܒܕܗ ܡܲܚܙܝܼܬܐ ܠܟܠܗܘܿܢ ܕܵܪ̈ܐ . ܘܒܲܚܢܢܗ ܒܲܪܸܟ ܠܐܒܪܗܡ ܐܒܼܐ ܕܥܲܡ̈ܡܐ : ܘܡ̣ܢ ܒܬܪܗ ܠܙܪܥܗ . ܘܡܛܠܬܼܗܿ ܕܗܕܐ ܡܓܲܫܹܗ ܟܗܢܐ ܠܒܼܘܼܪܟܿܬܼܐ ܗܿܝ ܕܐܸܬܼܝܲܒܠܬ̤ ܠܘܵܬܹܗ ܆ ܒܲܚܢܢܐ ܘܪܫ̇ܡ ܠܟܼܤܐ . ܠܝܟܢܐ ܕܗܝܸ ܟܕ ܗܝܸ ܒܘܼܪܟܬܐ ܠܫܵܬܼܝ̈ܘܗܝ ܬܬܝܲܒܿܠ ܘܠܘܬܗܘܢ ܬܩܘܐ ܘܬܸܬ̱ܢܛܪ ܇ ܒܚܝܠܐ ܗܵܟܢܵܝܐ ܘܲܚܢܢܝܐ . ܦܤܘܩܐ ܕܚܲܡܫܐ ܀ ܡܛܠ ܪܘܿܫܡܵܐ ܕܥܠ ܟܤܵܐ . ܪܘܿܫܡܵܐ ܕܝܢ ܕܥܠ ܟܵܤܵܐ ܕܲܡܟܼܘܼܪܝܐ ܆ pb. f.150r ܘܐܦ ܗܠܝܢ ܬܠܬܐ ܐܝܼܬܼܝܗܘܢ ܀ ܩܲܕܡܵܝܐ ܡܢ ܆ ܐܝܟ ܪܸܥܝܢ ܐܢܫ̈ܝܢ . ܪܫ̇ܡ ܠܗ ܟܗܢܐ ܟܕ ܐܡ̇ܪܝܢ ܇ ܐܫܪܐ ܛܝܒܘܬܼܟ ܒܟܼܵܤܵܐ ܕܤܓܘܿܪ̈ܝܟ ܇ ܗ̇ܝ ܕܒܬܸ ܫܒܘ̄ ܕܪܵܡܐ ܕܲܡܕܝܼܪ ܒܪ̈ܘܡܐ ܥ̈ܠܝܐ ܡܸܬܐ̱ܡܪܐ ܀ ܬܪܝܢܐ ܕܝܢ : ܒܚܪܬܼܗܿ ܕܒܘܼܪܟܿܬܼܐ ܕܥܠ ܟܤܐ ܗܿܝ ܕܒܼܫܡܵܟ ܡܪܐ ܕܥ̈ܠܡܐ ܀ ܬܠܝܼܬܝܐ ܕܝܢ ܬܘܼܒܼ ܆ ܗ̇ܘ ܕܒܐܬܓܿܡܪ ܘܐܸܫܬܲܡܠܝܸ ܀ ܐܚܪ̈ܢܐ ܕܝܢ ܬܪ̈ܬܝܢ ܙܒ̈ܢܝܼܢ . ܒܗܿܝ ܕܐܲܫܪܐ ܡܪܝ ܛܝܒܿܘܼܬܼܟ ܇ ܟܕ ܡܸܬܬܢܝܐ ܬܸܫܒܘ̄ : ܕܪܵܡܵܐ ܕܡܕܲܝܪ ܪܵܫ̇ܡܝܼܢ ܀ ܘܬܠܝܬܐ ܆ ܗܿܘ ܕܒܲܫܡܵܟ ܡܪܐ ܕܥܠ̈ܡܐ ܀ ܟܕ ܡܸܬܼܥܲܠܠܝܼܢ ܕܪܘܿܫܡܐ ܗܿܘ ܕܒܸܐܬܓܡܪ ܘܐܸܫܬܡܠܝ : ܠܲܝܬܵܘܗܝ ܡ̣ܢ ܪ̈ܘܿܫܡܐ ܐܝܟ ܗܿܘ ܕܐܪ̈ܙܐ ܩܲܕܝܿܫ̈ܐ ܀ ܐܚܪ̈ܢܐ ܕܝܢ ܐܡ̇ܪܝܢ ܆ ܛܲܝܒܿܘܼܬܹܗ ܕܡܵܪܢ ܝܫܘܿܥ ܡܫܝܼܚܐ . ܘܲܒܼܚܲܪܬܹܗ ܪܵܫܡܝܼܢ pb. f.150v ܥܠ ܟܤܵܐ . ܘܗ̇ܢܘ ܠܗܘܿܢ ܪܘܿܫܡܵܐ ܩܕܡܝܐ . ܘܬܪܝܢܐ . ܗܿܘ ܕܒܚܵܪܬܼ ܒܲܫܡܵܟ ܡܵܪܐ ܕܥܠܡ̈ܐ ܀ ܘܬܠܝܼܬܼܝܐ . ܗ̇ܘ ܕܒܐܸܬܓܡܲܪ ܘܐܸܫܬܡܠܝܼ ܩܵܘܡܐ ܕܝܢ ܕܡܵܟܼܘܼܪ̈ܐ ܙ̇ܕܩ ܕܢܗܘܐ ܆ ܟܕ ܐܦܝ̈ܗܘܿܢ ܠܡܕܢܚܐ . ܘܐܦܝ̈ ܟܗܢܐ ܟܕ ܡܩܲܕܸܫ ܠܟܤܐ ܆ ܗܿܘ ܗܟܢ ܠܡܲܕܢܚܵܐ . ܟܕ ܛܵܒ ܛܟܼܤܐ ܩܕܡܝܐ ܗܿܘ ܗܘܼ ܕܩܕܡ ܡܲܕܒܚܐ ܩܲܕܝܼܫܐ ܡܸܫܬܡܠܹܝܢ ܗܘ̣ܘ ܡܵܟܼܘܪ̈ܐ . ܐܟܼܡܵܐ ܕܟܼܠܗܹܝܢ ܐܪ̈ܙܢܝܬܼܐ ܒܥܹܕܬܐ ܩܲܕܝܼܫܬܐ ܡܸܬܓܡܪ̈ܢ ܗ̣̈ܘܝ . ܦܤܘܩܐ ܕܫܬܿܐ ܀ ܡܛܠ ܪܘܿܫܡܐ ܕܚܘܼܤܝܐ . ܘܐܦܢ ܠܐ ܗܘܸܐ ܠܗ ܥܘܗܕܵܢܐ ܒܦܪܘܿܡܝܼܘܿܢ . ܐܸܠܐ ܕܐܦ ܗܢܐ ܠܐ ܢܦܘܼܫ ܐܡ̇ܪܝܼܢܢ . ܘܐܦ ܚܘܼܤܝܐ ܬܠܬܐ ܪ̈ܘܫܡܐ ܐܝܼܬܼ ܠܗ . ܩܲܕܡܝܐ ܡ̇ܢ ܘܬܪܝܢܐ ܆ ܟܕ ܐܡ̇ܪ ܬܫܒܘ̄ . ܗܿܝ ܀ ܪ̈ܚܡܐ ܕܚܵܢ̣ܘ ܘܐܲܦܢܝܹܘ ܝܵܪܬܿܐ ܠܒܹܝܬܼ ܐܒܼܘܼܗܝ . pb. f.151r ܗܢ̣ܘܢ ܢܲܦܢܘܿܢܢܝ ܠܘܬܟ ܦܵܪܘܿܩܢ ܀ ܬܠܝܼܬܼ̄ : ܕܝܢ : ܟܕ ܬܢ̇ܐ ܥܠܘܗܝ ܤܝܵܡܝܼܕܐ ܆ ܐܠܗܢ ܛܵܒܼܐ ܘܲܡܠܹܐ ܪ̈ܚܡܐ ܀ ܐܢ ܕܝܢ ܒܨܒܝܵܢܐ ܟܦ̣ܪ ܆ ܤܢܝܼܩ ܥܠ ܪܘܿܫܡܐ ܕܥܡܵܕܐ . ܘܒܬܼܠܬܐ ܪ̈ܘܿܫܡܐ ܬܘܼܒ ܡܫܲܡܠܐ ܠܗ ܀ ܩܕܡܝܐ ܡ̇ܢ ܆ ܗ̇ܘ ܕܒܬܸܫܒܘ̄ : ܕܐܸܬܥܲܗܕܬ̤ ܀ ܬܪܝܢܐ ܕܝܢ ܆ ܗܿܘ ܕܒܚܪܬܼܗ̇ ܕܨܠܘܿܬܐ ܕܤܝܵܡܝܼܕܐ ܀ ܬܠܝܬܝܐ ܕܝܢ ܆ ܪܫ̇ܡ ܠܗ ܒܡܸܫܚܐ ܩܕܝܼܫܐ ܒܹܝܬܼ ܥܲܝܢ̈ܘܗܝ ܒܲܟܼܪܬܹܗ ܘܐܡ̇ܪ ܗܟܢ . ܡܸܬ̱ܪܫܡ ܦܠܢ ܀ ܘܐܢ ܝܲܥܩܘܿܒܿܝܐ ܗܘܼ ܐܵܘ ܡ̣ܢ ܕܸܚܠܬܐ ܐܚܪܬܐ ܕܒܬܠܝܬܝܘܬܼܐ ܡܵܘܕܐ ܘܒܚܕܵܝܘܼܬܐ ܕܐܠܗܐ ܡܫܲܠܡܢܐ ܘܒܪܢܵܫܐ ܡܫܲܠܡܢܐ ܆ ܢܘܤܦ ܒܪܘܿܫܡܐ ܐܚܪܝܐ ܗܟܼܢܐ . ܡܸܬܪ̱ܫܡ ܘܡܸܬܩܲܕܫ ܘܡܫܬܲܡ ܠܐ ܦܠܢ ܒܗܲܝܡܢܘܼܬܐ ܬܪܝܼܨܬܿܐ ܕܝܼܠܢ ܡܲܕܢܚܝܬܐ : ܒܫܸܡ ܐܒܐ ܘܒܼܪܐ : ܘܫܪܟܐ ܀ pb. f.151v ܐܡ̇ܪܝܢ ܕܝܢ ܬܘܼܒܼ . ܕܐܢ ܕܠܐ ܒܨܸܒܝܵܢܐ ܟܦ̣ܪ : ܐܵܘ ܒܠܐ ܝܕܥܬܹܗ ܐܫܬܘܬܦ ܒܐܪ̈ܙܐ ܕܲܚܙܐ ܡ̣ܢ ܗܪ̈ܤܝܼܵܣ ܆ ܠܐ ܡܬܪ̱ܫܡ ܒܡܸܫܚܵܐ ܇ ܐܠܐ ܒܨܸܒܼܥܵܐ ܕܠܐ ܡܸܫܚܵܐ ܒܗ ܒܲܙܢܐ ܀ ܀ ܀ ܗܠܝܢ ܕܝܢ ܕܐܸܬܼܪ̈ܫܡܝܢ ܒܥܲܡܠܐ ܪܒܐ ܐܸܬܼܟܢܫ̈ܝܢ : ܡ̣ܢ ܒܠܲܝ ܛܘܼܝܵܒܐ ܐܟܚܕ ܘܥܘܼܬܵܕܐ ܘܢܝܼܚܘܼܬܼ ܚܘܼܫܒܼܵܐ ܘܲܤܦܝܼܩܘܬܐ : ܕܒܗܝܢ ܠܕܐܝܟ ܗܠܝܢ ܗܘ̣ ܥܝܵܕܐ ܠܡܸܓܼܡܪ . ܕܵܘܠܐ ܚܕܵܐ ܡܢܗܹܝ̇ܢ ܠܢ ܐܸܫܬܿܟ̈ܚܝܢ . ܐܢܕܝܢ ܛܥ̣ܫ ܗܘܢܐ ܒܡܕܡ ܠܲܝܬܿܝܗ̇ ܕܪܒܐ . ܒܲܕ ܟܼܵܠ̈ܘܝܐ ܕܡ̣ܢ ܗܿܝ ܕܢܸܬܿܬܿܕܝܼܩ̈ܢ ܫܪܝܼܪ̈ܬܼܐ ܤܓܝܼܐܝܼܢ : ܘܗ̇ܝ ܕܝܲܬܿܝܼܪܐ ܡ̣ܢ ܟܠܗܹܢܝ ܘܪܒܐ . ܚܸܫܟܿܐ ܚܛܝܼܬܼܢܝܐ ܗܿܘ ܕܠܨ̈ܡܚ ܢܲܦܫܐ ܘܢܲܗܝܪܘܼܬܼܗ̇ ܩܲܕܡܵܝܬܐ ܘܐܚܪܝܬܐ ܠܲܡܚܲܦܵܝܘܼ ܘܲܠܡܲܥܡܵܛܘܼ ܚܲܦܝܸ ܘܐܲܥܡܸܛ . ܡܠܘܢ ܕܝܢ ܟܕ ܢܩ̇ܦܝܼܢ ܠܗ ܦܸܓܼܥ̈ܐ ܤܲܩܘܼ̈ܒܠܝܐ ܘܫܓܼܘܼ̈ܫܝܐ ܘܪ̈ܵܘܒܹܿܐ pb. f.152r ܕܟܠܝܘܿܡ ܕܡ̣ܢ ܕܲܠܩܘܼ̈ܒܼܠܝܐ ܨ̇ܦܚܢ . ܐܢ ܕܝܢ ܘܡܸܫܬܟܚ ܒܗܝܢ ܒܥܸܠ̈ܠܬܼܐ ܕܐܸܬܥ̱ܗܸܕܹܝܢ ܡܕܡ ܕܚ̇ܢܐ ܠܢܝܼܫܐ ܘܒܲܝܬܵܝ ܠܝܘܼܬܼܪܢܐ : ܩܘܼܒܵܠ ܛܲܝܒܿܘܼ ܠܐܠܗܐ ܝܵܗܘܿܒܐ . ܐܢܕܝܢ ܠܐ ܆ ܠܘ ܡܢܗܹܝܢ ܕܟܼܬܝܼ̈ܒܬܼ ܥܸ̈ܠܠܬܼܐ ܐܝܼܬܹܝܗ̇ ܆ ܐܠܐ ܒܩܸܨܬܼ ܗܿܝ ܕܡܸܢܢ ܟܒܼܪ ܐܸܬܟܿܬܸܒ : ܘܪܢܝܐ ܕܥܠ ܠܐ ܤܗܝܼܕܘܼܬܼ ܕܘܼܒܵܪ̈ܝܢ ܡܸܙܕܛ̈ܡܢ ܇ ܘܠܘ ܐܝܟ ܟܐܢ̈ܬܐ ܡܬܬܕܝܼ̈ܢܢ . ܢܕܥ ܕܝܢ ܗ̇ܘ ܡ̇ܢ ܕܗܕܐ ܤܒ̇ܪ ܆ ܕܠܘ ܕܝܼܠܢ ܐܢܝܢ ܐܠܐ ܕܗܢ̇ܘܢ ܕܥܡ ܤܗܝܼܕܘܼܬܼ ܕܘܼܒܪ̈ܐ : ܒܬܐܘܪܵܝܼܣ ܐܠܗ̈ܝܬܐ ܗܘ̈ܢܝܗܘܿܢ ܐܸܬܿܬܿܨܡܚܘ . ܒܲܕܓܘܿܢ ܙ̇ܕܩ ܕܢܬܩ̈ܒܿܠܢ ܇ ܘܐܝܟ ܫܲܪܝܼܪ̈ܬܼܐ ܢܬܬܕ̈ܝܼܢܢ ܘܐܦܢ ܠܐ ܢܬܒܲܚ̈ܢ . ܤܦ̇ܩ ܓܹܝܪ ܗܵܘܢܐ ܒܚܵܘܪܐ ܕܐܒܗ̈ܬܐ ܠܗܕܐ . ܘܙ̇ܕܩ ܕܡܲܤܒܪܢܘܼܬܐ ܛܵܒܼܬܼܵܐ ܬܗܘܐ ܠܟܼܠܢ ܥܠܝܗܹܝܢ . ܠܐܠܗܐ ܕܝܢ ܫܸܦܥܵܐ ܕܟܼܠܛܵܒܼ̈ܢ pb. f.152v ܘܡܵܘܗ̈ܒܼܢ ܆ ܬܸܫܒܘ̄ : ܘܐܝܼܩܪܐ ܘܬܘܕܝܬܐ ܘܤܓܕܬܐ . ܗܫܐ ܘܒܟܼܠܙܒܢ ܘܠܥܠܡ ܥܠܡܝܢ ܐܡܝܢ .. ܫܠܡ ܒܥܘܼܕܪܢ ܡܪܢ ܠܡܸܟܬܒܼ ܟܬܒܐ ܕܲܫܒܼܥ ܥܸ̈̄ܠܠܬܐ ܕܐܪ̈ܙܐ ܥܕܬ̈ܢܝܐ ܘܠܕܚܝܠ ܫܘ̄ : ܐܡܝܼܢܐ ܠܥܠܡܝܢ ܐܡܝܢ : ܬܘܼܒ ܨܠܘܿܬܐ ܕܥܠ ܡܵܘܕܝܵܢܘܼܬܼܐ ܕܐܝܬܝܗ ܚܪܝܼܩܐ ܥܠ ܚܪܝܼܩܐ ܟܪ̈ܤܛܝܢܐ ܕܟܠ ܫܢܐ ܒܫܢܐ ܬܪ̈ܬܝܢ ܙܒܢ̈ܝܼܢ ܡܘܕܝܢ ܒܚܛܗ̈ܝܗܘܢ ܩܕܡ ܟܗܢܐ ܒܥܕܬܐ . ܚܕܐ ܙܒܢܬܐ ܒܨܘܡܐ ܪܒܐ ܘܲܙܒܢܬܐ ܐܚܪܬܼܐ ܒܨܘܡܐ ܕܤܘܼܒܪܐ . ܩܕܡܝܬ : ܨܠܘܬܐ ܕܥܠ ܡܵܘܕܝܵܢܐ . ܐܢ ܐܝܼܬܼ ܠܟ ܚܸܪܡܐ ܐܵܘ ܟܠܝܵܢܐ ܡ̣ܢ ܥܹܕܬܿܐ . ܐܵܘ ܐܤܝܼܪ ܐܢܬܿ ܒܡܸܕܡ ܕܓܸܕܫ̈ܐ . ܕܐܝܼܬܼ ܠܝ ܚܲܝܠܐ ܠܡܸܫܪܐ ܠܟ ܡܢܗܘܿܢ : ܐܸܢܐ ܫ̇ܪܹܐ ܐܢܐ ܠܟ ܘܡܲܦܢܹܐ ܐܢܐ ܠܟ ܠܩܢܘ̈ܢܐ ܕܥܹܕܬܿܐ ܩܲܕܝܼܫܬܐ ܩܬܘ̈ܠܝܼܩܝܼ ܆ ܘܲܡܚܲܛܠܢܐ pb. f.153r ܠܟ ܒܗܲܝܡܢܘܬܐ ܫܪܝܼܪܬܐ . ܒܫܸܡ ܐܒܼܐ ܘܒܼܪܐ ܘܪܘܼܚܐ ܕܩܘܕܫܐ ܠܥܠܡܝܼܢ ܐܡܝܼܢ ܀ ܘܡ̣ܢ ܒܬܪ ܨܠܘܬܐ ܗܕܐ : ܡܘܕܝܢܐ ܡܵܘܕܐ ܒܚ̈ܛܗܘܗܝ ܀ ܘܟܸܢ ܡܫܲܐܸܠ ܠܗ ܟܗܢܐ ܐܝܼܕܐ ܒܐܝܼܕ ܥܠ ܛܘܼܦܤ̈ܐ . ܩܕܡܝܑܬ ܀ ܥܠ ܥܤܪܐ ܛܘܼܦ̈ܤܐ . ܐ ܐܚܸܒܼ ܠܐܚܘܼܟ ܐܝܟ ܢܲܦܫܟ . ܒ ܠܐ ܬܹܐܡܹܐ ܒܐܠܗܟ ܒܕܓܠܘܼܬܐ ܘܠܐ ܒܟܘܼܪܤܝܼܗ . ܓ ܝܲܩܪ ܠܚܲܕܒܫ̈ܒܐ ܘܠܥܹ̈ܐܕܐ . ܕ ܐܲܚܸܒ ܠܐܒܗ̈ܝܟ ܘܠܐܚ̈ܝܟ . ܗ ܘܠܐ ܬܸܩܛܘܿܠ . ܘ ܘܠܐ ܬܙܲܢܹܐ . ܙ ܘܠܐ ܬܸܓܼܢܘܿܒܼ . ܚ ܘܠܐ ܬܲܤܗܸܕ ܫܘܼܩܪܐ . ܛ ܘܠܐ ܬܸܪܓܼ ܐܢܬܬ ܐܢܫܐ . ܘܠܐ ܩܢܝܵܢܐ ܕܐܢܫܐ ܀ ܀ ܀ ܘܬܘܼܒ ܡܫܲܐܸܠ ܠܹܗ ܥܠ ܫܒܼܥܐ ܚܛ̈ܗܐ ܕܡܸܬܩܪܝܢ ܡܝܼ̈ܬܐ ܀ ܩܕܡܝܐ ܪܵܡܘܼܬܐ . ܒ ܪܓܝܼܙܘܼܬܐ . ܓ ܝܲܥܢܘܼܬܐ . ܕ ܙܢܝܘܼܬܐ . pb. f.153v ܗ ܚܤܡܐ . ܘ ܓܐܝܘܼܬܼܐ . ܙ ܠܐ ܬܸܬܒ ܒܚܲܫܐ ܀ ܘܬܘܼܒ ܡܫܐܠ ܠܗ ܥܠ ܐܪܒܬܥܤܪ ܦܘܩ̈ܕܢܐ ܕܐܝܬܝܗܘܢ ܫܒܥܐ ܡܢܗܘܢ ܥܠ ܦܓܪܐ ܀ ܘܫܒܥܐ ܥܠ ܢܦܫܐ . ܩܕܡܝܬ ܥܠ ܦܓܼܪܐ ܀ ܐ ܐܵܘܟܹܿܠ ܠܟܼܦ̈ܢܐ . ܘܐܲܫܩܝܼ ܠܲܨܗ̈ܝܐ . ܒ ܐܲܠܒܸܿܫ ܒܥܪ݁ܛܠܝܐ . ܓ ܐܲܥܸܠ ܠܒܲܝܬܵܟ ܠܐܟܤ̈ܢܝܐ ܘܲܠܒܼܵܝ̈ܫܐ . ܕ ܫܲܐܠ ܥܠ ܟܪ̈ܝܗܹܐ . ܗ ܙܸܠ ܚܙܝܸ ܠܐܤܝܼܪ̈ܐ . ܘ ܫܪܝܸ ܠܲܫܒ̈ܝܐ . ܙ ܙܸܠ ܥܲܡ ܡܝܼܬܼܐ ܀ ܘܥܠ ܫܒܥܐ ܕܢܦܫܐ : ܒܪܕܪܫ ܡܫܲܐܸܠ ܠܗܠܡܵܘܕܝܵܢܐ . ܩܕܡܝܬ : ܐ ܐܲܠܦ ܠܲܒܪܝܼ̈ܐ . ܒ ܫܩܘܿܠ ܒܠܹܒܿܐ ܕܡܤ̈ܟܢܐ . ܓ ܐܪܡܝܼ ܒܹܝܬܼ ܪ̈ܓܝܼܙܐ ܫܲܝܢܐ ܕ ܫܒܼܘܿܩ ܠܐܝܠܝܢ ܕܡܲܤܟܿܠܝܢ ܒܟ . ܗ : ܨܠܐ ܥܠ ܒܥܠܕܒܒܝܟ . ܘ ܐܦܢܐ ܠܛܥ̈ܝܐ . ܙ ܩܲܒܿܠ ܛܠܘܡܝܐ ܡ̣ܢ ܛܠܘܡ̈ܐ ܀ ܀ ܀ ܘܒܚܪܬܼܐ ܕܟܠܗܹܝܢ ܐܡ̣ܪ ܨܠܘܿܬܐ ܗܕܐ pb. f.154r ܥܠ ܪܫܗ ܕܡܘܕܝܵܢܐ ܀ ܡܪܢ ܝܫܘܿܥ ܡܫܝܼܚܐ ܒܪܗ ܕܐܠܗܐ ܚܲܝܐ ܒܲܚܢܢܗ ܫ̇ܪܐ ܠܟ . ܘܒܥܘܼܕܪܢܐ ܕܡ̣ܢ ܠܘܬܗ ܐܸܬܝܗܸܒ ܠܝܼ ܆ ܐܸܢܵܐ ܫܪܐ ܐܢܐ ܠܟ ܡ̣ܢ ܟܠܗܘܢ ܚܛܗ̈ܝܟ ܕܐܵܘܕܝܼܬܿ ܒܗܘܿܢ ܗܫܐ ܆ ܘܡ̣ܢ ܗ̇ܢܘܢ ܟܠܗܘܢ ܐܲܝܠܹܝܢ ܕܠܐ ܤܠ̇ܩܝܼܢ ܥܠ ܒܵܠܟ . ܐܝܟܢܐ ܕܬܸܗܘܐ ܫܲܪܝܐ ܡܢܗܘܢ ܗܪܟܐ ܆ ܘܩܕܡ ܟܘܼܪܤܝܐ ܥܸܠܝܐ . ܕܡܪܢ ܝܫܘܿܥ ܡܫܝܚܐ . ܘܢܸܗܘܘܢ ܠܟ ܚ̈ܝܐ ܐܡܝܼ̈ܢܐ . ܒܫܡ ܐܒܼܐ ܘܒܪܐ ܘܪܘܼܚܵܐ ܕܩܘܕܫܐ ܠܥܠܡܝܢ ܐܡܝܢ ܀ ܘܪܫ̇ܡܥܠܪܫܗ : ܐܫܬܲܠܡ ܕܝܢ ܟܬܒܐ ܗܢܐ ܒܝܘܿܡ ܐܪܒܥ ܒܫܒܐ ܒܝܬ ܒܚܙܝܼܪܢ ܀ ܕܫܢܬ ܐܠܦ ܘܬܫܥܡܐܐ ܘܥܤܪܝܼܢ ܘܐܪܒܥ ܠܝܘ̈ܢܝܐ ܒܪ̈ܝܟܐ . ܘܠܡܲܥܒܪܢܐ ܕܙܒ̈ܢܐ ܘܥܕܢ̈ܐ ܘܫ̈ܥܐ ܆ ܫܘ̄ : ܠܐ ܡܬܦܤܩܢܐ : ܠܥܠܡ ܥܠܡܝܢ ܐܡܝܢ : pb. f.154r ܐܬܟܬܒ ܕܝܢ ܒܡܕܝܢܬܐ ܒܪܝܼܟܬܐ ܘܩܕܝܫܬܐ ܐܘܪܫܠܡ . ܡܥܡܪ ܠܗ̇ ܡܕܢ . ܘܲܢܛܪ ܠܥܡܘܪ̈ܝܗ̇ ܡ̣ܢ ܟܠܢܸܟܼܝܼܢ ܐܡܝܢ : ܒܐܝ̈ܕܝ ܚܛܝܐ ܘܬܚܘܿܒܼܵܐ ܪܒܢ ܝܵܘܤܦ ܐܟܼܤܢܝܐ . ܒܒܥܘ ܡܢܟ ܐܘܿ ܡܪܝ ܩܪܘܝܐ . ܕܢܨܠܐ ܥܠܝ ܒܚܘܒܗ ܕܝܫܘܿܥ ܡܪܝܐ . ܚܕܐ ܨܠܘܬܐ ܚܘܒܢܝܬܐ ܡܛܠ ܚܘܤܝܐ . ܟܒܪ ܢܚܘܢܢܝ ܡܪܝܐ ܒܝܘܡܐ ܐܚܪܝܐ . ܐܝܟ ܕܠܟܗܢܐ ܐܗܪܘܢܝܐ ܘܩܫܝܼܫܐ ܩܘܫܬܢܝܐ ܡܬܩܪܐ ܝܘܿܚܢܢ ܚܠܸܐ ܡܘܼܢܝܐ . ܡܪܝܐ ܢܬܐ ܠܗ ܙܒ̈ܢܐ ܢܝ̈ܚܐ ܇ ܘܝܘܡ̈ܬܐ ܦܨܝܼ̈ܚܐ ܇ ܕܢܩܪܐ ܒܗ ܒܚܲܕܘܬܼ ܠܸܒܿܐ : ܘܢܐܬܪ ܡܢܗ ܘܠܐܚܪ̈ܢܐ ܢܘܬܿܪ ܐܡܝܢ . ܩܦܠܐܘܢ ܕܫܒܥܐ ܀ ܡܛܠ ܗܿܝ ܕܐܪܙܐ ܕܡܟܼܘܼܪܝܐ ܘܫܘܡܠܝܗ ܀ ܘܒܹܗ ܐܝܼܬܼ ܦܤ̈ܘܩܐ ܫܬܐ ܀ ܦܤܘܿܩܐ ܩܕܡܵܝܐ ܡܛܠ ܗ̇ܝ ܕܢܡܘܿܤܐ ܕܡܟܼܘܪܝܐ ܡ̣ܢ ܐܠܗܐ ܝܼܗܝܼܒ ܐܡ̇ܪܝܼܢܢ ܓܹܝܪ ܕܢܡܘܿܤܐ ܗܢܐ ܕܡܟܼܘܼܪܝܐ ܐܠܗܐ ܦܩ̣ܕ ܒܝܲܕ ܡܘܼܫܐ pb. f.140r ܟܕ ܐܡ̣ܪ . ܕܠܐ ܫܲܦܝܼܪ ܕܢܗܘܐ ܐܕܡ ܒܠܚܘܿܕܘܗܝ : ܐܠܐ ܢܸܥܒܸܿܕ ܠܗ ܡܥܕܪܢܐ ܐܟܼܘܬܹܗ . ܘܢܤ̣ܒ ܐܸܠܥܐ ܡ̣ܢ ܐܠܥ̈ܘܗܝ ܘܥܲܒܕܗ̇ ܠܗ ܐܢܬܿܬܼܐ . ܫܲܪܪ ܕܝܢ ܡܪܢ ܡܫܝܼܚܵܐ ܠܦܘܼܩܕܢܐ ܗܢܐ ܇ ܒܗܿܝ ܕܐܡ̣ܪ . ܕܡ̣ܢ ܒܪܫܝܼܬܼ ܕܟܲܪ ܘܢܸܩܒܼܐ ܒܪ̣ܐ ܐܢܘܿܢ . ܘܒܗܿܝ ܕܢܸܫܒܘܿܩ ܓܼܒܪܐ ܠܐܒܘܼܗܝ ܘܠܐܡܹܗ ܐܸܩܦ ܠܐܢܬܿܬܼܗ ܇ ܘܢܸܗܘܘܿܢ ܬܪܝܗܘܿܢ ܚܕ ܒܤܲܪ . ܐܦ ܕܝܢ ܘܫܠܚܝܐ ܐܠܗܝܐ . ܟܕ ܢܩ̇ܦ ܠܦܘܼܩܕܵܢܐ ܗܢܐ ܡܲܐܪܸܙ ܟܕ ܐܡ̇ܪ . ܕܩܕܝܼܫ ܙܘܼܘܓܼܐ ܒܟܠ ܘܥܲܪܤܗܘܢ ܕܟܝܐ ܗܝܼ . ܡܝܲܬܼܿܪ ܗܘܼ ܡܵܕܝܢ ܙܘܼܘܓܼܐ ܕܟܼܝܐ ܐܟܼܡܐ ܕܐܡ̣ܪ ܫܠܝܚܐ . ܒܗ̇ܝ ܕܟܿܠܐ ܚܹܐܦܵܐ ܕܓ [...] ܐ ܘܦܚ̈ܙܐ . ܘܙ̈ܢܝܐ ܡ̣ܢ ܬܲܛܘܫܬܿܐ ܠܐ ܢܡܘܿܤܝܬܿܐ . ܘܐܦ ܓܹܝܪ ܘܩܢܘܿܢܐ ܩܕܡܝܐ ܗ̇ܘ ܕܤܘܼܢܗܵܕܘܿܣ ܕܓܢܓܪܐ ܐܡ̇ܪ . ܐܢ pb. f.140v ܐܢܵܫ ܢܸܥܕܿܘܿܠ ܠܙܘܼܘܓܼܐ . ܘܠܐܝܕܿܐ ܕܕܡܟܿܐ ܥܲܡ ܒܲܥܠܗ̇ ܟܕ ܐܝܼܬܝܗ̇ ܡܗܲܝܡܢܬܐ ܟܹܝܬܼ ܘܢܲܟܼܦܬܐ ܢܸܬܛܲܡܐ ܆ ܢܸܗܘܐ ܚܪܹܡ ܀ ܐܦ ܠܩܵܢܘܿܢܗ̇ ܪܒܼܝܼܥܬܐ ܕܗܕܐ ܤܘܼܢܗܵܕܘܿܣ ܐܝܼܬܼܘܗܝ . ܐܢ ܐܢܵܫ ܢܸܬܦܲܠܓܼ ܠܡܸܤܒܼ ܩܘܼܪܒܢܐ ܡ̣ܢ ܩܲܫܝܫܐ ܕܐܙܕܘܓ ܆ ܢܗܘܐ ܚܪܸܡ ܀ ܐܦ ܕܝܢ ܘܡܛܠ ܕܗܘܸ ܙܘܼܘܓܼܐ ܐܝܬܼܘܗܝ ܥܠܬܐ ܠܢܛܘܼܪܬܗ ܕܐܕܫܐ ܐܢܫܝܐ ܘܝܘܼܒܵܠܹܗ .. ܐܦ ܕܝܢ ܘܡܛܠ ܕܡܢܵܬܼ ܥܠܬܐ ܗܘܼ ܠܲܫܟܼܝܼܚܘܼܬܗ̇ ܕܢܦܫܐ ܡܠܝܼܠܬܐ : ܗ̇ܝ ܕܐܝܼܬܝܗ̇ ܫܘܼܡܠܝܐ ܩܕܡܝܐ ܕܓܘܼܫܡܵܐ ܟܝܵܢܝܐ ܘܐܘܪܓܢܝܐ ܇ ܕܠܘ ܡ̣ܢ ܗܘܼܠܹܐ ܐܦܠܐ ܒܗܘܼܠܐ ܐܝܼܬܹܝܗܿ ܇ ܗܿܝ ܕܲܡܢܵܬܼܐ ܕܬܙܝܼܥܝܼܘܗܝ ܠܓܘܼܫܡܵܐ ܘܬܲܕܪܸܟ ܟܠܗܹܝܢ ܗ̇ܢܝܢ ܕܐܝܼܬܲܝܗܹܝܢ ܒܚܝܠܐ ܀ ܠܐ ܕܝܢ ܢܸܤܒܿܪ ܐܢܫ ܕܡܛܠ ܕܡܝܲܩܪ ܗܘ̣ ܙܘܘܓܼܐ ܡ̣ܢ ܒܬܼܘܼܠܘܼܬܐ . ܘܡ̣ܢ ܗ̇ܝ ܕܒܼܝܼܚܝܼܕܵܝܘܼܬܼܐ pb. f.141r ܐܢܫ ܢܸܚܐ ܘܢܸܦܠܘܚ ܆ ܐܸܠܐ ܢܸܕܥ ܕܙܘܼܘܼܓܼܐ ܠܗ̇ܢܘܢ ܡ̇ܢ ܕܡܸܙܕܟܹܝܢ ܡ̣ܢ ܪܓܿܬܼ ܦܓܼܪܐ : ܘܡ̣ܢ ܚܲܫ̈ܐ ܚܘܼܫ̈ܒܝܐ ܒܲܠܚܘܿܕ ܡܝܲܬܿܪ ܘܥܵܗܹ̇ܢ ܐܝܟ ܕܐܡ̣ܪ ܐܠܗܝܐ ܦܘܠܘܿܣ . ܬܘܼܒ ܐܡ̇ܪ ܐܢܐ ܕܝܢ ܠܐܝܠܝܢ ܕܐܝܼܬ ܠܗܘܿܢ ܢܸܫ̈ܐ ܇ ܘܠܐܪ̈ܡܠܬܐ . ܕܦܲܩܚ ܠܗܘܿܢ ܐܢ ܢܩܵܘܘܿܢ ܐܟܼܘܬܼܝ . ܐܢ ܠܐ ܕܝܢ ܡܤܲܝܒܿܪܝܼܢ . ܢܸܙܕܲܘܓܼܘܢ . ܦܲܩܚ ܓܹܝܪ ܠܡܸܤܲܒܼ ܐܢܬܿܬܐ ܆ ܛܵܒܼ ܡ̣ܢ ܕܠܡܐܩܕ ܒܪܓܼܬܐ . ܦܤܘܩܐ ܕܬܼܪܝܢ ܀ ܡܛܠ ܗ̇ܝ ܕܢܲܩܝܼܦܘܼܬܐ ܗܕܐ ܡܸܬܪܓܼܫܢܝܼܬܐ ܛܘܼܦܤܐ ܗܝܼ ܠܢܲܩܝܼܦܘܼܬܐ ܡܸܬܼܝܲܕܥܵܢܝܼܬܼܐ ܐܡ̇ܪܝܼܢܢ . ܕܟܠ ܕܒܼܥܠܡܵܐ ܗܢܐ ܡܸܬܼܚܲܙܝܵܢܐ ܡܸܬܼܪܓܸܫ ܇ ܛܘܦܤܐ ܗܘ̣ ܘܛܠܠܐ ܠܥܠܡܵܐ ܗ̇ܘ ܠܐ ܡܸܬܚܲܙܝܢܐ ܘܠܐ ܡܸܬܪܓܼܫܢܐ ܐܟܼܡܐ ܕܐܡ̣ܪ ܕܝܵܢܹܘܤܝܼܘܿܣ ܪܒܿܐ . ܘܡܛܠ ܗܕܐ ܟܠܡܕܡ ܕܨܵܝܪܝܼܢܢ ܗܪܟܐ ܡܸܬܪܓܼܫܢܐܝܼܬܼ ܢܼܝܼܫܢ ܠܡܕܡ pb. f.141v ܐܚܪܝܢ ܚ̇ܐܪ : ܕܗܘܼܝܘܼ ܢܝܼܫܐ ܕܡܸܣܬܲܟܹܿܐ ܡܸܬܼܝܲܕܥܬܐܝܼܬܼ . ܗܟܼܢܐ ܘܐܦ ܗܕܐ ܢܲܩܝܼܦܘܼܬܐ ܕܒܲܡܟܼܘܼܪܝܐ ܡܸܬܓܲܡܪܐ ܦܓܼܪܢܐܝܼܬܼ ܆ ܘܛܘܼܦܤܐ ܗܘ̣ ܨܵܝܪܐ ܕܢܲܩܝܼܦܘܼܬܐ ܐܚܪܬܼܐ ܪܘܼܚܢܐܝܼܬܼ . ܕܠܗܕܐ ܫܠܝܼܚܐ ܐܠܗܝܐ ܦܘܠܘܣ ܡܲܕܟܿܪ ܒܐܓܪܬܹܿܗ ܕܠܘܬ ܐܦܤܝ̈ܐ . ܐܡ̇ܪ ܓܹܝܪ ܕܓܼܒܪܐ ܪܫܗ̇ ܗܘ̣ ܕܐܢܬܿܬܼܐ : ܐܝܟܢܐ ܕܐܦ ܡܫܝܼܚܵܐ ܪܹܫܵܐ ܗܘ̣ ܕܥܕܬܿܐ . ܚܵܘܝܼ ܕܝܢ ܒܗܕܐ ܆ ܕܪܫܐ ܗܘ̣ ܓܲܒܪܐ ܠܐܝܬܿܬܼܐ : ܡܛܠ ܢܤܝܼܒܼܘܼܬܼܗܿ ܕܡܸܢܹܗ̇ . ܘܡܛܠ ܕܠܗ ܐܸܬܼܒܲܪܝܲܬ̤ . ܘܐܝܟ ܕܠܥܘܕܪܢܗ ܐܸܬܝܲܗܒܬ̤ . ܘܠܗܕܐ ܙ̇ܕܩ ܕܬܸܫܬܲܥܒܿܕ ܠܗ̇ . ܡܫܝܼܚܐ ܕܝܢ ܪܫܐ ܠܥܕܬܐ ܆ ܒܗܿܝ ܕܗܘܸ ܐܝܼܬܼܘܗܝ ܡܲܚܝܢܗ̇ ܕܓܒܝܼܠܬܐ ܇ ܘܡܢܘ ܩܵܢܝܐ ܫܘܼܡܠܝܐ ܘܓܼܡܝܼܪܘܼܬܐ ܀ ܬܘܼܒ ܐܡ̇ܪ ܀ ܐܸܠܐ ܕܥܹܕܬܿܐ ܡܫܬܥܒܕܐ ܠܲܡܫܝܼܚܵܐ ܆ pb. f.142r ܗܟܢܐ ܐܦ ܢܸܫ̈ܐ ܠܒܲܥܠܝܗܹܝܢ . ܥܕܬܿܐ ܓܹܝܪ ܠܟܸܢܫܐ ܕܢܗܝ̈ܡܢܐ ܩܪܐ ܕܒܲܡܫܝܚܐ ܇ ܗ̇ܢܘܢ ܕܡܵܘܕܝܢ ܒܗ ܘܡܸܫܬܲܥܒܿܕܝܢ ܠܗ ܘܤܓܿܕܝܢ ܆ ܐܝܟ ܕܠܡܵܪܐ ܘܒܪܘܿܢܐ ܇ ܕܡܢܗ ܐܸܬ̣ܘ ܠܗ̇ܝ ܕܢܸܗܘܘܿܢ ܐܝܼܬܼܝܗܘܿܢ ܒܩܸܨܬܼ ܚܕܵܝܘܼܬܹܗ ܕܒܲܒܼܪܘܼܬܼ ܐܠܗܐ ܡܸܠܬܐ ܇ ܕܡ̣ܢ ܕܡܘܼܬܐ ܕܫܘܼܥܒܵܕܐ ܗܢ̣ܐ . ܙ̇ܕܩ ܠܐܢܬܬܐ ܕܬܸܫܬܲܥܒܿܕ ܠܒܲܥܠܗ̇ . ܡܛܠ ܕܡܢܗ ܗܝܸ ܘܠܘ ܗܘܸ ܡܢܗ̇ .. ܘܬܼܘܼܒ ܡܛܠ ܫܘܼܪܪ ܢܩܲܝܼܦܘܼܬܐ ܗ̇ܝ ܕܐܟܼܡܐ ܕܦܩ̣ܕ ܠܐܢܬܿܬܼܐ ܆ ܗܟܼܢܐ ܘܐܦ ܠܓܼܒܼܪ̈ܐ ܐܡ̇ܪ . ܓܒܼܪ̈ܐ ܐܲܚܸܒܼܘ ܢܸܫ̈ܝܟܘܢ ܆ ܐܝܟ ܕܐܦ ܡܫܝܼܚܐ ܐܲܚܸܒܼ ܠܥܹܬܹܿܗ : ܘܢܲܦܫܗ ܐܲܫܠܹܡ ܥܠ ܐܦܝ̈ܗ : ܕܲܢܩܲܕܫܝܼܗ̇ ܘܲܢܕܲܟܹܿܝܗ̇ ܒܲܤܚܵܝܐ ܕܡ̈ܝܐ ܆ ܘܲܢܩܝܼܡܝܼܗ̇ ܥܹܕܬܿܐ .. ܠܢܦܫܗ ܟܕ ܡܫܲܒܿܚܐ : ܘܫ̄ . ܗ̇ܢܘ ܕܝܢ ܆ ܐܟܼܡܐ ܕܚܘܼܒܿܐ ܫܪܝܼܪܐ ܚܵܘܝܼ ܡܪܢ ܨܝܕ pb. f.142v ܥܹܕܬܹܿܗ : ܒܚܲܫܐ ܕܥܠ ܐܦܝ̈ܗ ܆ ܗܟܹܢܐ ܙ̇ܕܩ ܠܟܘܢ ܐܦ ܐܢܬܘܿܢ ܠܡܸܛܪ ܚܘܼܒܿܐ ܕܢܩܝܼܦܘܬܐ ܗܕܐ ܠܘܵܬܼ ܢܸܫ̈ܝܟܿܘܢ . ܕܲܢܩܼ̈ܕܫܢ ܢܲܦܫ̈ܬܗܝܢ ܘܢܸܛܪ̈ܢ ܕܟܝܘܼܬܐ ܘܩܕܝܼܫܘܼܬܐ . ܒܲܕ ܗܘܸ ܡ̇ܢ ܡܪܢ ܡܫܝܚܐ ܒܢܲܩܝܼܦܘܼܬܹܗ ܕܠܘܬܼ ܐܠܗܐ ܡܠܬܐ . ܩܢ̣ܐ ܠܐ ܚܵܫܘܿܫܘܼܬܐ ܘܠܐ ܡܵܝܘܿܬܼܘܼܬܐ : ܘܠܐ ܡܸܬܚܲܒܿܠܢܘܼܬܼܐ ܘܠܐ ܡܸܨܛܲܠܝܢܘܼܬܐ ܇ ܘܚ̈ܝܐ ܕܩܢܘܿܡܐ ܇ ܘܫܲܟܸܿܢ ܐܢܝܢ ܠܥܕܬܹܿܗ ܚܘܼܒܵܢܐܝܼܬ ܒܝܲܕ ܢܩܝܦܘܬܗ̇ ܕܠܘܬܹܗ . ܪܗܒܘܿܢܐܝܼܬ ܗܪܟܐ ܕܬܫܬܪܪ ܒܗܝܢ ܒܿܬܼܪ ܩܝܵܡܬܐ ܘܬܸܩܢܹܐ ܐܢܝܢ ܓܡܝܼܪܐܝܼܬܼ ܬܡ̇ܢ . ܗܟܼܢܐ ܘܐܦ ܐܢܬܘܿܢ ܐܘܿ ܓܲܒܪ̈ܐ : ܙ̇ܕܩ ܠܟܘܿܢ ܠܲܡܩܵܘܝܘܼ ܒܚܘܒܐ ܫܪܝܼܪ ܘܕܟܝܐ ܨܝܕ ܢܸܫܝ̈ܟܘܢ ܀ ܘܬܘܼܒ ܐܡ̇ܪ . ܡ̇ܢ ܕܠܐܢܬܿܬܹܗ ܡܲܚܸܒܼ ܆ ܢܲܦܫܗ ܗܘ̣ ܡܲܚܸܒ . ܠܐ ܓܝܪ ܐܢܫ ܡܡܬܼܘܿܡ ܤܢ̇ܐ ܦܓܗ ܇ ܐܠܐ ܡܬܲܪܤܹܐ ܠܗ ܆ pb. f.143r ܘܝܨ̇ܦ ܕܝܼܠܗ . ܗ̄ ܆ ܕܒܲܓܼܒܼܝܠܬܐ ܩܲܕܡܝܬܐ ܕܐܕܡ ܘܲܢܤܝܼܒܼܘܼܬܼ ܐܸܠܥܹܗ̇ ܘܬܲܩܢܗ̇ ܠܗ ܐܢܬܬܐ ܆ ܚܕ ܦܓܼܪ ܗܘܸܘ ܒܢܲܩܝܼܦܘܼܬܼܵܐ . ܡܛܠ ܗܕܐ ܙ̇ܕܩ : ܕܐܟܼܡܐ ܕܲܡܬܲܪܤܐ ܐܢܵܫ ܠܦܓܼܪܗ ܘܝܨ̇ܦ ܕܝܼܠܗ ܆ ܗܟܼܢܐ ܙ̇ܕܩ ܕܬܗܘܐ ܠܗ ܐܟܼܝܼܦܘܼܬܐ ܕܐܵܦ ܠܲܦܓܼܪ ܐܢܬܿܬܼܗ ܢܬܲܪܤܹܐ ܘܢܐܨܦ . ܗܿܝ ܕܝܢ ܕܐܝܟܿܢܐ ܕܐܦ ܡܫܝܼܚܐ ܕܥܕܬܹܿܗ . ܡܛܠ ܕܗܕܡ̈ܐ ܚܢܢ ܕܦܓܼܪܹܗ ܇ ܘܡ̣ܢ ܒܸܤܪܹܗ ܘܡ̣ܢ ܓܪ̈ܡܘܗܝ . ܗ̄ ܆ ܐܟܼܡܐ ܕܚܵܘܐ ܡܢܵܬܐ ܗܘܸܬ ܡ̣ܢ ܐܕܡ : ܡ̣ܢ ܒܸܤܪܗ ܘܡ̣ܢ ܓܲܪ̈ܡܵܘ̄ . ܗܟܢܐ ܐܦ ܚܢܢ ܗܕܡ̈ܐ ܐܝܼܬ̣ܿܝܢ ܕܡܫܝܼܚܐ : ܒܢܲܩܝܼܦܘܼܬܐ ܕܒܝܕ ܛܲܝܒܿܘܼܬܐ ܕܪܘܼܚܐ ܩܲܕܝܼܫܐ : ܕܐܸܬܼܝܲܗܒܿܬ̤ ܠܢ ܒܲܥܡܵܕܐ ܩܲܕܝܼܫܐ : ܘܒܚܘܼܕܬܼܐ ܕܡ̣ܢ ܕܪܫ ܇ ܕܒܹܗ ܡܬܕܡܝܢܢ ܒܚܪܬܼܐ ܠܲܡܫܝܼܚܐ ܠܲܩܝܵܡܬܐ . ܗ̄ ܆ ܒܠܐ ܡܝܘܬܘܬܐ ܘܒܠܐ ܡܸܫܬܚܠܦܢܘܼܬܐ . ܘܫ̄ : pb. f.143v ܬܘܼܒܼ ܐܡ̇ܪ . ܗܢܐ ܐܪܙܐ ܪܒܿ ܗܘܼ . ܐܸܢܵܐ ܕܝܢ ܐܡ̇ܪ ܐܢܐ ܥܠ ܡܫܝܚܐ ܘܥܠ ܥܕܬܹܿܗ . ܗ̄ ܆ ܕܐܸܢܗܘܸ ܕܓܲܠܝܘܼܬܐ ܘܒܲܪܝܘܼܬܵܐ ܕܤܘܥܪ݁ܢܐ ܡܛܠ ܓܒܼܪܐ ܘܐܢܬܬܐ ܒܡܸܠܬܐ ܡܸܬܼܚܵܘܝܐ ܆ ܐܠܐ ܪܵܐܙܵܐ ܒܪܐ ܟܤܹܐ ܒܗܘܢ ܒܗܠܝܢ . ܗ̄ : ܕܡܫܝܼܚܐ ܘܕܥܹܕܬܹܿܗ : ܗܿܝ ܕܐܝܼܬܹܝܗ̇ ܟܢܘܼܫܝܐ ܕܡܗܝ̈ܡܢܐ . ܒܗܿܝ ܕܒܹܗ ܘܲܒܼܥܹܕܬܹܿܗ ܐܸܬܓܿܡܪ ܘܐܸܫܬܲܡܠܝܼ ܗܘܸ ܛܘܼܦܤܐ ܘܛܸܠܢ̈ܝܬܐ ܕܨ̈ܒܘܬܐ . ܘܡܼܛܠ ܕܐܟܼܡܐ ܕܐܘܠܕܢ ܛܘܦܤܐ ܗܿܘ ܠܥܠܡܵܐ ܒܢܸܩܦܐ ܗܢܐ ܡܸܬܪܓܫܢܐܝܬܼ ܆ ܗܟܼܬܐ ܒܲܡܫܝܼܚܐ ܗܘܸܐ ܠܢ ܡܵܘܠܕܐ ܪܘܼܚܢܝܐ ܒܢܲܩܝܦܘܼܬܹܗ ܕܠܥܕܬܗ ܕܐܝܼܬܝܗ̇ ܚܢܢ ܪܘܼܚܵܢܐܝܼܬܼ : ܘܝܗܒ̣ ܠܢ ܕܢܸܬܕܿܡܹܐ ܒܗ ܒܚ̈ܝܐ ܐܡܝܼܢ̈ܐ ܘܠܐ ܚܵܫ̈ܘܿܫܐ ܇ ܘܢܹܐܪܬܼ ܤܝܼܡܬܼ ܒܢ̈ܝܐ ܥܡ ܛܒ̈ܬܐ ܐܝܠܝܢ ܕܠܐ ܡܸܫܟܿܚ ܠܸܫܢ ܒܸܤܪܐ ܕܲܢܬܲܪܓܹܿܡ ܐܢܝܢ . ܒܗܠܝܢ ܘܕܐܲܝܟ pb. f.144r ܗܠܝܢ ܇ ܐܸܬܦܲܪܤܘ ܐܒܗ̈ܝܢ ܢܦܝܼܚ̈ܝ ܡ̣ܢ ܪܘܼܚܐ ܕܩܘܼܕܫܐ ܇ ܕܢܓܕܘܢܢ ܠܘܬ ܗܠܝܢ ܫܡ̈ܝܢܝܬܐ . ܟܐܢܐܝܬܼ ܐܲܩܹܦܘ ܘܥܡ ܟܝܵܢܐ ܪܕܵܘ ܇ ܘܐܲܠܦܘܼܢ ܐܝܟܿܢܐ ܢܚܙܐ ܐܢܝܢ ܠܐܝܠܝܢ ܕܠܐ ܡܸܬܚܲܙ̈ܝܵܢ ܒܡܸܬܚܲܙ̈ܝܢܝܬܐ ܇ ܘܡ̣ܢ ܡܸܬܪ̈ܓܫܢܝܬܐ ܢܸܬܿܕܲܪܓܼ ܠܡܸܬܝܲܕܥ̈ܢܝܵܬܐ . ܐܸܬܚܘܝܬ̤ ܗܟܼܝܠ ܒܗܠܝܢ ܕܠܥܸܠ ܐܲܝܬܿܝܼܢ ܇ ܕܢܩܝܼܦܘܼܬܐ ܗܕܐ ܡܸܬܪܓܫܢܝܬܐ ܕܠܬܼܪܹܝܢ ܚܕ ܥܵܒܼܕܐ ܒܫܘܬܦܘܬܐ ܐܝܟ ܕܡܠܸܦ ܟܬܒܐ ܐܠܗܐ . ܕܵܡܝܐ ܒܲܙܢܐ ܡܕܡ ܠܢܩܝܦܘܬܐ ܗܿܝ ܡܸܬܝܲܕܥܢܝܬܐ ܕܲܠܚܕ ܥܡ ܤܓ̈ܝܐܐ ܚܕ ܥܵܒܼܕܵܐ . ܒܗܿܝ ܕܐܝܟ ܛܘܼܦܤܐ ܗܝܼ ܠܬܲܦܸܢܟܼܵܐ ܇ ܘܐܝܟ ܛܸܠܠܐ ܠܓܘܼܫܡܵܐ ܕܲܫܪܪܗܝܢ ܕܨܸ̈ܒܘܬܐ .. ܘܡܛܠ ܕܡܫܝܼܚܐ ܗܘܸ ܠܗ ܟܲܢܝܸ ܚܲܬܼܢܐ ܇ ܒܫܲܪܒܿܐ ܕܚܲܟܿܝܼ̈ܡܬܐ ܘܤܟܼ̈ܠܬܐ ܇ ܐܦ ܝܘܚܢܢ ܡܲܥܡܕܢܐ ܗܿܘ ܕܚܲܬܼܢܐ ܫܡܲܝܵܢܐ ܐܡ̣ܪ . ܡ̇ܢ ܕܐܝܼܬܼܿ ܠܹܗ ܠܡ pb. f.144v ܟܠܬܐ ܚܬܼܢܐ ܗܘ̣ . ܪܵܚܡܹ̇ܗ ܕܝܢ ܕܚܲܬܼܢܐ ܗ̇ܘ ܕܩ̇ܐܡ ܘܨܵܐܬܼ̇ ܠܗ : ܘܤܓܝܐܬܼ̈ܐ ܕܐܝܟ ܗܠܝܢ ܕܡܲܤ̈ܒܿܗܢ ܠܫܪܒܐ ܕܐܝܟ ܗܢܐ ܡܨܸܐ ܐܢܫ ܡܸܫܟܿܚ . ܐܠܐ ܥܡ ܡ̣ܠܬܐ ܕܫܠܝܚܐ ܐܠܗܝܐ ܇ ܘܠܐ ܥܠ ܚܕܵܐ ܤܢܝܼܩܝܼܢܢ ܠܡܲܝܬܿܝܘܼ . ܦܤܘܩܐ ܕܬܸܠܬܐ ܀ ܡܛܠ ܗ̇ܝ ܕܐܝܟܿܢܐ ܡܬܕܲܡܹܝܢ ܗܠܝܢ ܕܒܲܡܟܼܘܼܪܝܐ ܡܸܬܓܡܪ̈ܢ ܇ ܠܗ̇ܢܝܢ ܕܡܫܝܼܚܐ ܘܥܹܕܬܹܿܗ . ܐܡ̇ܪܝܼܢܢ . ܕܗ̇ܝ ܕܟܼܕ ܡܸܬܡܲܢܥܝܼܢ ܚܢܢ ܠܲܡܫܘܼܚܬܐ ܕܬܼܠܬܼܝܼܢ ܫܢ̈ܝܼܢ ܥܵܒܼܕܝܼܢܢ ܡܟܼܘܼܪܝܐ ܕܐܲܢܬܿܬܼܐ ܆ ܡܐܬܝܼܬܗ ܕܡܪܢ ܕܠܥܠܡܵܐ ܗܢܐ ܡܪܲܙܙܝܼܢܢ . ܒܡܟܼܘܼܪܝܐ ܕܝܢ ܆ ܦܘܼܪܩܢܐ ܕܐܲܟܼܪܸܙ ܠܢ ܕܡܲܠܟܿܘܼܬܼܐ ܕܲܫܡܲܝܐ ܇ ܗܕܐ ܕܪܗܒܼܘܿܢܗ̇ ܫܩ̣ܠܢ ܘܟܲܕܘܼ . ܠܐ ܕܝܢ ܒܲܥ̇ܒܕܐ ܐܸܬܓܡܪܬܼ ܨܐܕܝܢ ܇ ܕܗܟܢܐ ܐܦ ܚܲܬܼܢܐ ܘܟܠܬܐ ܇ ܠܝܬܿ ܠܗܘܢ ܕܥܲܡ ܚܕ̈ܕܐ ܢܸܫܬܘܬܦܘܼܢ ܒܲܡܟܼܘܼܪܝܐ ܇ ܡܛܠ ܕܠܐ ܡܲܛܝܸ pb. f.145r ܠܗ ܥܕܲܟܹܿܝܠ ܙܒܼܢܐ ܕܒܘܼܤܵܡܵܐ . ܒܗ̇ܝ ܕܲܫܘܹܝܢ ܐܟܚܕ ܥܲܡ ܓܘܐ ܒܓܼܠܼܝܼܙܘܼܬܼܐ ܕܡ̣ܢ ܚ̈ܕܕܐ ܇ ܐܟܼܡܵܐ ܕܟܠܗܘܢ ܒܢܝܢ̈ܫܵܐ ܒܥܠܡܐ ܗܢܐ ܓܠܝܼܙܝܼܢ ܡ̣ܢ ܒܘܼܤܵܡܵܐ ܘܲܫܘܸܝܢ ܒܗ ܡܗܝ̈ܡܢܐ ܘܟܼܦܘܿܪ̈ܐ ܀ ܗ̇ܝ ܕܐܝܼܩܵܪܐ ܝܿܗܒܿܝܼܢ ܠܚ̈ܕܕܐ ܒܚܘܼܤܪܢܐ ܕܚܵܤܿܪܝܼܢ . ܠܥܤܩܘܼܬܐ ܕܢܛܘܼܪܬܼ ܢܡܘܤ̈ܐ . ܘܲܡܤܲܝܒܿܪܢܘܼܬܐ ܕܵܡܝܐ ܕܡ̣ܢ ܐܲܠܝܼܨ̈ܘܵܬܼܐ ܕܒܥܸܠܕܒ̈ܒܐ ܕܒܗܢܐ ܥܠܡܐ ܡܩܲܒܿܠܝܼܢ ܡܗܝ̈ܡܢܐ ܀ ܗܿܝ ܕܡܸܬܼܟܲܢܫܝܼܢ ܘܝܵܗܒܿܝܼܢ ܠܗ ܠܡܲܗܪܐ ܘܟܲܕ ܟܡܝܼܪܝܢ ܘܥܵܤܩܐ ܠܗܘܢ ܡܛܠ ܪܸܚܡܬܼ ܟܸܤܦܐ : ܘܫܘܼܢܵܝܗ ܕܡܢܗܘܿܢ ܆ ܠܫܘܢܝܐ ܗܿܘ ܕܒܡܵܘܬܐ ܕܵܡܝܐ : ܕܐܦܢ ܛܡܝܼܪ ܗܘܼ ܒܗ ܤܒܪܐ ܕܩܝܵܡܬܐ : ܘܒܘܼܤܡܐ ܕܡܸܤܬܲܟܹܿܐ . ܐܠܐ ܟܵܪܝܐ ܠܢ ܟܕ ܡܫܲܢܝܢܢ ܇ ܐܟܼܡܐ ܕܟܼܵܪܝܐ ܠܗܘܢ ܠܐܝܠܝܢ ܕܝܵܗܒܿܝܼܢ ܟܸܤܦܗܘܢ ܇ ܐܦܢ ܐܝܼܬܼ pb. f.145v ܬܡ̇ܢ ܚܲܕܘܼܬܼܐ ܕܟܼܠܬܼܐ ܀ ܡܸܫܬܿܘܼܬܼܐ ܕܝܢ ܕܥܵܒܕܝܼܢܢ : ܘܙܡ̈ܝܢܐ ܕܢܦ̇ܩܝܼܢ ܘܛܘܼܝܵܒܼ ܡܐܟܼ̈ܠܬܐ : ܠܩܝܵܡܬܐ ܕܗܵܘܝܐ ܒܡܸܨܥܝܘܼܬܐ ܕܡܼܵܠܐܟܹ̈ܐ : ܕܲܡܓܼܒܹܿܝܢ ܙܝܼ̈ܙܢܐ ܡ̣ܢ ܓܵܘ ܚܸ̈ܛܐ . ܕܵܡܝܐ ܀ ܗ̇ܝ ܕܲܡܟܲܢܫܝܼܢܢ ܙܡ̈ܝܢܐ ܡ̣ܢ ܟܠ ܓܲܒܿ ܐܟܼܙܢܐ ܕܐܝܠܝܢ ܕܫܵܘܹܝܢ ܠܡܠܟܿܘܼܬܐ ܡܟܲܢܫܝܼܢ ܠܗܘܿܢ ܠܓܲܒܿܐ ܝܲܡܝܢܝܐ ܘܝ̇ܨܦܝܢ ܕܝܼܠܗܘܢ . ܗܿܝ ܕܩܐ̇ܡ ܟܵܗܢܵܐ ܘܲܡܫܡ̈ܫܢܐ ܒܪܫ ܓܘܼܕܐ ܆ ܕܵܡܝܐ ܠܩܵܘܡܐ ܕܡܪܢ ܡܫܝܼܚܐ ܟܕ ܝܵܬܹ̇ܒܼ : ܘܡܠܐܟ̈ܘܗܝ ܕܩ̇ܝܡܝܼܢ ܩܕܡܘܗܝ ܀ ܗܿܝ ܕܡܩܝܼܡ ܠܚܬܢܐ ܘܠܟܼܠܬܐ ܡ̣ܢ ܝܲܡܝܼܢܐ ܕܝܼܠܗ : ܘܲܠܫܘܫܒܝܼܢܐ ܘܲܠܫܘܫܒܝܼ̄ ܡ̣ܢ ܤܸܡܠܗ ܆ ܠܦܘܼܬܼ ܕܡܩܝܼܡ ܚܲܬܼܢܐ ܫܡܲܝܢܐ ܠܥܸܪ̈ܒܿܐ ܡ̣ܢ ܝܲܡܝܼܢܗ ܘܲܓܼܕܝ̈ܐ ܡ̣ܢ ܤܸܡܠܗ ܀ ܒܘܪ̈ܟܬܐ ܕܡܲܤܪܚ ܟܗܢܐ ܆ ܠܡܸ̈ܠܐ ܕܐܡ̇ܪ ܡܲܠܟܐ ܠܗܿܢܘܢ pb. f.146r ܕܡ̣ܢ ܝܲܡܝܼܢܗ : ܕܬܼܵܘ ܒܪ̈ܝܼܟܘܗܝ ܕܐܒܝ ܘܕܫܪܟܐ ܕ̄ܕܵܡ̈ܝܢ ܀ ܠܫܵܘ̈ܫܒܝܼܢܐ ܒܘܪܟܿܬܐ ܕܪܵܫܡܵܐ ܠܗܘܢ ܩܪܝܼܚܬܐ ܠܐ ܐܝܼܬܼ ܆ ܒܗ̇ܝ ܕܠܘ ܠܒܘܼܤܡܐ ܗܿܘ ܥܵܐܠܝܼܢ ܀ ܗܿܝ ܕܦܐ̇ܫ ܚܲܬܼܢܐ ܘܟܼܠܬܐ ܒܒܹܝܬܼ ܓܢܘܿܢܐ : ܘܢ̇ܦܩ ܫܘܫܒܝܼܢܐ ܘܫܘܫܒܝܼܢܬܐ : ܘܡܸܬܿܬܿܚܸܕ ܬܪܥܐ ܆ ܕܵܡܝܐ ܠܬܪ̈ܥܐ ܕܓܼܢܘܿܢܐ ܫܡܝܢܐ ܕܡܸܬܿܬܿܚܕܝܼܢ ܟܕ ܥ̇ܐܠ ܚܬܢܐ ܀ ܕܝ̇ܬܒ ܫܘܫܒܝܼܢܵܐ ܘܫܘܫܒܝܼܢܬܼܵܐ ܥܠ ܬܪܥܐ : ܘܩ̇ܪܝܢ ܘܠܐ ܡܸܬܦܬܿܚ ܠܗܘܿܢ : ܐܟܼܡܐ ܕܤܟ̈ܠܬܼܐ ܒܕܘܟ : ܘܥܲܒܕܵܐ ܒܝܼܫܐ ܡܲܤܒܿܗܵܐ ܆ ܕܠܐ ܥܢ̇ܐ ܠܗܘܢ ܚܲܬܼܢܐ ܀ ܫܘܬܦܘܼܬܼܐ ܕܚܲܬܼܢܐ ܘܟܼܠܬܐ ܆ ܕܵܡܝܵܐ ܠܗܲܢܝܼܐܘܬܐ ܕܢܸܤܬܲܟܿܢܐ ܘܒܘܼܤܡܐ ܕܪܚܝܼܡ ܗܘܼ ܝܲܬܿܝܼܪ ܡ̣ܢ ܟܠ ܡܐ ܕܡܸܬܼܚܙܐ ܀ ܡܚ̈ܘܬܐ ܗ̇ܢܘܢ ܕܒܼܵܠܥܝܼܢ ܫܘܫ̈ܒܝܢܐ ܕܵܡܝܐ ܠܬܲܫܢܝܼܩܐ ܕܥܘ̈̇ܠܐ ܀ ܒܘܼܤܵܡܵܐ pb. f.146v ܡܡܲܨܥܵܐ ܕܚܕ̈ܘܿܓܼܐ ܆ ܕܡ̇ܐ ܠܗܿܢܘܢ ܕܡܡܲܨܥܵܐܝܼܬܼ ܚ̇ܐ ܝܢ ܒܥܠܡܵܐ : ܘܲܡܡܲܨܥܵܐܝܬ ܡܸܬܼܒܲܤܡܝܼܢ ܒܡܲܠܟܿܘܼܬܐ : ܘܠܐ ܐܝܟ ܚܬܼܢܐ ܘܟܼܠܐ ܆ ܡܫܲܡܠܝ ܒܘܼܤܡܗܘܿܢ ܇ ܐܦܠܐ ܐܝܟ ܫܘܫܒܼ̈ܝܢܐ ܡܸܬܼܢܲܓܿܕܝܢ ܀ ܚܠܘܼܠܐ ܕܥܵܒܕܝܢ ܬܠܬܐ ܝܘ̈ܡܝܼܢ : ܐܵܘ ܫܒܼܥܐ ܆ ܗܢ̇ܘܢ ܕܒܼܬܠܬܐ . ܐܪܙ̇ܐ ܕܬܠܝܬܝܘܬܐ ܡܛܲܦܤܝܼܢ ܇ ܕܒܼܗܿ ܗܵܘܝܐ ܩܝܵܡܬܐ . ܘܲܒܼܫܲܒܼܥܐ ܆ ܛܘܦܤܐ ܕܒܼܘܼܤܡܐ ܕܠܐ ܫܘܼܠܵܐ ܡܚܵܘܹܝܢ ܇ ܗܿܘ ܕܒܐܡܝܼܢܘܼܬܼܐ ܡܟܲܬܿܪ . ܐܟܼܡܐ ܕܝܘܡ̈ܬܐ ܕܫܲܒܿܬܼܐ ܕܥܠ ܝܵܬܗܘܿܢ ܡܸܬܟܪܟܿܝܼܢ . ܗܟܼܢܐ ܘܐܦ ܛܘܼܒܢܐ ܡܪܝ ܐܦܪܝܡ ܀ ܚܠܘܼܠܐ ܕܚܲܬܢܐ ܡܵܝܘܿܬܐ ܆ ܬܠܬܐ ܝܘ̈ܡܝܼܢ ܘܐܸܬܒܲܛܠ . ܚܠܘܠܟܼܝ ܥܕܬܐ ܐܢ ܬܸܨܒܿܝܼܢ ܆ ܡܟܝܠ ܐܝܼܬܼܘ̄ ܘܠܥܠܡ . ܗܟܢܐ ܛܲܟܸܤܘ ܐܒܗ̈ܬܐ ܚܟܿܝܼ̈ܡܐ : ܕܒܼܗܠܝܢ ܥܵܠܡ̈ܢܝܬܐ ܢܲܓܲܕܘܼܢ ܠܡ̈ܠܝܠܐ ܕܟܕ ܡܥܲܩܒܼܝܼܢ ܀ ܀ ܀ ܝܗ ܀ ܀ ܀ pb. f.147r ܢܕܥܘܢ ܆ ܕܛܘܼܦܤܐ ܕܿܗܠܝܢ ܕܡܸܤܬܟ̈ܝܢ ܐܝܼܬܝܗܝܢ . ܐܝܟܿܢܐ ܕܟܕ ܚܵܝ̇ܪܝܼܢ ܒܕܘܼܒܿܪܗܘܿܢ ܘܝ̇ܕܥܝܼܢ : ܕܗ̇ܢܝܢ ܕܠܥܸܠ ܡܪܲܙܸܙ ܆ ܠܐ ܢܲܡܕܘܼܢ ܡ̣ܢ ܥܸܢܝܵܢܐ ܕܢܸܤܬܲܟܹܿܐ .. ܘܗܠܝܢ ܐܟܼܡܐ ܕܚܝܠܐ ܝܗܒܼ ܪܫܡ̣ܢ . ܦܤܘܩܐ ܕܐܪܒܥܐ ܀ ܡܛܠ ܨ̈ܒܘܬܐ ܕܐܸܠܐ ܒܗܹܝܢ ܠܐ ܡܫܬܡܠܐ ܡܟܼܘܼܪܝܐ ܘܨܠܝܼܒܐ . ܐܝܼܬܝܗܹܝܢ ܕܝܢ ܗܠܝܢ ܆ ܟܗܢܐ ܠܡܹܐܡܪ : ܘܟܼܤܐ ܕܕܡܐ ܘܡ̈ܝܐ . ܗ̄ ܆ ܚܲܡܪܐ ܕܡܙܝܼܓܼ : ܘܥܙܩܬܐ . ܘܚܢܢܐ ܀ ܩܲܕܡܝܼܬܼ ܆ ܡܛܠ ܟܗܢܐ ܐܡ̇ܪܝܢܢ ܕܝܢ ܕܟܗܢܐ ܐܝܼܬܼܘܗܝ ܓܵܡܘܿܪܐ ܕܟܠܗܹܝܢ ܐܪ̈ܙܢܝܬܐ ܇ ܘܐܸܠܐ ܒܡܸܨܥܝܘܼܬܼܗ ܠܐ ܡܸܬܓܡܪ ܚܕ ܡ̣ܢ ܐܪ̈ܙܐ ܩܕܝܼ̈ܫܐ ܕܒܥܕܬܢ . ܗܘܝܸܘ ܓܹܝܪ ܕܒܝܕ ܩܪܵܝܬܐ ܩܕܝܫܬܐ ܡܫܲܡܠܐ ܠܟܼܠܗܘܢ ܐܝܠܝܢ ܕܡܸܬܼܩܲܪܒܝܼܢ ܠܫܘܼܡܠܝܐ ܐܝܢܐ ܕܗܘܸ . ܘܕܟܡܵܐ ܕܡܸܫܟܿܚܐ ܡܕܲܡܐ ܀ ܀ ܀ ܝܙ ܀ ܀ ܀ pb. f.147v ܠܗ̇ܘ ܕܡܩܲܒܸܿܠ ܡܢܘ ܓܡܘܼܪܝܐ ܐܵܘ ܫܘܼܡܠܝܐ ܘܒܡܸܨܥܵܝܘܼܬܹܗ ܆ ܒܐܠܗܐ ܠܦܘܼܬ ܡܐ ܕܐܸܬܼܦܤܸܣ ܠܗ ܘܐܸܬܝܼ̱ܗܸܒܼ . ܡܛܠ ܟܵܤܐ ܟܤܐ ܕܝܢ ܕܡܙܝܼܓܼ ܡ̣ܢ ܚܲܡܪܐ ܘܡ̈ܝܐ : ܘܡܒܲܪܸܟ ܠܗ ܟܗܢܐ ܘܲܡܩܲܕܸܫ ܆ ܠܫܘܬܦܘܬܼܐ ܩܕܝܼܫܬܐ ܕܚܲܬܼܢܐ ܘܟܲܠܬܐ : ܟܕ ܠܗܿܘ ܡ̇ܢ ܬܪܝܢ ܬܘܼ̈ܠܬܐ : ܠܗܿܝ ܕܝܢ ܬܘܼܠܬܐ ܡܲܫܩܹܐ ܆ ܚܕܐ ܡ̇ܢ ܆ ܕܒܕܡܐ ܗܘܼ ܐܸܬ̱ܪ̈ܫܡܹܝܢ ܘܐܸܫܬܪܪ̈ܝܢ ܕܝܵܬ̈ܩܣ ܬܪ̈ܬܝܗܝܢ ܥܲܬܝܼܩܬܐ ܘܲܚܕܬܿܐ ܆ ܐܦ ܐܸܬܼܚ̈ܬܹܡܹܝܢ . ܐܚܪܬܼܐ ܕܝܢ ܆ ܕܟܕ ܒܡܲܤܒܼܐ ܕܕܡܐ ܗܿܘ ܕܪܹܫܵܝ ܗܘܼ ܒܦܓܼܪܐ ܡܸܫܬܿܘܬܵܦܝܼܢܢ ܆ ܠܡܫܝܼܚܐ ܡܸܬܚܲܝܕܝܼܢܢ : ܘܥܲܡܹܗ ܚܕ ܦܓܼܪ ܗܘܿܝܢܢ : ܐܟܼܡܐ ܕܡܲܠ̈ܦܢ ܘܲܡܫܲܪܪ̈ܢ ܡܸܠ̈ܐ ܐܠܗ̈ܝܬܐ .. ܗܟܢܐ ܘܐܦ ܟܕ ܡ̣ܢ pb. f.148r ܟܗܢܐ ܡܸܬܩܲܕܫ : ܗ̇ܘ ܕܲܡܫܵܘܬܸܿܦ ܒܗ ܠܬܪܝܗܘܢ ܦܪ̈ܨܘܦܐ ܚܲܬܼܢܐ ܠܡܹܐܡܲܪ ܘܟܼܠܬܐ : ܚܕܵܝܘܼܬܐ ܡܲܩܢܐ ܠܗܘܢ ܒܚܝܠܐ ܐܠܗܝܐ ܕܒܗ ܥܲܡ ܘܫܘܬܦܘܬܐ ܕܟܝܬܐ ܘܩܲܕܝܼܫܬܿܐ . ܘܡܛܠ ܕܚܬܢܐ ܪܫܐ ܗܘ̣ ܕܟܲܠܬܼܐ ܘܡܢܗ ܢܤܝܼܒܼܐ : ܘܗܘܸ ܒܪܵܫܝܼܬܼ ܩܕܡܝܬܼ ܐܬܒܪܝܼ ܘܗܝܸ ܒܬܪܟܸܢ ܆ ܡܲܙܕܩ ܠܗ ܩܵܢܘܢܐ ܠܦܘܬ ܡܢܵܬܼܐ ܕܝܵܪܬܘܼܬܹܿܗ ܬܪܝܢ ܬܘܼ̈ܠܬܐ ܠܡܸܫܬܿܐ : ܗܝܸ ܕܝܢ ܚܕ ܬܘܼܠܬܐ .. ܐܦ ܕܝܢ ܘܡܛܠ ܕܚܲܝܠܐ ܕܚܲܡܪܐ ܇ ܝܲܬܿܝܼܪ ܡ̣ܢ ܟܠܗܘܿܢ ܡܸܫ̈ܬܬܝܢܐ ܥܒ̇ܪ ܒܦܓܪܐ ܆ ܠܗ ܦܪܫ̣ܘ ܐܒܗ̈ܝܢ ܪ̈ܘܼܚܢܐ ܠܲܡܩܲܕܵܫܘܼ ܒܟܼܵܣ ܡܟܼܘܼܪܝܐ ܘܲܠܡܲܫܩܵܝܘܼ : ܠܘ ܡܕܡ ܐܚܪܝܢ . ܐܝܟܿܢܐ ܕܡܸܚܕܐ ܥܲܡ ܡܲܫܬܿܝܹܗ ܆ ܚܝܠܐ ܕܩܲܕܝܼܫܬܐ ܥܵܒ̇ܪ pb. f.148v ܒܦܘܼܪ̈ܝܗܘܢ ܕܫܵܬܼ̈ܝܵܘܗܝ ܘܒܚܘܼܒܿܐ ܘܒܚܕܘܼܬܐ ܡܫܵܘܬܸܿܦ : ܡܛܠ ܨܠܝܼܒܐ ܨܠܝܼܒܐ ܕܝܢ ܩܕܝܼܫܐ ܪܗܒܘܢܐ ܐܝܼܬܼܘܗܝ ܕܛܒ̈ܬܐ ܫܡ̈ܝܢܝܬܐ ܕܲܒܡܠܟܘܬܐ ܡܸܬܝܲܗ̈ܒܿܢ . ܘܐܝܟ ܤܵܗܕܐ ܚܲܝܐ ܡܸܬܿܬܿܤܝܼܡ ܒܟܼܵܤܐ : ܕܲܒܩܲܕܝܫܘܼܬܹܗ ܢܓܼܡܘܪ ܢܝܼܫܐ ܕܤܝܼܡ ܆ ܘܲܠܡܸܥܪܲܒܼ ܒܗܠܝܢ ܕܡܸܬ̈ܒܿܥܝܢ ܕܫܘܼܡܠܝܐ ܛܵܒܼܐ ܢܗܘܐ ܠܗܝܢ . ܡܛܠ ܥܙܩܬܐ ܥܙܩܬܼܐ ܕܝܢ ܬܘܼܒܼ ܆ ܡܛܠ ܕܒܼܗ̇ ܡܸܬܓ̇ܡܪ ܫܪܪ ܫܘܼܘ̈ܕܝܐ ܐܝܠܝܢ ܕܗ̣ܢܘܢ ܘܨܹܝܕ ܟܠܡ̇ܢ ܕܗ̇ܘܝܢ : ܒܗ̇ ܓܵܡ̇ܪܝܼܢ ܡ̈ܠܬܐ ܫܘܼܘ̈ܕܝܐ ܕܐܝܠܝܢ ܕܕܚ̇ܠܝܼܢ ܠܡܸܥܠ ܠܐܘܼܚܕܢ ܡܲܠܟܿܘܼܬܼܗܘܿܢ ܆ ܘܚܵܬ̇ܡܝܼܢ ܦܪ̈ܘܤܛܓܼܡܝܗܘܢ . ܘܒܗ̇ ܓܡ̣ܪܘ ܩܲܕܡ̈ܝܐ ܬܪ̈ܥܝܬܗܘܿܢ . ܥܙܩܬܐ ܓܹܝܪ ܛܥ̣ܢ ܐܠܝܼܥܵܙܪ ܥܲܒܼܕܗ ܕܐܒܪܗܡ ܐܒܼܐ ܠܒܹܝܬܼ ܠܵܒܼܢ ܒܲܪ ܒܬܼܘܼܐܝܠ : ܟܲܕ pb. f.149r ܠܪܦܩܵܐ ܡܛܠ ܐܝܼܤܚܵܩ ܒܲܪ ܡܘܼܠܟܿܢܐ ܡܟܼܪ . ܒܗ̇ ܐܸܫܬܲܡܠܝ ܫܘܘܕܵܝܗ ܕܝܗܘܕܐ ܠܘܬܼ ܬܵܡܪ . ܘܒܗ̇ ܐܬܓܿܡܪ ܫܘܼܘܕܵܝ ܦܸܪܥܘܢ ܡܲܠܟܿܐ ܠܝܘܤܦ ܟܐܢܐ ܟܕ ܐܲܡ̱ܠܟܗ ܥܠ ܡܸܨܪ̈ܝܐ . ܒܥܸܙܩܬܼܐ ܐܸܬܐ̱ܡܪ ܕܡܟܼܪ ܡܲܠܟܿܐ ܫܠܝܼܡܘܿܢ ܠܡܲܠܟܿܬܼ ܬܝܡܢܵܐ : ܘܒܗ̇ ܐܸܤܲܪ ܠܠܓܼܝܘ̈ܢܐ . ܘܒܗ̇ ܐܸܬܼܝܲܩܪ ܕܢܝܐܝܠ ܒܐܪܥܐ ܕܒܒ̈ܠܝܐ . ܘܒܥܸܙܩܬܐ ܕܐܸܬܿܬܿܤܝܼܡܬ̤ ܠܒܼܪܐ ܐܤܘܿܛܬܐ . ܐܫܬܪܪ ܒܗܝܡܢܘܼܬܐ ܐܟܚܕ ܘܒܫܘܼܠܛܢ ܒܪܘܼܬܼܐ ܘܡܸܬܼܦܲܢܝܵܢܘܬܐ : ܘܢܤ̣ܒ ܪܗܒܼܘܿܢܐ ܕܚ̈ܝܐ ܥܬܝ̈ܕܐ ܀ ܗܪܟܐ ܕܝܢ ܡܸܬܿܬܿܤܝܼܡܐ ܆ ܠܦܘܼܬܼ ܥܝܵܕܐ ܕܐܸܬܩܲܕܡ ܘܛܟܼܤܵܐ ܕܲܪܕܐ . ܐܲܝܟܿܢܐ ܕܒܗ̇ ܡܸܬܓܡܪ ܫܘܼܘܕܵܝ ܚܬܢܐ ܠܟܲܠܬܼܗ ܆ ܒܟܼܠ ܡܕܡ ܕܐܸܫܬܘܕܝܼ ܠܗ̇ . ܡܛܠ ܚܢܢܐ ܚܢܢܐ ܕܝܢ ܕܪܫ̇ܡ ܒܗ ܟܗܢܐ ܠܟܼܤܐ : ܡܚܵܘܹܐ ܆ pb. f.149v ܕܒܪ̈ܚܡܐ ܘܲܚܢܵܢܵܐ ܟܠܡܕܡ ܤܥ̣ܪ ܐܠܗܐ ܨܐܕܝܢ . ܩܕܡܝܬܼ ܒܒܘܼܪܟܿܬܹܗ ܩܕܡܵܝܬܐ ܇ ܕܦ̣ܪܵܘ ܠܡ ܘܲܤܓܼܵܘ ܘܲܡ̣ܠܘ ܐܪܥܵܐ ܘܟܼܘܼܒܼܫܘܼܗܿ ܇ ܘܒܲܚܢܢܗ ܨܲܒܿܬܹܗ ܠܐܕܡ ܒܟܼܠܗܹܝܢ ܫܒܝܼܚ̈ܬܼܐ . ܘܒܲܚܢܢܗ ܩܲܤܡܸܣ ܠܫܹܝܬܼ ܕܢܸܗܘܐ ܒܲܕܡܘܬܹܗ . ܘܒܼܚܢܢܗ ܐܲܤܓܸܿܝ ܫܘܼܦܪܗ ܕܐܵܢܘܿܫ ܇ ܘܥܲܒܕܗ ܡܲܚܙܝܼܬܐ ܠܟܠܗܘܿܢ ܕܵܪ̈ܐ . ܘܒܲܚܢܢܗ ܒܲܪܸܟ ܠܐܒܪܗܡ ܐܒܼܐ ܕܥܲܡ̈ܡܐ : ܘܡ̣ܢ ܒܬܪܗ ܠܙܪܥܗ . ܘܡܛܠܬܼܗܿ ܕܗܕܐ ܡܓܲܫܹܗ ܟܗܢܐ ܠܒܼܘܼܪܟܿܬܼܐ ܗܿܝ ܕܐܸܬܼܝܲܒܠܬ̤ ܠܘܵܬܹܗ ܆ ܒܲܚܢܢܐ ܘܪܫ̇ܡ ܠܟܼܤܐ . ܠܝܟܢܐ ܕܗܝܸ ܟܕ ܗܝܸ ܒܘܼܪܟܬܐ ܠܫܵܬܼܝ̈ܘܗܝ ܬܬܝܲܒܿܠ ܘܠܘܬܗܘܢ ܬܩܘܐ ܘܬܸܬ̱ܢܛܪ ܇ ܒܚܝܠܐ ܗܵܟܢܵܝܐ ܘܲܚܢܢܝܐ . ܦܤܘܩܐ ܕܚܲܡܫܐ ܀ ܡܛܠ ܪܘܿܫܡܵܐ ܕܥܠ ܟܤܵܐ . ܪܘܿܫܡܵܐ ܕܝܢ ܕܥܠ ܟܵܤܵܐ ܕܲܡܟܼܘܼܪܝܐ ܆ pb. f.150r ܘܐܦ ܗܠܝܢ ܬܠܬܐ ܐܝܼܬܼܝܗܘܢ ܀ ܩܲܕܡܵܝܐ ܡܢ ܆ ܐܝܟ ܪܸܥܝܢ ܐܢܫ̈ܝܢ . ܪܫ̇ܡ ܠܗ ܟܗܢܐ ܟܕ ܐܡ̇ܪܝܢ ܇ ܐܫܪܐ ܛܝܒܘܬܼܟ ܒܟܼܵܤܵܐ ܕܤܓܘܿܪ̈ܝܟ ܇ ܗ̇ܝ ܕܒܬܸ ܫܒܘ̄ ܕܪܵܡܐ ܕܲܡܕܝܼܪ ܒܪ̈ܘܡܐ ܥ̈ܠܝܐ ܡܸܬܐ̱ܡܪܐ ܀ ܬܪܝܢܐ ܕܝܢ : ܒܚܪܬܼܗܿ ܕܒܘܼܪܟܿܬܼܐ ܕܥܠ ܟܤܐ ܗܿܝ ܕܒܼܫܡܵܟ ܡܪܐ ܕܥ̈ܠܡܐ ܀ ܬܠܝܼܬܝܐ ܕܝܢ ܬܘܼܒܼ ܆ ܗ̇ܘ ܕܒܐܬܓܿܡܪ ܘܐܸܫܬܲܡܠܝܸ ܀ ܐܚܪ̈ܢܐ ܕܝܢ ܬܪ̈ܬܝܢ ܙܒ̈ܢܝܼܢ . ܒܗܿܝ ܕܐܲܫܪܐ ܡܪܝ ܛܝܒܿܘܼܬܼܟ ܇ ܟܕ ܡܸܬܬܢܝܐ ܬܸܫܒܘ̄ : ܕܪܵܡܵܐ ܕܡܕܲܝܪ ܪܵܫ̇ܡܝܼܢ ܀ ܘܬܠܝܬܐ ܆ ܗܿܘ ܕܒܲܫܡܵܟ ܡܪܐ ܕܥܠ̈ܡܐ ܀ ܟܕ ܡܸܬܼܥܲܠܠܝܼܢ ܕܪܘܿܫܡܐ ܗܿܘ ܕܒܸܐܬܓܡܪ ܘܐܸܫܬܡܠܝ : ܠܲܝܬܵܘܗܝ ܡ̣ܢ ܪ̈ܘܿܫܡܐ ܐܝܟ ܗܿܘ ܕܐܪ̈ܙܐ ܩܲܕܝܿܫ̈ܐ ܀ ܐܚܪ̈ܢܐ ܕܝܢ ܐܡ̇ܪܝܢ ܆ ܛܲܝܒܿܘܼܬܹܗ ܕܡܵܪܢ ܝܫܘܿܥ ܡܫܝܼܚܐ . ܘܲܒܼܚܲܪܬܹܗ ܪܵܫܡܝܼܢ pb. f.150v ܥܠ ܟܤܵܐ . ܘܗ̇ܢܘ ܠܗܘܿܢ ܪܘܿܫܡܵܐ ܩܕܡܝܐ . ܘܬܪܝܢܐ . ܗܿܘ ܕܒܚܵܪܬܼ ܒܲܫܡܵܟ ܡܵܪܐ ܕܥܠܡ̈ܐ ܀ ܘܬܠܝܼܬܼܝܐ . ܗ̇ܘ ܕܒܐܸܬܓܡܲܪ ܘܐܸܫܬܡܠܝܼ ܩܵܘܡܐ ܕܝܢ ܕܡܵܟܼܘܼܪ̈ܐ ܙ̇ܕܩ ܕܢܗܘܐ ܆ ܟܕ ܐܦܝ̈ܗܘܿܢ ܠܡܕܢܚܐ . ܘܐܦܝ̈ ܟܗܢܐ ܟܕ ܡܩܲܕܸܫ ܠܟܤܐ ܆ ܗܿܘ ܗܟܢ ܠܡܲܕܢܚܵܐ . ܟܕ ܛܵܒ ܛܟܼܤܐ ܩܕܡܝܐ ܗܿܘ ܗܘܼ ܕܩܕܡ ܡܲܕܒܚܐ ܩܲܕܝܼܫܐ ܡܸܫܬܡܠܹܝܢ ܗܘ̣ܘ ܡܵܟܼܘܪ̈ܐ . ܐܟܼܡܵܐ ܕܟܼܠܗܹܝܢ ܐܪ̈ܙܢܝܬܼܐ ܒܥܹܕܬܐ ܩܲܕܝܼܫܬܐ ܡܸܬܓܡܪ̈ܢ ܗ̣̈ܘܝ . ܦܤܘܩܐ ܕܫܬܿܐ ܀ ܡܛܠ ܪܘܿܫܡܐ ܕܚܘܼܤܝܐ . ܘܐܦܢ ܠܐ ܗܘܸܐ ܠܗ ܥܘܗܕܵܢܐ ܒܦܪܘܿܡܝܼܘܿܢ . ܐܸܠܐ ܕܐܦ ܗܢܐ ܠܐ ܢܦܘܼܫ ܐܡ̇ܪܝܼܢܢ . ܘܐܦ ܚܘܼܤܝܐ ܬܠܬܐ ܪ̈ܘܫܡܐ ܐܝܼܬܼ ܠܗ . ܩܲܕܡܝܐ ܡ̇ܢ ܘܬܪܝܢܐ ܆ ܟܕ ܐܡ̇ܪ ܬܫܒܘ̄ . ܗܿܝ ܀ ܪ̈ܚܡܐ ܕܚܵܢ̣ܘ ܘܐܲܦܢܝܹܘ ܝܵܪܬܿܐ ܠܒܹܝܬܼ ܐܒܼܘܼܗܝ . pb. f.151r ܗܢ̣ܘܢ ܢܲܦܢܘܿܢܢܝ ܠܘܬܟ ܦܵܪܘܿܩܢ ܀ ܬܠܝܼܬܼ̄ : ܕܝܢ : ܟܕ ܬܢ̇ܐ ܥܠܘܗܝ ܤܝܵܡܝܼܕܐ ܆ ܐܠܗܢ ܛܵܒܼܐ ܘܲܡܠܹܐ ܪ̈ܚܡܐ ܀ ܐܢ ܕܝܢ ܒܨܒܝܵܢܐ ܟܦ̣ܪ ܆ ܤܢܝܼܩ ܥܠ ܪܘܿܫܡܐ ܕܥܡܵܕܐ . ܘܒܬܼܠܬܐ ܪ̈ܘܿܫܡܐ ܬܘܼܒ ܡܫܲܡܠܐ ܠܗ ܀ ܩܕܡܝܐ ܡ̇ܢ ܆ ܗ̇ܘ ܕܒܬܸܫܒܘ̄ : ܕܐܸܬܥܲܗܕܬ̤ ܀ ܬܪܝܢܐ ܕܝܢ ܆ ܗܿܘ ܕܒܚܪܬܼܗ̇ ܕܨܠܘܿܬܐ ܕܤܝܵܡܝܼܕܐ ܀ ܬܠܝܬܝܐ ܕܝܢ ܆ ܪܫ̇ܡ ܠܗ ܒܡܸܫܚܐ ܩܕܝܼܫܐ ܒܹܝܬܼ ܥܲܝܢ̈ܘܗܝ ܒܲܟܼܪܬܹܗ ܘܐܡ̇ܪ ܗܟܢ . ܡܸܬ̱ܪܫܡ ܦܠܢ ܀ ܘܐܢ ܝܲܥܩܘܿܒܿܝܐ ܗܘܼ ܐܵܘ ܡ̣ܢ ܕܸܚܠܬܐ ܐܚܪܬܐ ܕܒܬܠܝܬܝܘܬܼܐ ܡܵܘܕܐ ܘܒܚܕܵܝܘܼܬܐ ܕܐܠܗܐ ܡܫܲܠܡܢܐ ܘܒܪܢܵܫܐ ܡܫܲܠܡܢܐ ܆ ܢܘܤܦ ܒܪܘܿܫܡܐ ܐܚܪܝܐ ܗܟܼܢܐ . ܡܸܬܪ̱ܫܡ ܘܡܸܬܩܲܕܫ ܘܡܫܬܲܡ ܠܐ ܦܠܢ ܒܗܲܝܡܢܘܼܬܐ ܬܪܝܼܨܬܿܐ ܕܝܼܠܢ ܡܲܕܢܚܝܬܐ : ܒܫܸܡ ܐܒܐ ܘܒܼܪܐ : ܘܫܪܟܐ ܀ pb. f.151v ܐܡ̇ܪܝܢ ܕܝܢ ܬܘܼܒܼ . ܕܐܢ ܕܠܐ ܒܨܸܒܝܵܢܐ ܟܦ̣ܪ : ܐܵܘ ܒܠܐ ܝܕܥܬܹܗ ܐܫܬܘܬܦ ܒܐܪ̈ܙܐ ܕܲܚܙܐ ܡ̣ܢ ܗܪ̈ܤܝܼܵܣ ܆ ܠܐ ܡܬܪ̱ܫܡ ܒܡܸܫܚܵܐ ܇ ܐܠܐ ܒܨܸܒܼܥܵܐ ܕܠܐ ܡܸܫܚܵܐ ܒܗ ܒܲܙܢܐ ܀ ܀ ܀ ܗܠܝܢ ܕܝܢ ܕܐܸܬܼܪ̈ܫܡܝܢ ܒܥܲܡܠܐ ܪܒܐ ܐܸܬܼܟܢܫ̈ܝܢ : ܡ̣ܢ ܒܠܲܝ ܛܘܼܝܵܒܐ ܐܟܚܕ ܘܥܘܼܬܵܕܐ ܘܢܝܼܚܘܼܬܼ ܚܘܼܫܒܼܵܐ ܘܲܤܦܝܼܩܘܬܐ : ܕܒܗܝܢ ܠܕܐܝܟ ܗܠܝܢ ܗܘ̣ ܥܝܵܕܐ ܠܡܸܓܼܡܪ . ܕܵܘܠܐ ܚܕܵܐ ܡܢܗܹܝ̇ܢ ܠܢ ܐܸܫܬܿܟ̈ܚܝܢ . ܐܢܕܝܢ ܛܥ̣ܫ ܗܘܢܐ ܒܡܕܡ ܠܲܝܬܿܝܗ̇ ܕܪܒܐ . ܒܲܕ ܟܼܵܠ̈ܘܝܐ ܕܡ̣ܢ ܗܿܝ ܕܢܸܬܿܬܿܕܝܼܩ̈ܢ ܫܪܝܼܪ̈ܬܼܐ ܤܓܝܼܐܝܼܢ : ܘܗ̇ܝ ܕܝܲܬܿܝܼܪܐ ܡ̣ܢ ܟܠܗܹܢܝ ܘܪܒܐ . ܚܸܫܟܿܐ ܚܛܝܼܬܼܢܝܐ ܗܿܘ ܕܠܨ̈ܡܚ ܢܲܦܫܐ ܘܢܲܗܝܪܘܼܬܼܗ̇ ܩܲܕܡܵܝܬܐ ܘܐܚܪܝܬܐ ܠܲܡܚܲܦܵܝܘܼ ܘܲܠܡܲܥܡܵܛܘܼ ܚܲܦܝܸ ܘܐܲܥܡܸܛ . ܡܠܘܢ ܕܝܢ ܟܕ ܢܩ̇ܦܝܼܢ ܠܗ ܦܸܓܼܥ̈ܐ ܤܲܩܘܼ̈ܒܠܝܐ ܘܫܓܼܘܼ̈ܫܝܐ ܘܪ̈ܵܘܒܹܿܐ pb. f.152r ܕܟܠܝܘܿܡ ܕܡ̣ܢ ܕܲܠܩܘܼ̈ܒܼܠܝܐ ܨ̇ܦܚܢ . ܐܢ ܕܝܢ ܘܡܸܫܬܟܚ ܒܗܝܢ ܒܥܸܠ̈ܠܬܼܐ ܕܐܸܬܥ̱ܗܸܕܹܝܢ ܡܕܡ ܕܚ̇ܢܐ ܠܢܝܼܫܐ ܘܒܲܝܬܵܝ ܠܝܘܼܬܼܪܢܐ : ܩܘܼܒܵܠ ܛܲܝܒܿܘܼ ܠܐܠܗܐ ܝܵܗܘܿܒܐ . ܐܢܕܝܢ ܠܐ ܆ ܠܘ ܡܢܗܹܝܢ ܕܟܼܬܝܼ̈ܒܬܼ ܥܸ̈ܠܠܬܼܐ ܐܝܼܬܹܝܗ̇ ܆ ܐܠܐ ܒܩܸܨܬܼ ܗܿܝ ܕܡܸܢܢ ܟܒܼܪ ܐܸܬܟܿܬܸܒ : ܘܪܢܝܐ ܕܥܠ ܠܐ ܤܗܝܼܕܘܼܬܼ ܕܘܼܒܵܪ̈ܝܢ ܡܸܙܕܛ̈ܡܢ ܇ ܘܠܘ ܐܝܟ ܟܐܢ̈ܬܐ ܡܬܬܕܝܼ̈ܢܢ . ܢܕܥ ܕܝܢ ܗ̇ܘ ܡ̇ܢ ܕܗܕܐ ܤܒ̇ܪ ܆ ܕܠܘ ܕܝܼܠܢ ܐܢܝܢ ܐܠܐ ܕܗܢ̇ܘܢ ܕܥܡ ܤܗܝܼܕܘܼܬܼ ܕܘܼܒܪ̈ܐ : ܒܬܐܘܪܵܝܼܣ ܐܠܗ̈ܝܬܐ ܗܘ̈ܢܝܗܘܿܢ ܐܸܬܿܬܿܨܡܚܘ . ܒܲܕܓܘܿܢ ܙ̇ܕܩ ܕܢܬܩ̈ܒܿܠܢ ܇ ܘܐܝܟ ܫܲܪܝܼܪ̈ܬܼܐ ܢܬܬܕ̈ܝܼܢܢ ܘܐܦܢ ܠܐ ܢܬܒܲܚ̈ܢ . ܤܦ̇ܩ ܓܹܝܪ ܗܵܘܢܐ ܒܚܵܘܪܐ ܕܐܒܗ̈ܬܐ ܠܗܕܐ . ܘܙ̇ܕܩ ܕܡܲܤܒܪܢܘܼܬܐ ܛܵܒܼܬܼܵܐ ܬܗܘܐ ܠܟܼܠܢ ܥܠܝܗܹܝܢ . ܠܐܠܗܐ ܕܝܢ ܫܸܦܥܵܐ ܕܟܼܠܛܵܒܼ̈ܢ pb. f.152v ܘܡܵܘܗ̈ܒܼܢ ܆ ܬܸܫܒܘ̄ : ܘܐܝܼܩܪܐ ܘܬܘܕܝܬܐ ܘܤܓܕܬܐ . ܗܫܐ ܘܒܟܼܠܙܒܢ ܘܠܥܠܡ ܥܠܡܝܢ ܐܡܝܢ .. ܫܠܡ ܒܥܘܼܕܪܢ ܡܪܢ ܠܡܸܟܬܒܼ ܟܬܒܐ ܕܲܫܒܼܥ ܥܸ̈̄ܠܠܬܐ ܕܐܪ̈ܙܐ ܥܕܬ̈ܢܝܐ ܘܠܕܚܝܠ ܫܘ̄ : ܐܡܝܼܢܐ ܠܥܠܡܝܢ ܐܡܝܢ : ܬܘܼܒ ܨܠܘܿܬܐ ܕܥܠ ܡܵܘܕܝܵܢܘܼܬܼܐ ܕܐܝܬܝܗ ܚܪܝܼܩܐ ܥܠ ܚܪܝܼܩܐ ܟܪ̈ܤܛܝܢܐ ܕܟܠ ܫܢܐ ܒܫܢܐ ܬܪ̈ܬܝܢ ܙܒܢ̈ܝܼܢ ܡܘܕܝܢ ܒܚܛܗ̈ܝܗܘܢ ܩܕܡ ܟܗܢܐ ܒܥܕܬܐ . ܚܕܐ ܙܒܢܬܐ ܒܨܘܡܐ ܪܒܐ ܘܲܙܒܢܬܐ ܐܚܪܬܼܐ ܒܨܘܡܐ ܕܤܘܼܒܪܐ . ܩܕܡܝܬ : ܨܠܘܬܐ ܕܥܠ ܡܵܘܕܝܵܢܐ . ܐܢ ܐܝܼܬܼ ܠܟ ܚܸܪܡܐ ܐܵܘ ܟܠܝܵܢܐ ܡ̣ܢ ܥܹܕܬܿܐ . ܐܵܘ ܐܤܝܼܪ ܐܢܬܿ ܒܡܸܕܡ ܕܓܸܕܫ̈ܐ . ܕܐܝܼܬܼ ܠܝ ܚܲܝܠܐ ܠܡܸܫܪܐ ܠܟ ܡܢܗܘܿܢ : ܐܸܢܐ ܫ̇ܪܹܐ ܐܢܐ ܠܟ ܘܡܲܦܢܹܐ ܐܢܐ ܠܟ ܠܩܢܘ̈ܢܐ ܕܥܹܕܬܿܐ ܩܲܕܝܼܫܬܐ ܩܬܘ̈ܠܝܼܩܝܼ ܆ ܘܲܡܚܲܛܠܢܐ pb. f.153r ܠܟ ܒܗܲܝܡܢܘܬܐ ܫܪܝܼܪܬܐ . ܒܫܸܡ ܐܒܼܐ ܘܒܼܪܐ ܘܪܘܼܚܐ ܕܩܘܕܫܐ ܠܥܠܡܝܼܢ ܐܡܝܼܢ ܀ ܘܡ̣ܢ ܒܬܪ ܨܠܘܬܐ ܗܕܐ : ܡܘܕܝܢܐ ܡܵܘܕܐ ܒܚ̈ܛܗܘܗܝ ܀ ܘܟܸܢ ܡܫܲܐܸܠ ܠܗ ܟܗܢܐ ܐܝܼܕܐ ܒܐܝܼܕ ܥܠ ܛܘܼܦܤ̈ܐ . ܩܕܡܝܑܬ ܀ ܥܠ ܥܤܪܐ ܛܘܼܦ̈ܤܐ . ܐ ܐܚܸܒܼ ܠܐܚܘܼܟ ܐܝܟ ܢܲܦܫܟ . ܒ ܠܐ ܬܹܐܡܹܐ ܒܐܠܗܟ ܒܕܓܠܘܼܬܐ ܘܠܐ ܒܟܘܼܪܤܝܼܗ . ܓ ܝܲܩܪ ܠܚܲܕܒܫ̈ܒܐ ܘܠܥܹ̈ܐܕܐ . ܕ ܐܲܚܸܒ ܠܐܒܗ̈ܝܟ ܘܠܐܚ̈ܝܟ . ܗ ܘܠܐ ܬܸܩܛܘܿܠ . ܘ ܘܠܐ ܬܙܲܢܹܐ . ܙ ܘܠܐ ܬܸܓܼܢܘܿܒܼ . ܚ ܘܠܐ ܬܲܤܗܸܕ ܫܘܼܩܪܐ . ܛ ܘܠܐ ܬܸܪܓܼ ܐܢܬܬ ܐܢܫܐ . ܘܠܐ ܩܢܝܵܢܐ ܕܐܢܫܐ ܀ ܀ ܀ ܘܬܘܼܒ ܡܫܲܐܸܠ ܠܹܗ ܥܠ ܫܒܼܥܐ ܚܛ̈ܗܐ ܕܡܸܬܩܪܝܢ ܡܝܼ̈ܬܐ ܀ ܩܕܡܝܐ ܪܵܡܘܼܬܐ . ܒ ܪܓܝܼܙܘܼܬܐ . ܓ ܝܲܥܢܘܼܬܐ . ܕ ܙܢܝܘܼܬܐ . pb. f.153v ܗ ܚܤܡܐ . ܘ ܓܐܝܘܼܬܼܐ . ܙ ܠܐ ܬܸܬܒ ܒܚܲܫܐ ܀ ܘܬܘܼܒ ܡܫܐܠ ܠܗ ܥܠ ܐܪܒܬܥܤܪ ܦܘܩ̈ܕܢܐ ܕܐܝܬܝܗܘܢ ܫܒܥܐ ܡܢܗܘܢ ܥܠ ܦܓܪܐ ܀ ܘܫܒܥܐ ܥܠ ܢܦܫܐ . ܩܕܡܝܬ ܥܠ ܦܓܼܪܐ ܀ ܐ ܐܵܘܟܹܿܠ ܠܟܼܦ̈ܢܐ . ܘܐܲܫܩܝܼ ܠܲܨܗ̈ܝܐ . ܒ ܐܲܠܒܸܿܫ ܒܥܪ݁ܛܠܝܐ . ܓ ܐܲܥܸܠ ܠܒܲܝܬܵܟ ܠܐܟܤ̈ܢܝܐ ܘܲܠܒܼܵܝ̈ܫܐ . ܕ ܫܲܐܠ ܥܠ ܟܪ̈ܝܗܹܐ . ܗ ܙܸܠ ܚܙܝܸ ܠܐܤܝܼܪ̈ܐ . ܘ ܫܪܝܸ ܠܲܫܒ̈ܝܐ . ܙ ܙܸܠ ܥܲܡ ܡܝܼܬܼܐ ܀ ܘܥܠ ܫܒܥܐ ܕܢܦܫܐ : ܒܪܕܪܫ ܡܫܲܐܸܠ ܠܗܠܡܵܘܕܝܵܢܐ . ܩܕܡܝܬ : ܐ ܐܲܠܦ ܠܲܒܪܝܼ̈ܐ . ܒ ܫܩܘܿܠ ܒܠܹܒܿܐ ܕܡܤ̈ܟܢܐ . ܓ ܐܪܡܝܼ ܒܹܝܬܼ ܪ̈ܓܝܼܙܐ ܫܲܝܢܐ ܕ ܫܒܼܘܿܩ ܠܐܝܠܝܢ ܕܡܲܤܟܿܠܝܢ ܒܟ . ܗ : ܨܠܐ ܥܠ ܒܥܠܕܒܒܝܟ . ܘ ܐܦܢܐ ܠܛܥ̈ܝܐ . ܙ ܩܲܒܿܠ ܛܠܘܡܝܐ ܡ̣ܢ ܛܠܘܡ̈ܐ ܀ ܀ ܀ ܘܒܚܪܬܼܐ ܕܟܠܗܹܝܢ ܐܡ̣ܪ ܨܠܘܿܬܐ ܗܕܐ pb. f.154r ܥܠ ܪܫܗ ܕܡܘܕܝܵܢܐ ܀ ܡܪܢ ܝܫܘܿܥ ܡܫܝܼܚܐ ܒܪܗ ܕܐܠܗܐ ܚܲܝܐ ܒܲܚܢܢܗ ܫ̇ܪܐ ܠܟ . ܘܒܥܘܼܕܪܢܐ ܕܡ̣ܢ ܠܘܬܗ ܐܸܬܝܗܸܒ ܠܝܼ ܆ ܐܸܢܵܐ ܫܪܐ ܐܢܐ ܠܟ ܡ̣ܢ ܟܠܗܘܢ ܚܛܗ̈ܝܟ ܕܐܵܘܕܝܼܬܿ ܒܗܘܿܢ ܗܫܐ ܆ ܘܡ̣ܢ ܗ̇ܢܘܢ ܟܠܗܘܢ ܐܲܝܠܹܝܢ ܕܠܐ ܤܠ̇ܩܝܼܢ ܥܠ ܒܵܠܟ . ܐܝܟܢܐ ܕܬܸܗܘܐ ܫܲܪܝܐ ܡܢܗܘܢ ܗܪܟܐ ܆ ܘܩܕܡ ܟܘܼܪܤܝܐ ܥܸܠܝܐ . ܕܡܪܢ ܝܫܘܿܥ ܡܫܝܚܐ . ܘܢܸܗܘܘܢ ܠܟ ܚ̈ܝܐ ܐܡܝܼ̈ܢܐ . ܒܫܡ ܐܒܼܐ ܘܒܪܐ ܘܪܘܼܚܵܐ ܕܩܘܕܫܐ ܠܥܠܡܝܢ ܐܡܝܢ ܀ ܘܪܫ̇ܡܥܠܪܫܗ : ܐܫܬܲܠܡ ܕܝܢ ܟܬܒܐ ܗܢܐ ܒܝܘܿܡ ܐܪܒܥ ܒܫܒܐ ܒܝܬ ܒܚܙܝܼܪܢ ܀ ܕܫܢܬ ܐܠܦ ܘܬܫܥܡܐܐ ܘܥܤܪܝܼܢ ܘܐܪܒܥ ܠܝܘ̈ܢܝܐ ܒܪ̈ܝܟܐ . ܘܠܡܲܥܒܪܢܐ ܕܙܒ̈ܢܐ ܘܥܕܢ̈ܐ ܘܫ̈ܥܐ ܆ ܫܘ̄ : ܠܐ ܡܬܦܤܩܢܐ : ܠܥܠܡ ܥܠܡܝܢ ܐܡܝܢ : pb. f.154r ܐܬܟܬܒ ܕܝܢ ܒܡܕܝܢܬܐ ܒܪܝܼܟܬܐ ܘܩܕܝܫܬܐ ܐܘܪܫܠܡ . ܡܥܡܪ ܠܗ̇ ܡܕܢ . ܘܲܢܛܪ ܠܥܡܘܪ̈ܝܗ̇ ܡ̣ܢ ܟܠܢܸܟܼܝܼܢ ܐܡܝܢ : ܒܐܝ̈ܕܝ ܚܛܝܐ ܘܬܚܘܿܒܼܵܐ ܪܒܢ ܝܵܘܤܦ ܐܟܼܤܢܝܐ . ܒܒܥܘ ܡܢܟ ܐܘܿ ܡܪܝ ܩܪܘܝܐ . ܕܢܨܠܐ ܥܠܝ ܒܚܘܒܗ ܕܝܫܘܿܥ ܡܪܝܐ . ܚܕܐ ܨܠܘܬܐ ܚܘܒܢܝܬܐ ܡܛܠ ܚܘܤܝܐ . ܟܒܪ ܢܚܘܢܢܝ ܡܪܝܐ ܒܝܘܡܐ ܐܚܪܝܐ . ܐܝܟ ܕܠܟܗܢܐ ܐܗܪܘܢܝܐ ܘܩܫܝܼܫܐ ܩܘܫܬܢܝܐ ܡܬܩܪܐ ܝܘܿܚܢܢ ܚܠܸܐ ܡܘܼܢܝܐ . ܡܪܝܐ ܢܬܐ ܠܗ ܙܒ̈ܢܐ ܢܝ̈ܚܐ ܇ ܘܝܘܡ̈ܬܐ ܦܨܝܼ̈ܚܐ ܇ ܕܢܩܪܐ ܒܗ ܒܚܲܕܘܬܼ ܠܸܒܿܐ : ܘܢܐܬܪ ܡܢܗ ܘܠܐܚܪ̈ܢܐ ܢܘܬܿܪ ܐܡܝܢ . ܡܛܠ ܗܿܝ ܕܐܪܙܐ ܕܡܟܼܘܼܪܝܐ ܘܫܘܡܠܝܗ ܡܛܠ ܗܿܝ ܕܐܪܙܐ ܕܡܟܼܘܼܪܝܐ ܘܫܘܡܠܝܗ