ܥܲܠ ܡܲܥܡܘܿܕܼܝܼܬܼܵܐ ܩܲܕܝܼܫܬܵܐ ܥܲܠ ܡܲܥܡܘܿܕܼܝܼܬܼܵܐ ܩܲܕܝܼܫܬܵܐ ܥܲܠ ܡܲܥܡܘܿܕܼܝܼܬܼܵܐ ܩܲܕܝܼܫܬܵܐ ܕܝܼܠܹܗ ܟܲܕܼ ܕܝܼܠܹܗ ܕܩܲܕܝܼܫܵܐ ܡܵܪܝ ܝܲܥܩܘܿܒ̣ ܡܐܡܪܐ . ܛ . ܕܥܲܠ ܡܲܥܡܘܿܕܼܝܼܬܼܵܐ ܩܲܕܝܼܫܬܵܐ . ܒܪܵܐ ܕܲܥ̣ܒܲܕܼ ܠܲܢ ܡ̣ܢ ܓܵܘ ܡܲܝ̈ܵܐ ܒܢܲܝ̈ܵܐ ܠܐܲܒ̣ܘܸܗܝ : ܒܵܟ̣ ܐܹܡܲܠܸܠ ܥܲܠ ܡܵܘܠܵܕܵܟ̣ 1 ܪܘܼܚܵܢܵܝܵܐ ܀ ܕܝܼܠܹܗ ܟܲܕܼ ܕܝܼܠܹܗ ܕܩܲܕܝܼܫܵܐ ܡܵܪܝ ܝܲܥܩܘܿܒ̣ ܡܐܡܪܐ . ܛ . ܕܥܲܠ ܡܲܥܡܘܿܕܼܝܼܬܼܵܐ ܩܲܕܝܼܫܬܵܐ . ܒܪܵܐ ܕܲܥ̣ܒܲܕܼ ܠܲܢ ܡ̣ܢ ܓܵܘ ܡܲܝ̈ܵܐ ܒܢܲܝ̈ܵܐ ܠܐܲܒ̣ܘܸܗܝ : ܒܵܟ̣ ܐܹܡܲܠܸܠ ܥܲܠ ܡܵܘܠܵܕܵܟ̣ 1 ܪܘܼܚܵܢܵܝܵܐ ܀ pb. 194 ܝܑܼܚܝܼܕܼܵܝܵܐ ܕܝܲܗ̄ܒ̣ ܠܲܢ ܪܘܼܚܹܗ ܒܡܲܥܡܘܿܕܼܝܼܬܼܵܐ : ܗܲܒ̣ ܠܝܼ ܡܸܠܬܼܵܐ ܕܐܸܙܡܲܪ ܠܵܟ̣ ܒܵܗ̇ ܚܲܒ݁ܝܼܒ̣ܵܐܝܼܬܼ ܀ ܡܵܪܵܐ ܕܲܨܒ̣ܵܐ ܕܢܸܗܘܸܐ ܐܲܚܵܐ ܠܥܲܒܼ̈ܕܹܐ ܒܝܼ̈ܫܹܐ : ܡܠܝܼܢܝ ܝܘܼܠܦܵܢܵܟ̣ ܕܐܲܟ̣ܪܸܙ 2 : ܟܠܝܘܿܡ ܥܲܠ ܛܲܒܝ݁ܘܼܬܼܵܟ̣ ܀ ܫܸܡܫܵܐ ܪܲܒܵܐ ܕܲܒ̣ܓ̣ܵܘ ܡܲܝ̈ܵܐ ܢܘܼܗܪܹܗ ܐܲܫܪܝܼ ܆ ܕܢܲܚ ܒܝܼ ܐܸܢܗܲܪ ܘܐܸܬܢܸܐ 3 : ܫܘܼܦܪܵܟ̣ ܟܲܕܼ ܬܵܗܲܪ ܐ̄ܢܵܐ ܀ ܒܪܵܗ̇ ܕܲܒ̣ܬܼܘܼܠܬܵܐ ܕܝܲܗ̄ܒ̣ ܠܲܢ ܐܸܡܵܐ ܒܬܼܘܼܠܬܵܐ ܐܵܦ ܠܲܢ : ܬܹܐܠܕܵܟ̣ ܡܸܠܲܬܼܝ ܟܲܕܼ ( ܬܵܗܲܪ ܐ̄ܢܵܐ 4 : ܦܵܪܘܿܫܵܐܝܼܬܼ ܀ ܒܙܵܘܥܵܐ ܕܗܵܘܢܵܐ ܡܹܐܡܪܵܐ ܕܫܘܼܒ̣ܚܵܐ ܕܠܵܐ ܕܘܼܘܵܕܼܵܐ : ܢܲܟ̣ܪܸܙ ܠܸܫܵܢܝ ܟܲܕܼ ܩܵܠܹܗ ܕܠܵܐ ܚܸܪܝܵܢܵܐ ܀ ܡܲܥܡܘܿܕܼܝܼܬܼܵܐ ܬܸܗܘܸܐ ܥܸܠܬܼܵܐ ܠܫܲܪܒܵܐ ܕܐܲܪܡ̇ܝܼܬܼ : ܘܢܸܪܕܸܐ ܡܹܐܡܪܵܐ ܠܘܲܥܕܵܐ ܕܫܘܼܒ̣ܚܹܗ ܕܝܼܚܝܼܕܼܵܝܵܐ ܀ ܗܵܕܹܐ ܐܸܡܵܐ ܕܝܵܠܕܵܐ ܟܠܝܘܿܡ ܠܵܐ ܡܵܝ̈ܘܿܬܹܐ : ܬܙܝܼܥܝܼܗ̇ ܠܡܸܠܲܬܼܝ ( ܬܸܦܘܿܩ ܬܲܪܕܸܐ ܠܥܵܠܡܵܐ ܫܲܪ̈ܒܲܝܟ 5 :܀ ܒܲܪ̄ܬܼ ܢܲܗܝܼܪܹ̈ܐ 6 : ܕܝ̈ܠܕܵܐ ܫܸܡ̈ܫܹܐ ܦܲܓ̣ܪ̈ܵܢܵܝܹܐ : ܩܪܵܬ݀ ܠܝܼ ܝܵܘܡܵܢ ܬܵܘ ܢܸܬܼܒܲܣܲܡ ܒܲܛ̈ܥܵܡܵܬܼܵܗ̇ ܀ ܐܸܡܵܐ ܕܚܲܝܹ̈ܐ ܕܪܵܡܝܼܢ ܝܲܠܕܹ̈ܝܗ̇ ܡ̣ܢ ܚܸܫܘܿܟ̣ܵܐ : ܬܒܲܥܬܲܢܝ ܡܹܐܡܪܵܐ ܘܐܸܢ ܫܵܠܹ̇ܐ ܐ̄ܢܵܐ ܛܵܠܘܿܡܘܼܬܼܵܐ ܗ̄ܝܼ ܀ ܚܠܘܿܠܵܐ ܥܸܒ̣ܕܲܬ݀ ܟܲܠܲܬܼ ܡܲܠܟܵܐ ܠܥܵܠܡܵܐ ܟ̱ܠܹܗ : ܥܲܡܡܹ̈ܐ ܘܥܵܠܡܵܐ ܬܵܘ ܠܲܣܡܵܟ̣ܵܗ̇ ܕܲܡܫܝܼܚܵܐ ܀ pb. 195 ܡܲܝ̈ܵܐ ܚܲܝܹ̈ܐ ܡ̣ܢ ܒܹܝܬܼ ܐܲܒ̣ܵܐ ܠܥܵܠܡܵܐ ܬܸܪܥܲܬ݀ : ܐܘܿ ܟܠ ܕܲܨܗܹܝܢ ܐܸܫܬܵܘ ܣܲܒ̣ܪܵܐ ܡ̣ܢ ܡܲܒ݁ܘܼܥܵܗ̇ ܀ ܡܲܢ ܗ̄ܝܼ ܗܵܕܹܐ ܕܗܵܐ ܟܢܝܼܫܝܼܢ ܠܵܗ̇ ܥܲܡܡܹ̈ܐ ܕܐܲܪܥܵܐ : ܘܲܡܦܲܠܓ̣ܵܐ ܠܗܘܿܢ ܢܲܚ̈ܬܹܐ ܕܢܘܼܗܪܵܐ 7 : ܕܬܲܠܒܸܫ ܐܸܢܘܿܢ ܀ ܡܲܢ ܗ̄ܝܼ ܗܵܕܹܐ ܟܲܠܬܼܵܐ ܕܣܸܠܩܲܬ݀ 8 : ܡ̣ܢ ܓܵܘ ܡܲܝ̈ܵܐ : ܘܕܼܵܡ̇ܝܵܐ ܠܥܸܛܪܵܐ ܕܦܝܼܪܡܵܐ ܓܲܒ̣ܝܵܐ ܕܟ̣ܠ ܗܹܪ̈ܘܿܡܝܼܢ ܀ ܡܲܢ ܗ̄ܝܼ ܗܵܕܹܐ ܕܝܘܿܪܕܢܵܢ ܢܲܗܪܵܐ ܕܚܸܠ̣ ܡ̣ܢ ܫܘܼܦܪܵܗ̇ : ܘܐܲܬܼܩܸܢ ܩܘܼܕܼܡܹܝܗ̇ ܓܢܘܿܢܵܐ ܘܓܲܠܠܹ̈ܐ ( ܕܬܸܬܼܚܲܬܲܢ ܒܹܗ 9 :܀ ( ܡܲܢ ܗ̄ܝܼ ܗܵܕܹܐ ܓܐܝܼܬܼܵܐ ܕܝܵܬܼ݁ܒܵܐ ܒܓ̣ܵܘ ܡܲܒ݁ܘܼܥܵܐ : ܘܝܵܠ̇ܕܵܐ ܒܢܲܝ̈ܵܐ ܕܢܸܗܘܘܿܢ ܐܲܚܹ̈ܐ ܠܒܲܪ ܐܲܠܵܗܵܐ 10 :܀ ܡܲܢ ܗ̄ܝܼ ܗܵܕܹܐ ܕܩܵܝ̇ܡܝܼܢ ܟܵܗ̈ܢܹܐ ܘܟ̣ܘܼܡܪܹ̈ܐ ܕܐܲܪܥܵܐ : ܘܪܵܐܬ݁ܝܼܢ ܡܸܢܵܗ̇ ܘܲܡܩܲܕܫܝܼܢ ܠܵܗ̇ ܒܪ̈ܘܼܚܵܦܲܝܗܘܿܢ ܀ ܡܲܢ 11 : ܕܠܵܐ ܡܸܣܬܲܝܲܟ̣ ܀ ܡܲܢ 12 : ܗ̄ܝܼ ܗܵܕܹܐ ܕܗܵܐ ܡܸܣܬܲܡܟܵܐ ܥܲܠ ܝܑܼܚܝܼܕܼܵܐ : ܘܦܝܼܠܵܐ ܒܲܕܼܡܹܗ ܘܲܥܦܝܼܩܵܐ ܠܹܗ ܬܸܚܕܸܐ ܥܲܡܹܗ ܀ ܡܲܢ 13 : ܗ̄ܝܼ ܗܵܕܹܐ ܕܢܵܓ̣ܕܵܐ ܐ̄ܢܵܫܵܐ ܨܹܝܕܼ ܡܲܒ݁ܘܼܥܵܐ : ܘܢܘܼܪܵܐ ܘܪܘܼܚܵܐ ܡܵܙ̇ܓܵܐ ܒܡܲܝ̈ܵܐ ܕܬܲܫܩܸܐ ܐܸܢܘܿܢ ܀ pb. 196 ܡܲܢ ܗ̄ܝܼ ܗܵܕܹܐ ܕܐܲܝܟ̣ ܥܲܪܦܸܠܵܐ ܕܢܘܼܗܪܵܐ ܚܸܙܘܵܗ̇ 14 : ܘܲܠܟ̣ܠ ܕܐܵܬܹ̇ܐ ܫܒ̣ܵܬܹܗ ܒܫܘܼܦܪܵܗ̇ ܩܲܕܝܼܫܵܐܝܼܬܼ ܀ ܡܲܢ ܗ̄ܝܼܗܵܕܹܐ ܕܡܸܚܕܼܵܐ ܕܦܸܬܼܚܲܬ݀ ܬܲܪ̈ܥܝܹܗ̇ ܪ̈ܵܡܹܐ : ܐ̄ܚܕܬܼܵܗ̇ ܠܲܫܝܘܿܠ ܕܲܦܬܼܝܼܚܵܐ ܗ̄ܘ̣ܵܬܼ ܥܲܠ ܫܲܪ̈ܒܵܬܼܵܐ ܀ ܡܲܢ ܗ̄ܝܼ ܗܵܕܹܐ ܐܸܡܵܐ ܚܕܲܬܵܐ ܕܫܵܩ̇ܠܵܐ ܣܵܒܹ̈ܐ : ܘܲܡܚܲܒ݁ܠܵܐ 15 : ܠܗܘܿܢ ܕܲܒ̣ܡܘܠܵܕܼܵܐ ܛܠܵܝܹ̈ܐ ܢܸܗܘܘܿܢ ܀ ܡܲܢ ܗ̄ܝܼ ܗܵܕܹܐ ܡܪܲܒ݁ܝܵܢܝܼܬܼܵܐ ܕܲܒ̣ܓ̣ܵܘ ܡܲܝ̈ܵܐ ܆ ܙܵܩ̇ܪܵܐ ܠܒ̣ܘܼܫܵܐ ܕܢܘܼܗܪܵܐ ܚܲܝܬܵܐ ܠܟ̣ܠ ܕܐܵܬܹ̇ܐ ܠܵܗ̇ ܀ ܡܲܢܗ̄ܝܼ ܗܵܕܹܐ ܡܵܪܲܬܼ ܫܘܼܒ̣ܚܵܐ ܘܡܲܠܝܲܬܼ ܙܝܼܘܵܐ : ܕܗܵܐ ܪܗܝܼܒ̣ܵܐ ܒܵܗ̇ ܒܪܝܼܬܼܵܐ ܟ̱ܠܵܗ̇ ܕܬܸܚܕܸܐ ܥܲܡܵܗ̇ ܀ ܡܲܥܡܘܿܕܼܝܼܬܼܵܐ ܗ̄ܝܼ ܒܲܪ̄ܬܼ ܐܝܼܡܵܡܵܐ ܕܦܸܬܼܚܲܬ݀ ܬܲܪ̈ܥܝܹܗ̇ : ( ܘܲܥܪܲܩ̣ ܠܸܠܝܵܐ 16 : ܕܣܲܢܝܵܐ ܗ̄ܘ̣ܵܬܼ ܡܲܠܟܵܐ ܕܚܵܒܼ̇ܠܵܐ ܕܬܹܐܠܲܕܼ : ܘܲܡܣܲܡܸܟ̣ ܠܵܗ̇ ܝܑܼܚܝܼܕܼܵܝܵܐ ܒܪܘܼܚܹܗ ܕܐܲܒ̣ܘܼܗܝ ܀ ܡܟ̣ܝܼܪܬܹܗ ܕܫܸܡܫܵܐ ܕܢܲܗܝܼܪܵܐ ܒܵܗ̇ ܒܪܝܼܬܼܵܐ ܟ̱ܠܵܗ̇ : ܘܪܵܥܹ̇ܐ ܥܵܠܡܵܐ ܒܡܲܪ̈ܓܹܐ ܕܢܘܼܗܪܵܗ̇ ܚܲܒ݁ܝܼܒ̣ܵܐܝܼܬܼ ܀ ܡܲܥܡܘܿܕܼܝܼܬܼܵܐ ܬܲܪܥܵܐ ܕܦܵܢܹ̇ܐ ܠܓ̣ܵܘ ܡܲܠܟ݁ܘܼܬܼܵܐ : ܘܒ̣ܵܗ̇ 17 : ܥܵܐܹ̇ܠ ܐ̄ܢܵܫ ܨܹܝܕܼ ܐܲܠܵܗܵܐ ܕܢܸܗܘܸܐ ܥܲܡܹܗ ܀ ܡܲܥܡܘܿܕܼܝܼܬܼܵܐ ܐܸܠܦܵܐ ܚܕܲܬܵܐ ܕܛܵܥ̇ܢܵܐ ܡܝܼ̈ܬܹܐ : ܘܡܸܬܼܢܲܚܡܝܼܢ ܒܵܗ̇ ܘܥܵܒܼ̇ܪܝܼܢ ܠܐܲܬܼܪܵܐ ܕܠܵܐ ܡܵܝ̈ܘܿܬܹܐ ܀ pb. 197 ܡܲܥܡܘܿܕܼܝܼܬܼܵܐ ܒܲܝܢܵܬܼ ܥܵܠܡܵܐ ܠܥܵܠܡܵܐ ܣܝܼܡܵܐ : ܘܠܐܲܬܼܪܵܐ ܕܚܲܝܹ̈ܐ ܡ̣ܢ ܨܹܝܕܼ ܡܵܘܬܵܐ ܒܵܗ̇ ܥܵܐܹ̇ܠ ܐ̄ܢܵܫ ܀ ܡܲܥܡܘܿܕܼܝܼܬܼܵܐ ܠܟ̣ܵܐ ܡܸܢܵܗ̇ ܗ̄ܘ̣ ܬܲܪܥܵܐ ܕܲܫܝܘܿܠ : ܘܲܠܗܲܠ ܡܸܢܵܗ̇ ܬܲܪܥܵܐ ܕܦܵܢܹ̈ܐ ܠܓ̣ܵܘ ܦܲܪܕܲܝܣܵܐ ܀ ܡܲܥܡܘܿܕܼܝܼܬܼܵܐ ܙܩܝܼܦܵܐ ܣܝܼܡ ܒܵܗ̇ ܐܲܝܟ̣ ܣܸܒ݁ܠ̣ܬܵܐ : ܘܣܵܒܹ̇ܠ ܐ̄ܢܵܫܵܐ ܡ̣ܢ ܓܵܘ ܡܲܝ̈ܵܐ ܠܪܵܘܡܵܐ ܕܲܠܥܸܠ ܀ ܡܲܥܡܘܿܕܼܝܼܬܼܵܐ ܓܲܫܪܵܐ ܗ̄ܝܼ ܕܲܩܛܝܼܪ ܒܲܝܢܵܬܼ ܓܲܒܹ̈ܐ : ܘܐܸܠܵܐ ܐܸܢ ܒܵܗ̇ ܨܹܝܕܼ ܐܲܠܵܗܵܐ ܠܵܐ ܥܵܒܲܪ ܐ̄ܢܵܫ ܀ ܡܲܥܡܘܿܕܼܝܼܬܼܵܐ ܟܲܪܣܵܐ ܗ̄ܝܼ ܕܟ̣ܠܝܘܿܡ ܝܵܠ̇ܕܵܐ ܚܲܝܹ̈ܐ : ܘܲܡܩܲܕܫܵܐ ܠܗܘܿܢ ܕܢܸܗܘܘܿܢ ܐܲܚܹ̈ܐ ܠܝܼܚܝܼܕܼܵܝܵܐ ܀ ܡܲܥܡܘܿܕܼܝܼܬܼܵܐ ܐܸܣܛܲܠ ܫܘܼܒ̣ܚܵܐ ܝܵܗ̇ܒܵܐ 18 : ܠܐܵܕܼܵܡ : ܗܵܝ̇ ܕܲܓ̣ܢܲܒ̣ ܗ̄ܘ̣ܵܐ ܚܸܘܝܵܐ ܡܸܢܹܗ ܒܹܝܬܼ ܐܝܼܠܵܢܹ̈ܐ ܀ ܡܲܥܡܘܿܕܼܝܼܬܼܵܐ ܟܘܼܪܵܐ ܗ̄ܝܼ ܪܲܒܵܐ ܕܲܡܠܸܐ ܢܘܼܗܪܵܐ : ܘܒ̣ܵܗ̇ ܡܸܬܼܢܲܣܟܝܼܢ ܐ̄ܢܵܫܵܐ ܕܢܸܗܘܘܿܢ ܠܵܐ ܡܵܝ̈ܘܿܬܹܐ ܀ ܡܲܥܡܘܿܕܼܝܼܬܼܵܐ ܐܘܼܪܚܵܐ ܗ̄ܝܼ ܪܲܒ݁ܬܼܵܐ ܕܒܹܝܬܼ 19 : ܡܲܠܟ݁ܘܼܬܼܵܐ : ܘܠܲܐܬܼܪܵܐ ܕܢܘܼܗܪܵܐ ܡܲܥܠܵܐ ܠܐܲܝܢܵܐ ܕܲܡܗܲܠܸܟ̣ ܒܵܗ̇ ܀ ܒܡܲܥܡܘܿܕܼܝܼܬܼܵܐ ܣܝܼܡܝܼܢ ܓܲܙܹ̈ܐ ܕܒܹܝܬܼ ܐܲܠܵܗܵܐ : ܘܐܲܝܢܵܐ ܕܥܵܐܹ̇ܠ ܡܸܫܟܲܚ ܥܘܼܬܼܪܵܐ ܕܠܵܐ ܡܸܣܬܲܝܲܟ̣ ܀ ܡܲܥܡܘܿܕܼܝܼܬܼܵܐ ܝܵܠ̇ܕܵܐ ܟܠܝܘܿܡ ܒܲܒ̣ܬܼܘܼܠܘܼܬܼܵܗ̇ : ܘܐܝܼܬܹܝܗ̇ ܐܸܡܵܐ ܘܐܝܼܬܹܝܗ̇ ܒܬܼܘܼܠܬܵܐ ܘܠܵܐ ܡܸܬ݁ܕܲܪܫܵܐ ܀ pb. 198 ܡܲܥܡܘܿܕܼܝܼܬܼܵܐ ܗܘ݀ܵܬܼ ܠܲܢ ܐܸܡܵܐ ܘܲܗ݀ܘܲܝܢܲܢ ܒܵܗ̇ : ܒܢܲܝ̈ܵܐ ܠܐܲܒ̣ܵܐ ܕܢܸܩܪܹܝܘܗܝ ܐܲܒܘܼܢ ܚܲܒ݁ܝܼܒ̣ܵܐܝܼܬܼ ܀ ܗܵܕܹܐ ܟܲܪܣܵܐ ܐܲܟܝܼܢܲܬ݀ ܠܲܢ ܪܘܼܚܵܢܵܐܝܼܬܼ : ܕܢܸܗܘܸܐ ܡܸܢܵܗ̇ ܒܢܵܘ̈ܗܝ ܕܐܲܠܵܗܵܐ ܩܲܕܝܼܫܵܐܝܼܬܼ ܀ ܐܸܠܘܼ ܠܵܐ ܓܹܝܪ ܗܝ݀ ܝܑܼܠܸܕܬܲܢ ܝܲܠܕܵܐ ܕܲܬܼܪܹܝܢ : ܡ̣ܢ ܐܲܝܟܵܐ ܠܲܢ ܕܢܸܩܪܸܐ ܐܲܒ̣ܘܼܢ ܠܲܫܡܲܝܵܢܵܐ ܀ ܡ̣ܢ ܨܹܝܕܼ ܚܵܘܵܐ ܥܲܦܪ̈ܵܢܹܐ ܚܢܲܢ ܘܲܒ̣̈ܢܲܝ ܡܵܘܬܵܐ : ܘܡ̣ܢ ܨܹܝܕܼ ܗܵܕܹܐ ܐܸܡܵܐ ܚܕܲܬܵܐ ܒܢܵܘ̈ܗܝ ܕܐܲܠܵܗܵܐ ܀ ܡܸܢܵܗ̇ ܘܲܠܟ̣ܵܐ ܠܥܸܠ ܒܲܫܡܲܝܵܐ ܐܝܼܬܼ ܠܲܢ ܐܲܒ̣ܵܐ : ܘܠܹܗ ܩܵܪܹܝܢܲܢ ܘܲܬܼܟ̣ܝܼܠܝܼܢ ܕܐܲܒ̣ܘܼܢ ܐܝܼܬܼܵܘܗܝ ܀ ܐ̄ܒ̣ܵܐ ܒܲܫܡܲܝܵܐ ܡ̣ܢ ܐܲܝܟܵܐ ܠܲܢ ܐܵܘ ܡ̣ܢ ܐܸܡܲܬܼܝ : ܕܐܲܒ̣ܘܼܢ ܐܵܕܼܵܡ ܗܵܐ ܒܲܫܝܘܿܠ ܗ̄ܘ̣ ܥܲܠ ܕܲܚܝܼܚܹܗ ܀ ܐܸܢ ܡܵܘܠܵܕܼܵܐ ܕܚܵܘܵܐ ܩܲܝܵܡ 20 : ܢܸܩܪܸܐ ܡܵܕܹܝܢ : ܐܲܒ̣ܘܼܢ ܕܲܫܝܘܿܠ ܠܵܘ ܕܲܫܡܲܝܵܐ ܕܠܲܝܬܵܘܗܝ ܬܲܡܵܢ ܀ ܠܐܲܒ̣ܘܼܢ ܩܲܕܼܡܵܐ ܢܲܟ̣ܬܹܗ ܚܸܘܝܵܐ ܘܣܲܚܦܹܗ ܒܲܫܝܘܿܠ : ܘܗܵܐ ܬܲܡܵܢ ܗ̄ܘ̣ ܒܓ̣ܵܘ ܐܲܒ̣ܕܵܢܵܐ ܫܕܸܐ ܘܲܡܫܲܦܲܠ ܀ ܥܓ̣ܝܼܢ ܥܲܠ ܥܲܦܪܵܐ ܘܣܸܕܼܪܹ̈ܐ ܕܪܸܡܬܼܵܐ ܕܲܟ̣ܪܝܼܟ̣ܝܼܢ ܠܹܗ : ܬܵܘܠܥܵܐ ܠܒ̣ܘܼܫܹܗ ܘܐܝܼܬܼ ܠܹܗ ܓܘܵܓܲܝ ܐܲܝܟ̣ ܬܲܟ̣ܣܝܼܬܼܵܐ ܀ ܪܸܡܬܼܵܐ ܬܚܘܿܬܼܵܘܗܝ ܘܲܠܥܸܠ ܡܸܢܹܗ ܣܵܣܵܐ ܫܲܪܝܵܐ 21 : ܡܟ̣ܝܼܟ̣ ܠܹܗ 22 : ܥܲܦܪܵܐ ܘܲܥܦܝܼܩ ܡܸܕܪܹܗ ܘܒ̣ܵܠܹ̇ܐ 23 : ܒܲܫܝܘܿܠ ܀ ܗܵܢܵܘ ܐܲܒ̣ܘܼܢ ܗܵܘ̇ ܩܲܕܼܡܵܝܵܐ ܘܗܵܢܵܘ ܐܲܬܼܪܹܗ : pb. 199 ܘܐܸܢ ܒܲܥܡܵܕܼܵܐ 24 : ܠܵܐ ܡܸܫܬܲܚܠܲܦ ܪܲܒ݁ ܗ̄ܘ ܫܸܦܠܹܗ ܀ ܟܡܵܐ ܕܲܒ̣ܗܵܢܵܐ ܝܲܠܕܵܐ ܕܚܵܘܵܐ ܡܩܵܘܸܐ 25 : ܓܸܢܣܲܢ : ܗܵܢܵܘ ܐܲܒ̣ܘܼܢ ܘܲܠܬܲܚܬ݁ ܢܸܒ̣ܥܹܝܘܗܝ ܠܵܘ ܒܲܫܡܲܝܵܐ ܀ ܥܪܘܿܩ ܫܵܡܘܿܥܵܐ ܡܸܢܹܗ ܕܗܵܢܵܐ ܫܸܦܠܵܐ ܪܲܒܵܐ : ܘܐܲܒ̣ܵܐ ܐ̄ܚܪܹܢܵܐ ܒܥܝܼ ܢܸܗܘܸܐ ܠܵܟ̣ ܗܵܘ̇ ܕܲܫܡܲܝܵܐ ܀ ( ܒܡܲܥܡܘܿܕܼܝܼܬܼܵܐ ܪܗܲܛ̣ ܐܸܬܼܓܵܘܲܣ ܘܲܒ̣ܥܝܼܗ̇ ܐܸܡܵܐ 26 : ܘܗܝ݀ ܥܵܒ̣ܕܵܐ ܠܵܟ̣ ܐܲܒ̣ܵܐ ܕܥܲܬ݁ܝܼܪ ܘܲܡܠܸܐ ܛܘܼ̈ܒܹܐ ܀ ܗܝ݀ ܝܵܠ̇ܕܵܐ ܠܵܟ̣ ܘܐܵܦܸܢ ܬܸܗܘܸܐ ܓܲܒ̣ܪܵܐ ܣܵܒ̣ܵܐ : ܕܬܸܗܘܸܐ ܛܲܠܝܵܐ ܕܲܪܚܝܼܡ ܘܐܝܼܬܼ ܐܲܒ̣ܵܐ ܡܲܠܟܵܐ ܀ ܗܝ݀ ܡܲܠܦܵܐ ܠܵܟ̣ ܕܬܸܩܪܸܐ ܐܲܒ̣ܘܼܢ ܒܲܫܡܲܝܵܐ : ܘܡܸܢܵܗ̇ ܘܲܠܟ̣ܵܐ ܠܥܸܠ ܗ̄ܘ̣ ܐܲܒ̣ܘܼܢ ܠܵܘ ܒܐܲܒ̣ܕܵܢܵܐ ܀ ܒܗܵܘ̇ ܕܐܝܼܬܼ ܒܲܫܝܘܿܠ ܓܘܼܢܚܵܐ 27 : ܗ̄ܘ̣ ܕܬܼܵܘܕܸܐ ܕܣܲܓ݁ܝܼ ܡܸܣܟܹ݁ܝܢ : ܣܲܓ݁ܝܼ ܡܫܲܦܲܠ ܣܲܒ̣ ܠܵܟ̣ ܐܲܒ̣ܵܐ ܕܟ̣ܠܹܗ ܥܘܼܬܼܪܵܐ ܗ̄ܘ̣ ܀ ܡܲܥܡܘܿܕܼܝܼܬܼܵܐ ܠܥܸܠ ܒܲܫܡܲܝܵܐ ܟܵܬܼ̇ܒ̣ܵܐ ܠܲܫܡܵܟ̣ : ܒܥܹܕܬܵܐ ܕܒ̣ܘܼܟ̣ܪܹ̈ܐ ܐܲܝܟܵܐ ܕܐܲܒ̣ܵܐ ܒܪܵܘܡܵܐ 28 : ܝܵܬܹ̇ܒ̣ ܀ ܥܡܲܕܼ ܫܵܡ̇ܘܿܥܵܐ ܘܲܩܪܼ ܐܲܒ̣ܘܼܢ ܕܐܝܼܬܼ ܒܲܫܡܲܝܵܐ : ܕܲܫܡܲܝܵܢܵܐ ܗ̄ܘ̣ ܡܸܢܹܗ ܓܸܢܣܵܟ̣ ܡܸܟܵܐ 29 : ܘܲܠܗܲܠ ܀ ܗܵܘ̇ ܕܐܝܼܬܼ ܒܲܫܝܘܿܠ ܐܸܬܼܚܲܠܲܦ ܠܹܗ ܒܡܲܥܘܿܕܼܝܼܬܼܵܐ : ܘܲܠܥܸܠ ܡܸܟܹܝܠ ܚܘܼܪ ܡܵܐ ܕܩܵܪܹܝܬ݁ ܐܲܝܟܵܐ ܕܐܝܼܬܼܵܘܗܝ ܀ ܐ̄ܒ̣ܵܐ ܒܲܫܪܵܪܵܐ ܗܵܘ̇ ܕܲܗܘ݀ܵܐ ܠܵܟ̣ 30 : ܡ̣ܢ ܓܵܘ ܡܲܝ̈ܵܐ : pb. 200 ܗܵܐ ܒܲܫܡܲܝܵܐ ( ܗ̄ܘ̣ ܒܐܲܬܼܪܹܗ 31 : ܪܵܡܵܐ ܓܐܸܐ ܘܲܡܫܲܒܲܚ ܀ ܠܥܸܠ ܡ̣ܢ ܛܵܘܪܹ̈ܐ ܠܥܸܠ ܡ̣ܢ ܡܸܬܼܚܹ̈ܐ ܠܥܸܠ ܡ̣ܢ ܪ̈ܵܘܡܹܐ : ܠܥܸܠ ܡ̣ܢ ܐܲܪ̈ܟܵܣ ܠܥܸܠ ܡ̣ܢ ܫܘܼܒ̣ܚܵܐ ܕܫܲܠܝܼܛܵܢܹ̈ܐ ܀ ܠܥܸܠ ܡ̣ܢ ܟܸܢܫܹ̈ܐ ܠܥܸܠ ܡ̣ܢ ܣܸܕܼܪܹ̈ܐ ܠܥܸܠ ܡ̣ܢ ܬܸܓ̣ܡܹ̈ܐ : ܠܥܸܠ ܡ̣ܢ ܓܘܼ̈ܕܹܐ ܠܥܸܠ ܡ̣ܢ ܐܲܠܦܹ̈ܐ ܕܠܵܐ ܡܸܬܼܚܲܫܒ݁ܝܼܢ ܀ ܒܐܲܬܼܪܵܐ ܕܥܸܠܵܝ ܡ̣ܢ ܡܲܠܲܐܟܹ̈ܐ ܘܡ̣ܢ ܟܸܢܫܲܝ̈ܗܘܿܢ : ܒܪܵܘܡܵܐ ܕܲܓ̣ܢܝܼܙ ܐܵܦ ܡ̣ܢ ܥܝܼܪܹ̈ܐ ܘܝܘܼܒܵܒܲܝ̈ܗܘܿܢ ܀ ܐܲܝܟܵܐ ܕܠܵܐ ܐܝܼܬܼ ܐܲܬܼܪܵܐ ܠܥܝܼܪܹ̈ܐ 32 : ܠܲܡܫܲܡܵܫܘܼ : ܐܵܦܠܵܐ ܪܘܼܚܵܐ ܦܵܣ̇ܥܵܐ ܕܬܸܥܘܿܠ 33 : ܠܲܡܪܲܚܵܦܘܼ ܀ ܠܐܲܬܼܪܵܐ ܕܥܸܠܵܝ ܡ̣ܢ ܡܲܪܟܲܒ̣ܬܵܐ ܘܡ̣ܢ ܫܘܼܚ̈ܠܵܦܹܝܗ̇ : ܘܠܵܐ ܪܵܕܹܝܢ ܒܹܗ ܐܵܦܠܵܐ ܟܕܼܝܼ̈ܢܹܐ ܘܠܵܐ ܦܵܪ̈ܘܿܚܹܐ ܀ ܒܲܩܕܼܘܿܫ ܐܲܝܟܵܐ ܕܫܲܪܝܵܐ ܬܠܝܼܬܼܵܝܘܼܬܼܵܐ : ܕܐܵܦܠܵܐ ܣܪ̈ܵܦܹܐ ܡܵܐ ܕܐܸܬܼܚܲܦܝܼܘ ( ܡܵܛ̇ܝܼܢ ܨܹܐܕܹܝܗ̇ 34 :܀ ܐܲܝܟܵܐ ܕܢܘܼܪܵܐܠ ܐܸܠܘܼ ܩܸܪܒܲܬ݀ ܡܸܚܕܼܵܐ ܝܸܩܕܲܬ݀ : ܘܡܸܬܼܚܲܪܟ̣ܵܐ ܗ̄ܘ̣ܵܬܼ ܫܲܠܗܹܒ̣ܝܼܬܼܵܐ ܐܸܠܘܼ ܥܸܠܲܬ݀ ܀ ܒܐܲܬܼܪܵܐ ܕܢܘܼܗܪܵܐ ܕܫܸܡܫܵܐ ܘܣܲܗܕܵܐ ܠܒܲܪ ܡ̣ܢ ܬܲܪܥܹܗ : ܢܩܝܼܠܝܼܢ ܘܲܫܕܹܝܢ ܕܠܵܐ ܢܸܨܛܲܚܸܐ 35 : ܡ̣ܢ ܕܸܢܚܲܝ̈ܗܘܿܢ ܀ ܒܡܲܫܟ݁ܢܵܐ ܕܠܵܐ ܥܒ̣ܝܼܕܼ ܐܵܦܠܵܐ ܡܪܲܟܲܒ̣ ܡ̣ܢ ܒܸܪ̈ܝܵܬܼܵܐ : ܕܚܲܕܼ ܗ̄ܘ̣ ܫܪܸܐ ܒܹܗ ܗܵܘ̇ ܕܐܲܬܼܩܸܢ ܠܵܟ̣ ܡܲܥܡܘܿܕܼܝܼܬܼܵܐ ܀ ܠܗܵܢܵܐ ܘܲܥܕܵܐ ܐܲܛܝܼܪ ܗܵܘܢܵܟ̣ ܡܵܐ ܕܩܵܪܹܐ ܐܲܢ̄ܬ݁ : pb. 201 ܐܲܒ̣ܘܼܢ ܠܐܲܒ̣ܘܼܟ̣ ܡ̣ܢ ܡܵܘܠܵܕܲܢ 36 : ܪܘܼܚܵܢܵܝܵܐ ܀ ܡ̣ܢ ܟܲܕܼ ܝܲܠܘܼܟ̣ ܡܲܝ̈ܵܐ ܒܚܝܼܪܹ̈ܐ ܕܡܲܥܡܘܿܕܼܝܼܬܼܵܐ : ܠܥܸܠ ܗ̄ܘ̣ ܓܸܢܣܵܟ̣ ܐܲܝܟܵܐ ܕܐܲܒ̣ܵܐ ܒܪܵܘܡܵܐ 37 : ܝܵܬܹ̇ܒ̣ ܀ ܬܲܡܵܢ ܐܝܼܬܼ ܠܵܟ̣ ܐܲܚܵܐ ܡܫܝܼܚܵܐ ܕܐܲܒ̣ܘܼܗܝ ܐܲܒ̣ܘܼܟ̣ : ܘܲܐ̄ܚܝܵܢܘܼܬܼܵܐ ܕܪܘܼܚܵܐ ܕܩܘܼܕܼܫܵܐ ܕܗܝ݀ ܩܲܕܸܫܬܼܵܟ̣ ܀ ܒܵܝ̇ܫܵܐ ܣܢܝܼܩܵܐ ܩܸܩܠ̣ܬܵܐ ܪ̈ܲܚܡܹܐ ܫܲܩ̣ܠܘܼܟ̣ : ܘܥܲܒ̣ܕܘܼܟ̣ ܪܲܒܵܐ ܕܐܵܦ ܠܐܲܠܵܗܵܐ ܒܪܵܐ ܬܸܫܬܲܡܲܗ ܀ ܝܲܠܕܘܼܟ̣ ܡܲܝ̈ܵܐ ܚܠܵܦ ܗܵܘ̇ ܝܲܠܕܵܐ ܦܲܓ̣ܪܵܢܵܝܵܐ : ܘܗܵܐ ܪܵܡ ܩܵܠܵܟ̣ ܕܬܸܩܪܸܐ ܐܲܒ̣ܘܼܢ ܕܐܝܼܬܼ ܒܲܫܡܲܝܵܐ ܀ ܝܑܼܚܝܼܕܼܵܝܵܐ ܢܚܸܬܼ ܐܲܩܝܼܡܵܟ̣ ܡ̣ܢ ܩܸܩܠ̣ܬܵܐ : ܘܝܲܗ̄ܒ̣ ܠܵܟ̣ ܪܘܼܚܹܗ ܒܡܲܥܡܘܿܕܼܝܼܬܼܵܐ ܘܥܲܒ̣ܕܵܟ̣ ܐܲܚܘܼܗܝ ܀ ܦܘܼܡܵܐ ܚܲܕܬܵܐ ܘܩܵܠܵܐ ܪܵܡܵܐ ܡ̣ܢ ܓܵܘ ܡܲܝ̈ܵܐ : ܩܢ̣ܵܘ ܥܵܡ̈ܘܿܕܹܐ ܘܲܗܘ݀ܵܘ ܠܐܲܒ̣ܵܐ ܒܢܲܝ̈ܵܐ ܚܲܕܼ̈ܬܹܐ ܀ ܘܡܸܛܠ ܕܲܗܘ݀ܵܘ ܐܲܚܹ̈ܐ ܒܡܲܝ̈ܵܐ ܠܝܼܚܝܼܕܼܵܝܵܐ : ܐ̄ܒ̣ܘܼܗܝ ܒܲܫܪܵܪܵܐ ܐܲܒ̣ܘܼܗܘܿܢ ܗ̄ܘ̣ ܘܩܵܪܹܝܢ ܐܲܒ̣ܘܼܢ ܀ ܘܡܸܛܠܗܵܢܵܐ ܡ̣ܢ ܡܵܘܠܵܕܼܵܐ ܕܡܲܝ̈ܵܐ ܘܲܠܟ̣ܵܐ : ܠܥܸܠ ܒܲܫܡܲܝܵܐ ܐܝܼܬܼ ܠܲܢ 38 : ܐܲܒ̣ܵܐ ܘܠܵܐ 39 : ܗ̄ܘ̣ܵܐ ܒܲܫܝܘܿܠ ܀ ܛܥܵܝܢܵܗ̇ ܠܚܵܘܵܐ ܘܐܝܼܬܼ ܠܲܢ ܐܸܡܵܐ ܡܲܥܡܘܿܕܼܝܼܬܼܵܐ : ܐܸܠܘܼ ܠܵܐ ܗܒ݀ ܠܪܵܘܡܵܐ ( ܫܕܼܵܬܲܢ ܥܘܼܡ̈ܩܹܐ ܒܲܠܥܘܼܢ 40 :܀ ܫܒܲܩܢܵܝܗܝ ܠܐܵܕܵܡ ܥܲܠ ܕܐܲܠܵܗܵܐ ܡܢ̣ܵܢ ܒܲܒ̣̈ܢܲܝܵܐ : pb. 102 ܕܟ̣ܵܝ̇ܡܵܐ ܗ̄ܘ̣ܵܬܼ ܠܵܗ̇ ܫܝܘܿܠ ܥܲܠ ܓܸܢܣܲܢ ܐܸܠܘܼ ܫܒܲܩܢܵܝܗܝ 41 :܀ ܠܗܵܘ̇ ܡܸܣܟܹܢܵܐ ܣܢܝܼܩܵܐ ܣܚܝܼܦܵܐ ܐܲܒ̣ܘܼܢ ܐܵܕܼܵܡ : ܠܵܐ ܩܵܪܹܝܢܲܢ ܐܲܒ̣ܘܼܢ ܡܸܟܹܝܠ ܕܐܸܬܼܚܲܠܲܦ ܠܹܗ ܀ ( ܐܲܒ̣ܵܐ ܐ̄ܚܪܹܢܵܐ ܕܲܡܠܸܐ ܥܘܼܬܼܪܵܐ 42 : ܐܸܫܟܲܚܢܲܢ ܠܲܢ : ܘܗܵܘ̇ ܥܲܬ݁ܝܼܪܵܐ ܫܲܩ̣ܠܵܗ̇ ܠܕܼܘܼܟ݁ܬܹܗ 43 : ܕܗܵܘ̇ ܡܸܣܟܹ݁ܢܵܐ ܀ ܥܨܵܐܘܼܗܝ ܪ̈ܲܚܵܘܗܝ ܘܐܲܝܬ݁ܝܼ ܒܚܘܼܒܹܗ ܒܢܲܝ̈ ܡܸܣ̈ܟܹ݁ܢܹܐ : ܕܕܼܘܼܟܲܬܼ ܐܲܒ̣ܵܐ ܢܡܲܠܸܐ ܠܗܘܿܢ ܗܘ݀ ܕܐܝܼܬܼ ܠܹܗ ܥܘܼܬܼܪܵܐ ܀ ܚ̣ܙܵܝܗܝ ܥܲܬܥܝܼܪܵܐ ܠܗܵܘ̇ ܡܸܣܟܹ݁ܢܵܐ ܕܲܡܠܸܐ ܘܵܝܹ̈ܐ : ܘܲܒ̣ܨܝܼܪ ܘܲܣܢܝܼܩ ܘܐܝܼܬܼ ܒܢܲܝ̈ܵܐ ܒܫܸܦܠܵܐ ܪܲܒܵܐ ܀ ܘܲܚ̣ܙܵܐ ܪܵܡܵܐ ܕܐܸܢ ܝܵܪܬ݁ܝܼܢ ܠܹܗ ܒܢܵܘ̈ܗܝ ܡܸܬܼܚܲܢܩܝܼܢ : ܡ̣ܢ ܠܵܘ̈ܛܵܬܼܵܐ ܕܒܲܝܢܵܬܼ ܟܘܼ̈ܒܹܐ ܕܡܵܘܪܸܬܼ 44 : ܠܗܘܿܢ ܀ ܚ̣ܙܵܝܗܝ 45 : ܕܐܝܼܬܼ ܗ̄ܘ̣ܵܐ ܠܹܗ ܓܲܢܬܼܵܐ ܪܲܒ݁ܬܼܵܐ ܕܡܲܠܝܵܐ ܛܘܼ̈ܒܹܐ : ܘܫܲܓܸܫ̣ ܚܸܘܝܵܐ ܘܐܲܦܩܹܗ ܡܸܢܵܗ̇ ܘܦܵܫ̣ ܡܸܣܟܹܢܵܐ ܀ ܚ̣ܙܵܝܗܝ ܕܠܵܐ ܐܝܼܬܼ ܠܹܗ ܕܢܵܘܪܸܬܼ ܠܲܒ̣ܢܵܘ̈ܗܝ ܐܸܠܵܐ ܟܘܼ̈ܒܹܐ : ܘܥܘܼܩ̈ܣܹܐ ܒܝܼ̈ܫܹܐ ܘܲܫܝܘܿܠ ܗܵܘܬܼܵܐ ܕܒ̣ܵܠ̇ܥܵܐ ܡܝܼ̈ܬܹܐ ܀ ܘܲܨܒ̣ܵܐ ܒܚܘܼܒܹܗ ܕܢܸܗܘܸܐ ܐܲܒ̣ܵܐ ܘܢܵܘܪܸܬܼ ܐܸܢܘܿܢ : ܠܲܒ̣ܢܵܘ̈ܗܝ ܕܐܵܕܼܵܡ ܟܠܗܘܿܢ ܓܲܙܹ̈ܐ ܟܣܲܝ̈ܵܐ ܕܲܩܢܸܐ ܀ ܘܫܲܕܲܪ ܠܲܒ̣ܪܹܗ ܗܵܘ̇ ܥܲܬ݁ܝܼܪܵܐ ܨܹܝܕܼ ܡܸܣ̈ܟܹ݁ܢܹܐ : ܘܲܓ̣ܒ̣ܵܐ ܒܬܼܘܼܠܬܵܐ ܘܥܲܒ̣ܕܵܗ̇ ܐܸܡܵܐ ܠܝܼܚܝܼܕܼܵܝܹܗ ܀ ܘܡ̣ܢ ܓܵܘ ܟܲܪܣܵܐ ܗܘ݀ܵܐ ܠܗܘܿܢ ܐܲܚܵܐ ܠܲܒ̣̈ܢܲܝ ܐܵܕܼܵܡ : pb. 203 ܘܲܒ̣ܡܸܢܝܵܢܵܐ ܕܐ̄ܢܵܫܵܐ ܟܲܬܼܒ݁ܘܼܗܝ ܥܲܡ ܬܲܚ̈ܬܵܝܹܐ ܀ ܘܲܒ̣ܪܹܗ ܕܐ̄ܢܵܫܵܐ ܗܘ݀ ܡܸܫܬܲܡܲܗ ܒܟ̣ܠܵܗ̇ ܐܘܼܪܚܹܗ : ܕܲܒ̣̈ܢܲܝ ܐ̄ܢܵܫܵܐ ܢܸܗܘܘܿܢ ܥܲܡܹܗ ܒܢܵܘ̈ܗܝ ܕܐܲܠܵܗܵܐ ܀ ܘܲܚܠܵܦ ܐܸܡܵܐ ܗܵܝ̇ ܕܲܫܩܲܠ̣ ܠܹܗ ܡ̣ܢ ܬܲܚ̈ܬܵܝܹܐ : ܝܲܗ̄ܒ̣ ܗܘ݀ 46 : ܐܸܡܵܐ ܕܢܸܚܲܬ݀ ܥܲܡܹܗ ܡ̣ܢ ܒܹܝܬܼ ܐܲܒ̣ܘܼܗܝ ܀ ܡܲܥܡܘܿܕܼܝܼܬܼܵܐ ܟܲܪܣܵܐ ܗ̄ܝܼ ܕܟ̣ܝܼܬܼܵܐ ܕܡܲܠܝܵܐ ܢܘܼܗܪܵܐ : ܘܝܵܠ̇ܕܵܐ ܟܠ ܝܘܿܡ ܐܲܠܵܗܵܐܝܼܬܼ ܘܲܒ̣ܬܼܘܼܠܵܐܝܼܬܼ ܀ ܘܠܲܒ̣ܢܲܝ̈ܢܵܫܵܐ ܗܵܦܟܵܐ ܘܥܵܒ̣݁ܕܵܐ ܒܢܵܘ̈ܗܝ ܕܐܲܠܵܗܵܐ : ܘܲܠܦܲܓ̣ܪ̈ܵܢܹܐ ܡܩܲܒ݁ܠܵܐ ( ܘܥܵܒ̣ܕܵܐ ܐܵܦ 47 : ܪ̈ܘܼܚܵܢܹܐ ܀ ܘܡܸܬܼܚܲܠܲܛ ܒܵܗ̇ ܓܸܢܣܵܐ ܒܓܸܢܣܵܐ ܩܲܕܝܼܫܵܐܝܼܬܼ : ܘܲܠܬܲܚ̈ܬܵܝܹܐ ܥܵܒ̣݁ܕܵܐ ܕܢܸܗܘܘܿܢ ܡ̣ܢ 48 : ܥܸܠܵܝܹ̈ܐ ܀ ܘܲܡܛܲܗܡܵܐ ܠܗܘܿܢ ܠܲܕܼܒܹܝܬܼ ܐܵܕܼܵܡ ܥܲܡ ܐܲܠܵܗܵܐ : ܕܲܟ̣ܝܵܢܵܐܝܼܬܼ ܢܸܩܪܘܿܢ ܐܲܒ̣ܘܼܢ 49 : ܡܵܐ ܕܩܵܪܹܝܢ ܠܹܗ ܀ ܪܘܼܚܵܐ ܕܩܘܼܕܼܫܵܐ ܐܲܫܪܝܼ ܒܡܲܝ̈ܵܐ ܘܐܲܚܸܬܼ ܐܸܢܘܿܢ : ( ܕܲܒ̣ܡܵܘܠܵܕܼܵܐ ܢܸܗܘܘܿܢ ܐܲܚܹ̈ܐ ܠܝܼܚܝܼܕܼܵܝܵܐ 50 :܀ ܗܘ݀ܵܐ ܠܗܘܿܢ ܐܲܒ̣ܵܐ ܠܵܐ ܚܵܫܘܿܫܵܐ ܒܡܲܥܡܘܿܕܼܝܼܬܼܵܐ : ܚܠܵܦ ܗܵܘ̇ ܐܲܒ̣ܵܐ ܕܡ̣ܢ ܚܲܪܡܵܢܵܐ ܐܸܬܼܢܲܟܲܬܼ ܗ̄ܘ̣ܵܐ ܀ ܪܘܼܚܵܐ ܕܲܒ̣ܪܹܗ ܫܲܕܲܪ ܐܲܒ̣ܵܐ ܠܠܸܒܵܘ̈ܵܬܲܢ : ܘܒ̣ܵܗ̇ ܩܵܪܹܝܢܲܢ ܐܲܒ̣ܵܐ ܐܲܒ̣ܘܼܢ ܫܲܪܝܼܪܵܐܝܼܬܼ ܀ ܒܪܹܗ ܕܐܲܠܵܗܵܐ ܒܪܹܗ ܗ̄ܘ̣ ܕܐ̄ܢܵܫܵܐ ܦܲܓ̣ܪܵܢܵܐܝܼܬܼ : pb. 204 ܘܲܒ̣ܢܲܝ̈ܢܵܫܵܐ ܒܢܵܘ̈ܗܝ ܕܐܲܠܵܗܵܐ ܪܘܼܚܵܢܵܐܝܼܬܼ ܀ ܝܸܗܒܲܬ݀ ܡܲܪܝܲܡ ܦܲܓ̣ܪܵܐ ܠܡܸܠܬܼܵܐ ܠܡܸܬܼܓܲܫܵܡܘܼ : ܘܡܲܥܡܘܿܕܼܝܼܬܼܵܐ ܪܘܼܚܵܐ ܠܐ̄ܢܵܫܵܐ ܠܡܸܬܼܚܲܕܵܬܼܘܼ ܀ ܥܲܠ ܕܲܗܘ݀ܵܐ ܠܲܢ ܐܲܚܵܐ ܒܟܲܪܣܵܐ ܒܢܲܝ̈ܵܐ ܥܲܒ̣ܕܲܢ : ܒܡܲܥܡܘܿܕܼܝܼܬܼܵܐ ܕܢܸܩܪܸܐ ܐܲܒ̣ܘܼܢ ܠܲܫܡܲܝܵܢܵܐ ܀ ܘܥܲܠ ܕܲܩ̣ܪܸܒ̣ ܠܹܗ ܨܹܝܕܼ ܗܵܘ̇ ܛܘܿܗܡܵܐ ܪܲܒܵܐ ܓܸܢܣܲܢ 51 : ܟܝܵܢܵܐ ܡܙܝܼܥ ܠܲܢ ܢܸܩܪܹܝܘܗܝ 52 : ܐܲܒ̣ܘܼܢ ܟܲܕܼ ܒܲܫܡܲܝܵܐ ܗ̄ܘ̣ ܀ ܐܸܬ݁ܛܲܗܲܡܢܲܢ ܒܐܲܠܵܗܘܼܬܹܗ 53 : ܓܸܢܣܢܵܐܝܼܬܼ : ܘܡ̣ܢ ܓܵܘ ܡܲܝ̈ܵܐ ܒܢܲܝ̈ܵܐ ܗ̣ܘܲܝܢܲܢ ܫܲܪܝܼܪܵܐܝܼܬܼ ܀ ܘܡ̣ܢ ܗܵܐ ܡܸܟܵܐ ܐܸܬܲܡܲܛܝܼܢܲܢ ܕܢܸܩܪܸܐ ܐܲܒ̣ܘܼܢ : ܠܐܲܒ̣ܵܐ ܓܢܝܼܙܵܐ ܕܝܲܗ̄ܒ̣ܠܲܢ ܪܘܼܚܹܗ ܒܡܲܥܡܘܿܕܼܝܼܬܼܵܐ ܀ ܬܵܘ ܒܲܪ̈ܵܝܹܐ ܥܘܿܠܘ ܒܲܒ̣̈ܢܲܝܵܐ ܦܬܼܝܼܚ ܗ̄ܘ̣ 54 : ܬܲܪܥܵܐ : ܘܥܵܪܹܐ ܒܲܝܬܵܐ ܘܲܦܨܝܼܚ ܐܲܒ̣ܵܐ ܕܲܢܩܲܒܸ݁ܠܟ̣ܘܿܢ ܀ ܬܵܘ ܪ̈ܲܚܝܼܩܹܐ ܗܘ݀ܵܘ ܩܲܪ̈ܝܼܒܹܐ ܒܡܲܥܡܘܿܕܼܝܼܬܼܵܐ : ܐܝܼܬܼ ܗ̄ܘ̣ ܐܲܬܼܪܵܐ ܒܹܝܬܼ ܐܲܠܵܗܵܐ ܠܟ̣ܠ ܕܐܵܬܹ̇ܝܢ ܠܹܗ ܀ ܬܵܘ ܢܘܼܟ̣ܪ̈ܵܝܹܐ ܗܘ݀ܵܘ ܒܲܝܬܵܝܹ̈ܐ ܡ̣ܢ ܓܵܘ ܡܲܝ̈ܵܐ : ܘܲܩܢܵܘ ܐܲܒ̣ܵܐ ܚܲܕܼܬܼܵܐ ܒܪܵܘܡܵܐ ܘܲܩܪܵܘ ܐܲܒ̣ܘܼܢ ܀ ܬܵܘ ܚܲܝܵܒܹ̈ܐ ܥܘܿܠܘ ܣܲܒ̣ܘ ܡܲܓܵܢ ܐܸܫܛܵܪ̈ܲܝܟ݁ܘܿܢ : ܘܲܒ̣ܓ̣ܵܘ ܡܲܝ̈ܵܐ ܠܚܵܘ ܚܵܘ̈ܒܵܬܼܵܐ ܕܲܩܢܘܿܡܲܝ̈ܟ݁ܘܿܢ ܀ ܬܵܘ ܡܸܣ̈ܟܹ݁ܢܹܐ ܥܬܲܪܘ ܒܲܥܡܵܕܼܵܐ ܪܘܼܚܵܢܵܝܵܐ : ܘܲܛܥܵܘ ܫܸܦܠܵܐ ܕܡܸܣܟܹ݁ܢܘܼܬܼܵܐ ܒܓܲܙܵܐ ܪܲܒܵܐ ܀ pb. 205 ܬܵܐ ܠܲܥܡܵܕܼܵܐ ܥܸܪܒܵܐ 55 : ܛܵܥܝܵܐ ܕܡܵܪܹܐ ܥܵܢ̈ܵܐ : ܕܒ̣ܵܟ̣ ܢܸܬܼܡܲܠܸܐ ܗܵܘ̇ ܡܸܢܝܵܢܵܐ ܓܡܝܼܪܵܐ ܕܲܡܵܐܐ ܀ ܬܵܐ ܚܲܛܵܝܵܐ ܠܲܐܝܵܐ ܫܚܝܼܩܵܐ ܕܲܡܠܸܐ ܙܵܘ̈ܥܹܐ : ( ܘܲܦܣܘܿܩ ܡܸܢܵܟ̣ ܠܝܘܼܩܪܵܐ 56 : ܕܥܵܘ̣ܠܵܐ ܒܡܲܥܡܘܿܕܼܝܼܬܼܵܐ ܀ ܬܵܘ ܚܸܫ̈ܘܿܟܹܐ ܣܡܲܝ̈ܵܐ ܕܲܗܘ݀ܵܘ ܨܸܒ̣ܝܵܢܵܐܝܼܬܼ : ܥܡܲܕܼܘ ܘܐܸܬܼܦܲܬܲܚܘ ܘܲܢܗܲܪܘ ܡܸܢܵܗ̇ ( ܕܒܲܪ̄ܬܼ ܐܝܼܡܵܡܵܐ 57 :܀ ܬܵܘ ܐܲܒ݁ܝܼ̈ܕܹܐ ܕܪܵܥܝܵܐ ܛܵܒ̣ܵܐ ܢܦܲܩ̣ ܒܲܒ̣ܥܵܬܼܟ̣ܘܿܢ 58 : ܘܨܹܝܕܼ ܡܲܒ݁ܘܼܥܵܐ ܣܝܼܡ 59 : ܠܹܗ ܘܲܥܕܵܐ ܕܲܢܟܲܢܸܫܟ̣ܘܿܢ ܀ ܬܵܘ ܕܐܸܬܼܒܲܕܲܪܘ 60 : ܥܲܠ ܕܸܚ̈ܠܵܬܼܵܐ ܕܨܲܠܡܹ̈ܐ ܡܝܼ̈ܬܹܐ : ܥܡܲܕܼܘ ܘܐܸܬܼܩܲܕܲܫܘ ܡ̣ܢ ܛܲܡܐܘܼܬܼܵܐ ܕܲܥܾܵܘ̈ܵܬܼܵܐ ܀ ܬܵܘ ܛܵܥܲܝ̈ܵܐ ܕܐܸܫܬܲܥܒܲܕܼܘ ܗ̄ܘ̣ܵܐ ܠܲܣܪܝܼܩܘܼܬܼܵܐ 61 : ܘܡ̣ܢ ܓܵܘ ܡܲܝ̈ܵܐ ܝܑܼܠܲܦܘ ܐܘܼܪܚܵܐ ܕܒܹܝܬܼ ܐܲܠܵܗܵܐ ܀ ܬܵܘ ܥܲܬ݁ܝܼ̈ܩܹܐ ܕܲܣܐܸܒ̣ܘ 62 : ܘܲܒ̣ܠܝܼܘ ܥܲܡ ܚܲܢܦܘܼܬܼܵܐ : ܩܢܵܘ ܚܘܼܕܵܬܼܵܐ ܒܟܲܪܣܵܐ ܚܕܲܬܵܐ ܕܡܲܥܡܘܿܕܼܝܼܬܼܵܐ ܀ ܬܵܘ ܐܸܬܼܩܲܕܲܫܘ ܛܲܡ̈ܐܹܐ ܕܐܲܪܥܵܐ ܒܡܲܝ̈ܵܐ ܢܲܩ̈ܕܹܐ : ܘܣܲܒ̣ܘ ܕܲܟ̣ܝܘܼܬܼܵܐ ܡ̣ܢ ܡܲܒ݁ܘܼܥܵܐ ܕܩܲܕܝܼܫܘܼܬܼܵܐ ܀ ܬܵܐ ܠܵܟ̣ ܬܵܐ ܠܵܟ̣ ܙܘܼܙܵܐ ܪܲܒܵܐ ܕܐܲܠܵܗܘܼܬܼܵܐ : ܕܡܵܪܹܐ ܒܲܝܬܵܐ ܗܵܐ ܒܵܥܹ̇ܐ ܠܵܟ̣ ܚܲܒ݁ܝܼܒ̣ܵܐܝܼܬܼ ܀ ܬܵܐ ܬܲܝܵܒ̣ܵܐ ܕܢܲܓ̣ܕܘܼܗܝ ܪ̈ܲܚܡܹܐ ܠܡܲܥܡܘܿܕܼܝܼܬܼܵܐ : pb. 206 ܕܲܒ̣ܡܹܐܬܼܝܼܬܼܵܟ̣ ܢܸܚܕܘܿܢ ܟܸܢܫܹ̈ܐ ܕܲܫܡܲܝܵܢܹ̈ܐ ܀ ܬܵܝ ܒܲܪ̄ܬܼ ܥܲܡܡܹ̈ܐ ܥܹܕܬܵܐ ܕܙܲܢܝܲܬ݀ ܒܐܲܠܵܗ̈ܘܼܢܹܐ : ܠܒܲܫܝ ܠܲܡܟ̣ܝܼܪܹܟ̣ܝ ܘܲܗܘ݀ܵܝ ܥܲܡܹܗ ܒܢܸܩܦܵܐ ܕܲܟ̣ܝܵܐ ܀ ܬܵܝ ܙܵܢܝܼܬܼܵܐ ܘܗܲܒ̣ܝ ܠܹܗ ܐܝܼܕܹܟ̣ܝ ܠܝܼܚܝܼܕܼܵܝܵܐ : ܘܗܘ݀ ܥܵܒܹ̇ܕܼ ܠܹܟ̣ܝ ܒܬܼܘܼܠܬܵܐ ܒܡܲܝ̈ܵܐ ܩܲܕܝܼܫܵܐܝܼܬܼ ܀ ܬܵܝ ܐܘܼܟܵܡܬܵܐ ܕܫܸܡܫܵܐ ܒܕܸܢܚܵܘ̈ܗܝ 63 : ܐܲܣ̣ܢܝܼ ܓܵܘܢܵܗ̇ : ܠܒܲܫܝ ܓܲܐܝܘܼܬܼܵܐ ܒܡܲܝ̈ܵܐ ܚܣܲܝ̈ܵܐ ܕܐܸܬ݁ܬܲܩܲܢܘ ܠܹܟ̣ܝ ܀ ܬܵܝ ܚܸܫܘܿܟ̣ܬܵܐ ܕܲܒ̣ܬܸܢܵܢܵܐ ܕܕܸܒܼ̈ܚܹܐ ܙܸܦܪܲܬ݀ : ܢܗܲܪ ܡ̣ܢ ܨܸܡܚܵܐ ܘܢܸܒ̣ܣܲܡ ܪܹܚܝܹܟ̣ܝ ܒܲܡܫܝܼܚܘܼܬܼܵܐ ܀ ܬܵܝ ܠܲܥܡܵܕܼܵܐ ܣܵܒ̣ܬܼܵܐ ܕܥܸܬܼܩܲܬ݀ 64 : ܒܲܦܬܲܟ̣ܪܘܼܬܼܵܐ : ܗܘ݀ܵܝ ܡ̣ܢ ܡܲܝ̈ܵܐ ܛܠܝܼܬܼܵܐ ܓܐܝܼܬܼܵܐ ܘܲܡܫܲܒܲܚܬܵܐ ܀ ܬܵܝ ܚܘܿܬܼܝ ܘܲܠܒܲܫܝ ܢܲܚܬܵܐ ܕܲܙܩܝܼܪ ܐܲܠܵܗܵܐܝܼܬܼ : ܘܣܲܩܝ ܚܵܘܵܝ ܠܲܢ ܫܘܼܦܪܹܟ̣ܝ ܚܲܠܝܵܐ ܢܸܚܕܸܐ 65 : ܥܲܡܹܟ̣ܝ ܀ ܬܵܝ ܐܸܨܛܲܒܲܬܼܝ ܡ̣ܢ ܡܲܒ݁ܘܼܥܵܐ ܕܓ̣ܵܣܹ̇ܐ ܢܘܼܗܪܵܐ : ܘܲܒ̣ܚܸܫ̈ܠܵܬܼܵܐ ܕܪܘܼܚܵܐ ܕܩܘܼܕܼܫܵܐ ܥܵܠܡܵܐ ܢܸܚܙܹܝܟ̣ܝ 66 :܀ ܓܕܼ̈ܘܿܠܹܐ ܕܕܲܗܒ̣ܵܐ ܠܟܲܠܬܼܵܐ ܕܣܸܠܩܲܬ݀ ܡ̣ܢ ܓܵܘ ܡܲܝ̈ܵܐ : ܙܠܝܼܚܹ̈ܐ ܕܣܹܐܡܵܐ ܢܲܣܓ݁ܘܿܢ ܫܘܼܦܪܵܐ ܠܡܵܪܲܬܼ ܙܝܼܘܵܐ ܀ ܡܲܪ̈ܓܵܢܝܵܬܼܵܐ ܡ̣ܢ ܟܘܼܫ ( ܢܹܐܬܼ̈ܝܵܢ ܠܪܹܫܵܐ 67 : ܪܵܡܵܐ : ܘܡ̣ܢ ܓܵܘ ܗܸܢܕܘܿ ܣܸܕܼܪܹ̈ܐ ܕܟܹܐܦܹ̈ܐ ܝܲܩܝܼܪ̈ܵܬܼܵܐ ܀ ܢܲܝܬܸܐ ܝܲܡܵܐ ܕܡܵܐ ܫܲܦܝܼܪܵܐ ܕܚܲܠܵܙܘܿܢܹ̈ܐ 68 : pb. 207 ܘܚܲܒ̣ܪܹܗ ܝܲܒ̣ܫܵܐ ܟܹܐܦܹ̈ܐ ܕܫܲܠܡܵܐ ܘܲܕܼܢܲܗܝܼܪܵܐ ܀ ܢܩܲܪܒ̣ܘܼܢ ܛܘܼܪܹ̈ܐ ( ܙܡܲܪ̈ܓܕܹܐ ܟܠܗܘܿܢ 69 : ܘܛܲܒ̣̈ܥܹܐ ܛܵܒܹ̈ܐ : ܘܥܘܼܡ̈ܩܹܐ ܢܫܲܕܪܘܼܢ ܐܝܼܵܩܲܢܬ݁ܘܿܢ 70 : ܡ̣ܢ ܓܲܙܲܝ̈ܗܘܿܢ ܀ ܟܹܐܦܹ̈ܐ ܕܫܘܼܒ̣ܚܵܐ ܡ̣ܢ ܒܹܝܬܼ ܥܲܝܢܹ̈ܐ ܕܲܚ̈ܘܵܘܵܬܼܵܐ : ܐܵܦ ܡ̣ܢ ܐܵܘܦܝܼܪ ܕܲܗܒ̣ܵܐ ܠܚܘܼܡܪܹ̈ܐ ܫܲܦܝܼܪ̈ܵܬܼܵܐ ܀ ܥܸܩܹ̈ܐ ܡܦܲܬ݁ܟܹ̈ܐ ܘܬܸܟܹ̈ܐ ܠܨܵܘܪܵܗ̇ ܕܲܡܟ̣ܠܲܠܬܵܐ : ܡܟ̣ܝܼܪܵܗ̇ ܥܲܬ݁ܝܼܪ ܢܸܣܓܘܿܢ ܨܒ̣ܬܹ̈ܝܗ̇ 71 : ܒܐܸܣܟܹ݁ܡܲܝ̈ܗܘܿܢ ܀ ܐܵܡ̇ܪܵܐ ܟܲܠܬܼܵܐ 72 : ܙܩܝܼܦܵܐ ܐܝܼܬܼ ܠܝܼ ܚܠܵܦ ܚܸܫ̈ܠܵܬܼܵܐ : ܘܟ̣ܠܗܘܿܢ ܫܘܼܦܪ̈ܲܝ ܒܹܗ ܡܸܣܬܲܕܪܪܝܼܢ ܥܲܠ ܗܲܕܵܡܲܝ̈ ܀ ܗܘ݀ ܨܵܒܲܥ̇ ܠܝܼ ܠܒ̣ܘܼ̈ܫܲܝ ( ܒܲܕܼܡܹܗ ܘܲܡܨܲܒܸ݁ܬܼ 73 : ܠܝܼ : ܘܠܵܐ ܒܵܥ̇ܝܵܐ ܐ̄ܢܵܐ ܕܡܵܐ ܝܲܡܵܐ ܕܚܲܠܵܙܘܿܢܹ̈ܐ 74 :܀ ܗܘ݀ ܒܹܝܬܼ ܥܲܝ̈ܢܲܝ ܣܵܐܹ̇ܡ ܪܘܼܫܡܹܗ ܘܲܡܙܲܗܸܐ ܠܝܼ : ܘܠܵܐ ܚܵܫ̇ܚܝܼܢ ܠܝܼ ܓܕܼ̈ܘܿܠܹܐ ܕܕܲܗܒ̣ܵܐ ܘܡܲܪ̈ܓܵܢܝܵܬܼܵܐ ܀ ܒܲܡܫܝܼܚܘܼܬܹܗ ܡܲܦܨܲܚ 75 : ܐܲܦܲܝ̈ ܘܲܡܩܲܕܸܫ ܠܝܼ : ܘܠܵܐ ܗܵܘܹ̇ܝܢ ܠܝܼ ܙܠܝܼܚܹ̈ܐ ܕܣܹܐܡܵܐ ܕܠܵܐ 76 : ܚܵܫ̇ܚܝܼܢ ܠܝܼ ܀ ܚܠܵܦ ܝܘܿܩܲܢ̈ܬܹܐ ( ܘܛܲܒ̣̈ܥܹܐ ܛܵܒܹ̈ܐ 77 : ܝܲܗ̄ܒ̣ ܠܝܼ ܨܸܨܸܘ̈ܗܝ : ܕܐܸܚܫܘܿܠ ܡܸܢܗܘܿܢ ܟ̱ܠܹܗ ܨܸܒ̣ܬܵܐ ܕܲܡܟ̣ܝܼܪ̈ܵܬܼܵܐ ܀ ܡܵܐ ܫܲܦܝܼܪܲܬ݁ܝ ܒܲܪ̄ܬܼ ܐܲܪܡܵܝܹܐ ܡܵܐ ܫܲܦܝܼܪܲܬ݁ܝ : ܘܟ̣ܠܹܗ ܩܘܼܒ̣ܠܹܠܹܟ̣ܝ ܕܵܡܹ̇ܐ ܠܨܲܦܪܵܐ ܕܲܦܐܸܐ ܕܸܢܚܹܗ ܀ pb. 208 ܥܲܠ ܒܹܝܬܼ ܥܲܝܢܲܝ̈ܟ݁ܝ ܢܘܼܗܪܵܐ ܡܸܕܸܡ ܪܲܒܵܐ ܕܲܢܝܼܚ : ܕܐܵܦ ܗܘ݀ ܫܸܡܫܵܐ ܐܸܢ ܚܵܐܲܪ ܒܹܗ ܡܸܚܕܼܵܐ ܓܵܗܲܪ ܀ ܦܘܼܡܹܟ̣ܝ ܢܲܩܕܵܐ ܕܵܡܹ̇ܐ ܠܚܘܼܛܵܐ ܕܲܙܚܘܿܪܝܼܬܼܵܐ : ܘܡܸܣܬܲܒ̣ܪܵܐ ܠܝܼ ܕܒܲܕܼܡܵܐ ܨܒ̣ܝܼ̈ܥܵܢ ܐܵܦ ܣܸܦܘܵܬܹܟ̣̈ܝ ܀ ܒܲܬܼܪܹܝܢ ܓܵܘ̈ܢܝܼܢ ܢܲܨܝܼܚ ܫܘܼܦܪܹܟ̣ܝ ܒܲܟ̣ܢܘܼ̈ܫܵܬܼܵܐ : ܒܲܕܼܡܵܐ ܘܡܲܝ̈ܵܐ ܕܗܵܐ ܪܵܕܹܝܢ ܠܹܟ̣ܝ ܡ̣ܢ ܫܲܦܝܼܪܵܐ ܀ ܒܡܲܝ̈ܵܐ ܓܢܘܿܢܹܟ̣ܝ ܘܲܒ̣ܥܲܪܦܸܠܹܗ ܕܪܵܡܵܐ ܝܲܬܼܒܹܟ̣ܝ 78 : ܙܩܝܼܦܵܐ ܪܚܘܼܡܹܟ̣ܝ ܘܲܒ̣ܝܲܡܝܼܢܹܗ ܕܐܲܒ̣ܵܐ ܣܲܒ̣ܪܹܟ̣ܝ 79 :܀ ܦܸܬܼܟܵܐ ܠܒ̣ܝܼܫܲܬ݁ܝ ܐܲܝܟ̣ ܪܲܒ݁ ܟܘܼܡܪܹ̈ܐ ܒܹܝܬܼ ܚܘܼܣܵܝܵܐ : ܢܘܼܪܵܐ ܘܪܘܼܚܵܐ ܙܩܝܼܪ ܠܹܟ̣ܝ ܢܲܚܬܵܐ ܕܟ̣ܠܹܗ ܢܘܼܗܪܵܐ ܗ̄ܘ̣ ܀ ܐܘܿ ܒܲܪ̄ܬܼ ܥܲܡܡܹ̈ܐ ܠܢܘܼܗܪܵܐ ܡ̣ܟܝܼܪܲܬ݁ܝ ܡ̣ܢ ܓܵܘ ܡܲܝ̈ܵܐ : ܛܲܪܝ ܓܘܼܥܠܵܢܹܟ̣ܝ ܡ̣ܢ ܚܸܫܘܿܟ̣ܵܐ ܕܲܡܢܲܬܸܦ ܠܹܟ̣ܝ ܀ ܣܵܢܐܵܐ ܐܝܼܬܼ ܠܹܟ̣ܝ ܕܲܡܠܸܐ ܚܣܵܡܵܐ ܡܸܢܹܗ ܐܸܙܕܲܗ̄ܪܝ : ܕܲܠܡܵܐ ܒܫܸܕܼܠܵܘ̈ܗܝ ܢܸܥܒܸ݁ܕܼ ܡܘܼܡܵܐ ܒܲܢܛܝܼܪܘܼܬܹܟ̣ܝ ܀ ܐܘܿ ܦܲܓ̣ܪܵܢܵܐ ܕܲܗܘ݀ܵܐ ܒܡܲܝ̈ܵܐ ܪܘܼܚܵܢܵܐ : ܩܲܕܸܫ ܢܲܦ̮ܫܵܟ̣ ܕܬܸܗܘܸܐ ܢܵܘܣܵܐ ܠܐܲܠܵܗܘܼܬܼܵܐ ܀ ܒܲܪ ܡܸܣ̈ܟܹ݁ܢܹܐ 80 : ܕܲܗܘ݀ܵܐ ܐܲܚܵܐ ܠܒܲܪ ܥܲܬ݁ܝܼܪܵܐ : ܚܙܝܼ ܠܵܐ ܬܵܘܒܸ݁ܕܼ ܥܘܼܬܼܪܵܟ̣ 81 : ܪܲܒܵܐ ܒܲܪ̈ܓ̣ܝܼܓ̣ܵܬܼܵܐ ܀ ܥܡܝܼ̈ܕܹܐ ܒܡܲܝ̈ܵܐ ܐܲܚܹ̈ܐ ܗ݀ܘܲܝܬ݁ܘܿܢ ܠܝܼܚܝܼܕܼܵܝܵܐ : ܠܵܐ ܢܸܨܛܲܥܲܪ ܒܲܥ̇ܒ̣ܵܕܼܵܝ̇ܟ݁ܘܿܢ ܦܲܓ̣ܪ̈ܵܢܵܝܹܐ ܀ pb. 209 ܗܲܕܵܡܹܗ ܐܲܢ̄ܬ݁ ܠܵܐ ܬܸܚܠܘܿܛܵܝܗܝ ܥܲܡ ܙܵܢܝܼܬܼܵܐ 82 : ܒܐܲܒ̣ܘܼܗܝ ܚܲܠܛ̣ܵܟ̣ ܕܲܟܵܐ ܢܲܦ̮ܫܵܟ̣ ܡ̣ܢ ܫܘܼܪ̈ܥܵܬܼܵܐ ܀ ܠܵܐ ܬܸܨܛܲܐܸܐ ܡܲܥܡܘܼܿܝܼܬܼܵܐ ܕܟ̣ܠܵܗ̇ ܢܘܼܗܪܵܐ ܗ̄ܝܼ : ܒܲܥܒ̣ܝܼ̈ܕܼܵܬܼܵܐ ܕܠܵܐ ܫܲܦܝܼܪ̈ܵܢ ܥܲܠ ܐܲܠܵܗܵܐ ܀ ܐܲܝܢܵܐ ܕܲܠܒ̣ܝܼܫ ܡܵܐܢܹ̈ܐ ܚܲܕܼ̈ܬܹܐ ܢܵܛܲܪ ܢܲܦ̮ܫܹܗ : ܐܵܦ ܡ̣ܢ ܚܸܠܵܐ ܐܵܦ ܡ̣ܢ ܨܵܐܬܼܵܐ ܕܠܵܐ ܬܸܩܪܘܿܒ̣ ܠܹܗ ܀ ܡܲܥܡܘܿܕܼܝܼܬܼܵܐ ܠܒ̣ܝܼܫ ܐܲܢ̄ܬ݁ ܓܲܒ̣ܪܵܐ ܥܪܘܿܩ ܡ̣ܢ ܥܵܘܼܠܵܐ : ܕܲܠܡܵܐ ܢܸܣܕܘܿܩ ܢܲܚܬܵܟ̣ ܡܸܢܵܟ̣ ܕܲܕܼܠܵܐ ܛܝܼ̈ܡܹܐ ܗ̄ܘ̣ܵܐ ܀ ܡܲܓܵܢ ܝܲܗ̄ܒ̣ ܠܵܟ̣ ܒܲܪ ܐܲܠܵܗܵܐ ܠܒ̣ܘܼܫܵܐ ܓܲܐܝܵܐ : ܠܵܐ ܬܲܒ̣ܣܸܐ ܒܹܗ ܕܠܵܐ ܢܸܫܬܲܚܲܡ ܡ̣ܢ ܚܵܘ̈ܒܵܬܼܵܟ̣ ܀ ܡܥܵܕܼ ܗ̄ܘ̣ ܕܢܸܓ̣ܢܘܿܒ̣ ܚܸܘܝܵܐ ܢܲܚ̈ܬܹܐ ܒܡܸܠܟܹܗ ܣܲܢܝܵܐ : ܘܲܠܦܘܼܪܣܵܝܵܐ ܪܲܒܵܐ ܢܲܝܬܸܐ ܠܠܵܒ̣ܘܿܫܲܝ̈ܗܘܿܢ ܀ ܐܸܣܛܲܠ ܫܘܼܒ̣ܚܵܐ ܗܵܝ̇ ܕܐܸܬܼܓܲܢܒܲܬ݀ ܒܹܝܬܼ ܐܝܼܠܵܢܹ̈ܐ : ܒܡܲܝ̈ܵܐ ܠܒ̣ܫ̣ܬܵܗ̇ ܘܚܵܣܹ̇ܡ ܗ̄ܘ̣ ܒܵܟ̣ ܣܵܢܐܵܐ ܒܝܼܫܵܐ 83 :܀ ܘܐܸܢ ܬܸܬܸ݁ܠ ܠܹܗ ܡܲܫܡܲܥ ܐܸܕܼܢܵܐ ܒܲܪ̈ܓ̣ܝܼܓ̣ܵܬܼܵܐ : ܗܘ݀ ܡܦܲܪܣܸܐ ܠܵܟ̣ ܐܲܝܟܲܢ ܕܲܡܥܵܕܼ ܡ̣ܢ ܫܘܼܪܵܝܵܐ ܀ ܒ̈ܢܵܬܼܵܗ̇ ܕܚܵܘܵܐ ܛܲܪܝ 84 : ܕܲܟ̣ܝܘܼܬܼܵܐ ܕܡܲܥܡܘܿܕܼܝܼܬܼܵܐ : ܕܗܵܘ̇ ܐܸܫܛܵܪܵܗ̇ 85 : ܕܚܵܘܵܐ ܬܠܝܼܚ ܗ̄ܘ̣ ܒܡܲܝ̈ܵܐ ܚܲܝܹ̈ܐ ܀ ܠܵܐ ܬܘܼܒ̣ ܢܹܐܬܸܐ ܚܵܘܝܵܐ ܘܢܸܥܘܿܠ ܐܲܝܟ̣ ܢܵܡܘܿܣܹܗ : ܘܲܒ̣ܠܘܼ̈ܚܫܵܬܼܵܐ ܕܪܸܚܡܲܬܼ ܥܵܠܡܵܐ ܦܘܼܪܣܹܗ ܢܸܫܟܲܚ ܀ ܠܵܐ ܠܟܹܝܢ ܘܲܠܗܵܘ̇ ܦܹܐܪܵܐ ܕܪܸܓ݁ܬܼܵܐ ܕܟ̣ܠܹܗ ܡܵܘܬܵܐ ܗ̄ܘ̣ : pb. 210 ܘܲܣܢܸܐ ܣܲܓ݁ܝܼ ܘܲܠܐܵܠܵܗܵܐ ܘܲܠܓ݁ܒ̣ܪ̈ܲܝܟܹܝܢ ܀ ܒܡܲܥܡܘܿܕܼܝܼܬܼܵܐ ܐܸܬܼܚܲܬܲܢ̈ܬܹܝܢ ܥܲܡ ܐܲܠܵܗܵܐ : ܘܐܸܢ ܓܲܢܵܒ̣ܵܐ ܐܲܬܼܪܵܐ ܡܸܫܟܲܚ ܣܸܕܼܩܵܐ ܪܵܡܹ̇ܐ ܀ ܥܡܝܼܕܼܵܐ ܕܐܸܫܟܲܚ ܗܵܝ̇ ܬܸܫܒ݁ܘܿܚܬܵܐ ܕܲܫܠܲܚ̣ ܐܵܕܼܵܡ : ܠܵܐ ܒܲܚܛܵܗܵܐ 86 : ܬܘܼܒ̣ ܬܹܐܒܲܕܼ ܠܵܗ̇ ܡ̣ܢ ܕܐܸܫܟܲܚ̣ܬܵܗ̇ ܀ ܠܒܲܪ ܐܲܠܵܗܵܐ ܡܟ̣ܝܼܪܲܬ݁ܝ ܢܲܦ̮ܫܵܐ ܒܡܲܥܡܘܿܕܼܝܼܬܼܵܐ : ܠܵܐ ܠܣܵܛܵܢܵܐ ܬܸܬ݁ܠܹܝܢ ܝܵܬܹܟ̣ܝ ܢܸܫܬܲܢܲܕܼ ܒܹܟ̣ܝ ܀ ܚܛܝܼܦܬܵܐ ܕܫܹܐܕܹ̈ܐ ܩܲܕܫܹܟ̣ܝ ܐܲܒ̣ܵܐ ܘܝܲܗܒܹܟ̣ܝ ܠܲܒ̣ܪܹܗ : ܛܲܪܝ ܠܹܗ ܫܪܵܪܵܐ ( ܠܵܐ ܢܫܲܚܛܘܼܢܹܟ̣ܝ 87 : ܒܵܬܲܪ ܩܘܼܕܼܫܹܟ̣ܝ ܀ ܐܘܿ ܠܹܟ̣ܝ ܢܲܦ̮ܫܵܐ ܕܦܸܪܥܲܬ݀ ܚܵܘܒܹ̈ܝܗ̇ 88 : ܒܡܲܥܡܘܿܕܼܝܼܬܼܵܐ : ܠܵܐ ܒܐܸܫܛܵܪܵܐ ܐ̄ܚܪܹܢܵܐ ܬܫܲܪܹܝܢ ܠܲܡܟܲܬܵܒ̣ܘܼ ܀ ܥܡܲܕܬ݁ܝ ܐܸܬܼܚܲܣܝܼܬ݁ܝ ܫܲܢܝܼ ܚܛܵܗܵܐ ܐܲܪܦܵܝ ܐܵܙܹ̇ܠ : ܠܵܐ ܢܸܦܢܸܐ ܠܹܗ ܫܘܼܚܢܵܐ ܠܕܼܘܼܟ݁ܬܹܗ ܒܥܵܘ̣ܠܵܐ ܣܲܢܝܵܐ ܀ ܪܲܒܵܐ ܕܟ̣ܘܼܡܪܹ̈ܐ ܕܲܟ݁ܝܼ ܓܲܪܒ̣ܵܐ 89 : ܕܲܠܒ̣ܝܼܫܵܐ ܗ̄ܘܲܝܬ݁ܝ : ܠܵܐ ܛܲܡܐܘܼܬܼܵܐ ܬܘܼܒ̣ ܬܸܗܦܘܿܟ̣ ܠܵܗ̇ ܥܲܠ ܕܲܟ̣ܝܘܼܬܹܟ̣ܝ ܀ ܗܵܐ ܚܢܝܼܩ ܥܵܘ̣ܠܵܐ ܒܡܲܝ̈ܵܐ ܒܚܝܼܪܹ̈ܐ ܕܡܲܥܡܘܼܕܼܝܼܬܼܵܐ : ܠܵܐ ( ܬܢܲܚܡܝܼܢܵܝܗܝ ܒܲܪ̈ܓ̣ܝܼܓ̣ܵܬܼܵܐ ܕܠܵܐ ܫܲܦܝܼܪ̈ܵܢ 90 :܀ ܢܲܦ̮ܫܵܐ ܕܩܵܡܲܬ݀ ܡ̣ܢ ܡܲܜܘܼܠܬܵܐ ܕܣܲܚܦܵܗ̇ ܚܸܘܝܵܐ : ܠܵܐ ܬܸܦܠܝܼܢ ܬܘܼܒ̣ ܒܐܝܼ̈ܕܲܝ ܣܵܢܐܹܟ̣ܝ ܕܲܢܩܸܐ ܘܐܲܡܝܼܢ ܀ ܥܡܝܼܕܼܵܐ ܕܲܠܒ̣ܝܼܫ 91 : ܐܸܣܛܲܠ ܫܘܼܒ̣ܚܵܐ ܕܡܲܠܝܵܐ ܢܘܼܗܪܵܐ : pb. 211 ܥܪܘܿܩ ܡ̣ܢ ܨܵܐܬܼܵܐ ܕܬܸܗܘܸܐ ܢܲܨܝܼܚ ܒܹܝܬܼ ܡܲܠܲܐܟܹ̈ܐ ܀ ܠܵܐ ܒܲܣܝܵܢܵܐ ܣܲܪܝܵܐ ܬܸܫܕܸܐ ܠܒ̣ܘܼܫܵܟ̣ ܓܲܐܝܵܐ : ܕܠܵܐ ܢܓܲܚܟ̣ܘܼܢ ܒܵܟ̣ ܣܵܢ̈ܐܹܐ ܕܚܵܣ̇ܡܝܼܢ ܒܲܢܛܝܼܪܘܼܬܼܵܟ̣ ܀ ܗܵܢܵܐ ܢܲܚܬܵܐ ܠܒ̣ܝܼܫ ܐܲܢ̄ܬ݁ ܓܲܒ̣ܪܵܐ ܡ̣ܢ ܓܵܘ ܡܲܝ̈ܵܐ : ܘܫܸܬܼܝܹܗ ܢܘܼܪܵܐ ܗ̄ܘ̣ 92 : ܘܕܼܵܘܠܹܗ ܪܘܼܚܵܐ ܗ̄ܘ̣ ܘܗܘ݀ ܓܵܘܙܲܠܬܵܐ ܗ̄ܘ̣ ܀ ܥܲܬ݁ܕܹܗ ܐܲܒ̣ܵܐ ܘܙܲܩܪܹܗ ܒܘܼܟ̣ܪܹܗ ܘܓܲܕܼܗ 93 : ܪܘܼܚܵܐ : ܘܡ̣ܢ ܓܵܘ ܡܲܝ̈ܵܐ ܢܚܸܬ݁ܬ݁ ܘܲܠܒܸܫܬܵܝܗܝ ܐܲܠܵܗܵܐܝܼܬܼ ܀ ܬܠܝܼܬܼܵܝܘܼܬܼܵܐ ܒܡܲܥܡܘܿܕܼܝܼܬܼܵܐ ܢܘܼܪܵܐ ܩܸܕܼܚܲܬ݀ : ܕܢܹܐܩܲܕܼ ܥܵܘ̣ܠܵܐ ܘܬܸܚܸܐ ܢܲܦ̮ܫܵܐ ܥܲܡ ܐܲܠܵܗܵܐ ܀ ܒܡܲܥܡܘܿܕܼܝܼܬܼܵܐ ܐܸܫܟܲܚ ܓܸܢܣܲܢ ܡܵܐ ܕܐܵܘܒܸ݁ܕܼ ܗ̄ܘ̣ܵܐ : ܒܪܝܼܟ̣ ܗ̄ܘ̣ ܕܝܲܗ̄ܒ̣ ܠܲܢ ܟܲܪܣܵܐ ܕܡܲܝ̈ܵܐ ܕܢܸܬܼܚܲܕܲܬܼ 94 ܒܵܗ̇ ܀ pb. 194 ܝܑܼܚܝܼܕܼܵܝܵܐ ܕܝܲܗ̄ܒ̣ ܠܲܢ ܪܘܼܚܹܗ ܒܡܲܥܡܘܿܕܼܝܼܬܼܵܐ : ܗܲܒ̣ ܠܝܼ ܡܸܠܬܼܵܐ ܕܐܸܙܡܲܪ ܠܵܟ̣ ܒܵܗ̇ ܚܲܒ݁ܝܼܒ̣ܵܐܝܼܬܼ ܀ ܡܵܪܵܐ ܕܲܨܒ̣ܵܐ ܕܢܸܗܘܸܐ ܐܲܚܵܐ ܠܥܲܒܼ̈ܕܹܐ ܒܝܼ̈ܫܹܐ : ܡܠܝܼܢܝ ܝܘܼܠܦܵܢܵܟ̣ ܕܐܲܟ̣ܪܸܙ 2 : ܟܠܝܘܿܡ ܥܲܠ ܛܲܒܝ݁ܘܼܬܼܵܟ̣ ܀ ܫܸܡܫܵܐ ܪܲܒܵܐ ܕܲܒ̣ܓ̣ܵܘ ܡܲܝ̈ܵܐ ܢܘܼܗܪܹܗ ܐܲܫܪܝܼ ܆ ܕܢܲܚ ܒܝܼ ܐܸܢܗܲܪ ܘܐܸܬܢܸܐ 3 : ܫܘܼܦܪܵܟ̣ ܟܲܕܼ ܬܵܗܲܪ ܐ̄ܢܵܐ ܀ ܒܪܵܗ̇ ܕܲܒ̣ܬܼܘܼܠܬܵܐ ܕܝܲܗ̄ܒ̣ ܠܲܢ ܐܸܡܵܐ ܒܬܼܘܼܠܬܵܐ ܐܵܦ ܠܲܢ : ܬܹܐܠܕܵܟ̣ ܡܸܠܲܬܼܝ ܟܲܕܼ ( ܬܵܗܲܪ ܐ̄ܢܵܐ 4 : ܦܵܪܘܿܫܵܐܝܼܬܼ ܀ ܒܙܵܘܥܵܐ ܕܗܵܘܢܵܐ ܡܹܐܡܪܵܐ ܕܫܘܼܒ̣ܚܵܐ ܕܠܵܐ ܕܘܼܘܵܕܼܵܐ : ܢܲܟ̣ܪܸܙ ܠܸܫܵܢܝ ܟܲܕܼ ܩܵܠܹܗ ܕܠܵܐ ܚܸܪܝܵܢܵܐ ܀ ܡܲܥܡܘܿܕܼܝܼܬܼܵܐ ܬܸܗܘܸܐ ܥܸܠܬܼܵܐ ܠܫܲܪܒܵܐ ܕܐܲܪܡ̇ܝܼܬܼ : ܘܢܸܪܕܸܐ ܡܹܐܡܪܵܐ ܠܘܲܥܕܵܐ ܕܫܘܼܒ̣ܚܹܗ ܕܝܼܚܝܼܕܼܵܝܵܐ ܀ ܗܵܕܹܐ ܐܸܡܵܐ ܕܝܵܠܕܵܐ ܟܠܝܘܿܡ ܠܵܐ ܡܵܝ̈ܘܿܬܹܐ : ܬܙܝܼܥܝܼܗ̇ ܠܡܸܠܲܬܼܝ ( ܬܸܦܘܿܩ ܬܲܪܕܸܐ ܠܥܵܠܡܵܐ ܫܲܪ̈ܒܲܝܟ 5 :܀ ܒܲܪ̄ܬܼ ܢܲܗܝܼܪܹ̈ܐ 6 : ܕܝ̈ܠܕܵܐ ܫܸܡ̈ܫܹܐ ܦܲܓ̣ܪ̈ܵܢܵܝܹܐ : ܩܪܵܬ݀ ܠܝܼ ܝܵܘܡܵܢ ܬܵܘ ܢܸܬܼܒܲܣܲܡ ܒܲܛ̈ܥܵܡܵܬܼܵܗ̇ ܀ ܐܸܡܵܐ ܕܚܲܝܹ̈ܐ ܕܪܵܡܝܼܢ ܝܲܠܕܹ̈ܝܗ̇ ܡ̣ܢ ܚܸܫܘܿܟ̣ܵܐ : ܬܒܲܥܬܲܢܝ ܡܹܐܡܪܵܐ ܘܐܸܢ ܫܵܠܹ̇ܐ ܐ̄ܢܵܐ ܛܵܠܘܿܡܘܼܬܼܵܐ ܗ̄ܝܼ ܀ ܚܠܘܿܠܵܐ ܥܸܒ̣ܕܲܬ݀ ܟܲܠܲܬܼ ܡܲܠܟܵܐ ܠܥܵܠܡܵܐ ܟ̱ܠܹܗ : ܥܲܡܡܹ̈ܐ ܘܥܵܠܡܵܐ ܬܵܘ ܠܲܣܡܵܟ̣ܵܗ̇ ܕܲܡܫܝܼܚܵܐ ܀  pb. 195 ܡܲܝ̈ܵܐ ܚܲܝܹ̈ܐ ܡ̣ܢ ܒܹܝܬܼ ܐܲܒ̣ܵܐ ܠܥܵܠܡܵܐ ܬܸܪܥܲܬ݀ : ܐܘܿ ܟܠ ܕܲܨܗܹܝܢ ܐܸܫܬܵܘ ܣܲܒ̣ܪܵܐ ܡ̣ܢ ܡܲܒ݁ܘܼܥܵܗ̇ ܀ ܡܲܢ ܗ̄ܝܼ ܗܵܕܹܐ ܕܗܵܐ ܟܢܝܼܫܝܼܢ ܠܵܗ̇ ܥܲܡܡܹ̈ܐ ܕܐܲܪܥܵܐ : ܘܲܡܦܲܠܓ̣ܵܐ ܠܗܘܿܢ ܢܲܚ̈ܬܹܐ ܕܢܘܼܗܪܵܐ 7 : ܕܬܲܠܒܸܫ ܐܸܢܘܿܢ ܀ ܡܲܢ ܗ̄ܝܼ ܗܵܕܹܐ ܟܲܠܬܼܵܐ ܕܣܸܠܩܲܬ݀ 8 : ܡ̣ܢ ܓܵܘ ܡܲܝ̈ܵܐ : ܘܕܼܵܡ̇ܝܵܐ ܠܥܸܛܪܵܐ ܕܦܝܼܪܡܵܐ ܓܲܒ̣ܝܵܐ ܕܟ̣ܠ ܗܹܪ̈ܘܿܡܝܼܢ ܀ ܡܲܢ ܗ̄ܝܼ ܗܵܕܹܐ ܕܝܘܿܪܕܢܵܢ ܢܲܗܪܵܐ ܕܚܸܠ̣ ܡ̣ܢ ܫܘܼܦܪܵܗ̇ : ܘܐܲܬܼܩܸܢ ܩܘܼܕܼܡܹܝܗ̇ ܓܢܘܿܢܵܐ ܘܓܲܠܠܹ̈ܐ ( ܕܬܸܬܼܚܲܬܲܢ ܒܹܗ 9 :܀ ( ܡܲܢ ܗ̄ܝܼ ܗܵܕܹܐ ܓܐܝܼܬܼܵܐ ܕܝܵܬܼ݁ܒܵܐ ܒܓ̣ܵܘ ܡܲܒ݁ܘܼܥܵܐ : ܘܝܵܠ̇ܕܵܐ ܒܢܲܝ̈ܵܐ ܕܢܸܗܘܘܿܢ ܐܲܚܹ̈ܐ ܠܒܲܪ ܐܲܠܵܗܵܐ 10 :܀ ܡܲܢ ܗ̄ܝܼ ܗܵܕܹܐ ܕܩܵܝ̇ܡܝܼܢ ܟܵܗ̈ܢܹܐ ܘܟ̣ܘܼܡܪܹ̈ܐ ܕܐܲܪܥܵܐ : ܘܪܵܐܬ݁ܝܼܢ ܡܸܢܵܗ̇ ܘܲܡܩܲܕܫܝܼܢ ܠܵܗ̇ ܒܪ̈ܘܼܚܵܦܲܝܗܘܿܢ ܀ ܡܲܢ 11 : ܕܠܵܐ ܡܸܣܬܲܝܲܟ̣ ܀ ܡܲܢ 12 : ܗ̄ܝܼ ܗܵܕܹܐ ܕܗܵܐ ܡܸܣܬܲܡܟܵܐ ܥܲܠ ܝܑܼܚܝܼܕܼܵܐ : ܘܦܝܼܠܵܐ ܒܲܕܼܡܹܗ ܘܲܥܦܝܼܩܵܐ ܠܹܗ ܬܸܚܕܸܐ ܥܲܡܹܗ ܀ ܡܲܢ 13 : ܗ̄ܝܼ ܗܵܕܹܐ ܕܢܵܓ̣ܕܵܐ ܐ̄ܢܵܫܵܐ ܨܹܝܕܼ ܡܲܒ݁ܘܼܥܵܐ : ܘܢܘܼܪܵܐ ܘܪܘܼܚܵܐ ܡܵܙ̇ܓܵܐ ܒܡܲܝ̈ܵܐ ܕܬܲܫܩܸܐ ܐܸܢܘܿܢ ܀  pb. 196 ܡܲܢ ܗ̄ܝܼ ܗܵܕܹܐ ܕܐܲܝܟ̣ ܥܲܪܦܸܠܵܐ ܕܢܘܼܗܪܵܐ ܚܸܙܘܵܗ̇ 14 : ܘܲܠܟ̣ܠ ܕܐܵܬܹ̇ܐ ܫܒ̣ܵܬܹܗ ܒܫܘܼܦܪܵܗ̇ ܩܲܕܝܼܫܵܐܝܼܬܼ ܀ ܡܲܢ ܗ̄ܝܼܗܵܕܹܐ ܕܡܸܚܕܼܵܐ ܕܦܸܬܼܚܲܬ݀ ܬܲܪ̈ܥܝܹܗ̇ ܪ̈ܵܡܹܐ : ܐ̄ܚܕܬܼܵܗ̇ ܠܲܫܝܘܿܠ ܕܲܦܬܼܝܼܚܵܐ ܗ̄ܘ̣ܵܬܼ ܥܲܠ ܫܲܪ̈ܒܵܬܼܵܐ ܀ ܡܲܢ ܗ̄ܝܼ ܗܵܕܹܐ ܐܸܡܵܐ ܚܕܲܬܵܐ ܕܫܵܩ̇ܠܵܐ ܣܵܒܹ̈ܐ : ܘܲܡܚܲܒ݁ܠܵܐ 15 : ܠܗܘܿܢ ܕܲܒ̣ܡܘܠܵܕܼܵܐ ܛܠܵܝܹ̈ܐ ܢܸܗܘܘܿܢ ܀ ܡܲܢ ܗ̄ܝܼ ܗܵܕܹܐ ܡܪܲܒ݁ܝܵܢܝܼܬܼܵܐ ܕܲܒ̣ܓ̣ܵܘ ܡܲܝ̈ܵܐ ܆ ܙܵܩ̇ܪܵܐ ܠܒ̣ܘܼܫܵܐ ܕܢܘܼܗܪܵܐ ܚܲܝܬܵܐ ܠܟ̣ܠ ܕܐܵܬܹ̇ܐ ܠܵܗ̇ ܀ ܡܲܢܗ̄ܝܼ ܗܵܕܹܐ ܡܵܪܲܬܼ ܫܘܼܒ̣ܚܵܐ ܘܡܲܠܝܲܬܼ ܙܝܼܘܵܐ : ܕܗܵܐ ܪܗܝܼܒ̣ܵܐ ܒܵܗ̇ ܒܪܝܼܬܼܵܐ ܟ̱ܠܵܗ̇ ܕܬܸܚܕܸܐ ܥܲܡܵܗ̇ ܀ ܡܲܥܡܘܿܕܼܝܼܬܼܵܐ ܗ̄ܝܼ ܒܲܪ̄ܬܼ ܐܝܼܡܵܡܵܐ ܕܦܸܬܼܚܲܬ݀ ܬܲܪ̈ܥܝܹܗ̇ : ( ܘܲܥܪܲܩ̣ ܠܸܠܝܵܐ 16 : ܕܣܲܢܝܵܐ ܗ̄ܘ̣ܵܬܼ ܡܲܠܟܵܐ ܕܚܵܒܼ̇ܠܵܐ ܕܬܹܐܠܲܕܼ : ܘܲܡܣܲܡܸܟ̣ ܠܵܗ̇ ܝܑܼܚܝܼܕܼܵܝܵܐ ܒܪܘܼܚܹܗ ܕܐܲܒ̣ܘܼܗܝ ܀ ܡܟ̣ܝܼܪܬܹܗ ܕܫܸܡܫܵܐ ܕܢܲܗܝܼܪܵܐ ܒܵܗ̇ ܒܪܝܼܬܼܵܐ ܟ̱ܠܵܗ̇ : ܘܪܵܥܹ̇ܐ ܥܵܠܡܵܐ ܒܡܲܪ̈ܓܹܐ ܕܢܘܼܗܪܵܗ̇ ܚܲܒ݁ܝܼܒ̣ܵܐܝܼܬܼ ܀ ܡܲܥܡܘܿܕܼܝܼܬܼܵܐ ܬܲܪܥܵܐ ܕܦܵܢܹ̇ܐ ܠܓ̣ܵܘ ܡܲܠܟ݁ܘܼܬܼܵܐ : ܘܒ̣ܵܗ̇ 17 : ܥܵܐܹ̇ܠ ܐ̄ܢܵܫ ܨܹܝܕܼ ܐܲܠܵܗܵܐ ܕܢܸܗܘܸܐ ܥܲܡܹܗ ܀ ܡܲܥܡܘܿܕܼܝܼܬܼܵܐ ܐܸܠܦܵܐ ܚܕܲܬܵܐ ܕܛܵܥ̇ܢܵܐ ܡܝܼ̈ܬܹܐ : ܘܡܸܬܼܢܲܚܡܝܼܢ ܒܵܗ̇ ܘܥܵܒܼ̇ܪܝܼܢ ܠܐܲܬܼܪܵܐ ܕܠܵܐ ܡܵܝ̈ܘܿܬܹܐ ܀  pb. 197 ܡܲܥܡܘܿܕܼܝܼܬܼܵܐ ܒܲܝܢܵܬܼ ܥܵܠܡܵܐ ܠܥܵܠܡܵܐ ܣܝܼܡܵܐ : ܘܠܐܲܬܼܪܵܐ ܕܚܲܝܹ̈ܐ ܡ̣ܢ ܨܹܝܕܼ ܡܵܘܬܵܐ ܒܵܗ̇ ܥܵܐܹ̇ܠ ܐ̄ܢܵܫ ܀ ܡܲܥܡܘܿܕܼܝܼܬܼܵܐ ܠܟ̣ܵܐ ܡܸܢܵܗ̇ ܗ̄ܘ̣ ܬܲܪܥܵܐ ܕܲܫܝܘܿܠ : ܘܲܠܗܲܠ ܡܸܢܵܗ̇ ܬܲܪܥܵܐ ܕܦܵܢܹ̈ܐ ܠܓ̣ܵܘ ܦܲܪܕܲܝܣܵܐ ܀ ܡܲܥܡܘܿܕܼܝܼܬܼܵܐ ܙܩܝܼܦܵܐ ܣܝܼܡ ܒܵܗ̇ ܐܲܝܟ̣ ܣܸܒ݁ܠ̣ܬܵܐ : ܘܣܵܒܹ̇ܠ ܐ̄ܢܵܫܵܐ ܡ̣ܢ ܓܵܘ ܡܲܝ̈ܵܐ ܠܪܵܘܡܵܐ ܕܲܠܥܸܠ ܀ ܡܲܥܡܘܿܕܼܝܼܬܼܵܐ ܓܲܫܪܵܐ ܗ̄ܝܼ ܕܲܩܛܝܼܪ ܒܲܝܢܵܬܼ ܓܲܒܹ̈ܐ : ܘܐܸܠܵܐ ܐܸܢ ܒܵܗ̇ ܨܹܝܕܼ ܐܲܠܵܗܵܐ ܠܵܐ ܥܵܒܲܪ ܐ̄ܢܵܫ ܀ ܡܲܥܡܘܿܕܼܝܼܬܼܵܐ ܟܲܪܣܵܐ ܗ̄ܝܼ ܕܟ̣ܠܝܘܿܡ ܝܵܠ̇ܕܵܐ ܚܲܝܹ̈ܐ : ܘܲܡܩܲܕܫܵܐ ܠܗܘܿܢ ܕܢܸܗܘܘܿܢ ܐܲܚܹ̈ܐ ܠܝܼܚܝܼܕܼܵܝܵܐ ܀ ܡܲܥܡܘܿܕܼܝܼܬܼܵܐ ܐܸܣܛܲܠ ܫܘܼܒ̣ܚܵܐ ܝܵܗ̇ܒܵܐ 18 : ܠܐܵܕܼܵܡ : ܗܵܝ̇ ܕܲܓ̣ܢܲܒ̣ ܗ̄ܘ̣ܵܐ ܚܸܘܝܵܐ ܡܸܢܹܗ ܒܹܝܬܼ ܐܝܼܠܵܢܹ̈ܐ ܀ ܡܲܥܡܘܿܕܼܝܼܬܼܵܐ ܟܘܼܪܵܐ ܗ̄ܝܼ ܪܲܒܵܐ ܕܲܡܠܸܐ ܢܘܼܗܪܵܐ : ܘܒ̣ܵܗ̇ ܡܸܬܼܢܲܣܟܝܼܢ ܐ̄ܢܵܫܵܐ ܕܢܸܗܘܘܿܢ ܠܵܐ ܡܵܝ̈ܘܿܬܹܐ ܀ ܡܲܥܡܘܿܕܼܝܼܬܼܵܐ ܐܘܼܪܚܵܐ ܗ̄ܝܼ ܪܲܒ݁ܬܼܵܐ ܕܒܹܝܬܼ 19 : ܡܲܠܟ݁ܘܼܬܼܵܐ : ܘܠܲܐܬܼܪܵܐ ܕܢܘܼܗܪܵܐ ܡܲܥܠܵܐ ܠܐܲܝܢܵܐ ܕܲܡܗܲܠܸܟ̣ ܒܵܗ̇ ܀ ܒܡܲܥܡܘܿܕܼܝܼܬܼܵܐ ܣܝܼܡܝܼܢ ܓܲܙܹ̈ܐ ܕܒܹܝܬܼ ܐܲܠܵܗܵܐ : ܘܐܲܝܢܵܐ ܕܥܵܐܹ̇ܠ ܡܸܫܟܲܚ ܥܘܼܬܼܪܵܐ ܕܠܵܐ ܡܸܣܬܲܝܲܟ̣ ܀ ܡܲܥܡܘܿܕܼܝܼܬܼܵܐ ܝܵܠ̇ܕܵܐ ܟܠܝܘܿܡ ܒܲܒ̣ܬܼܘܼܠܘܼܬܼܵܗ̇ : ܘܐܝܼܬܹܝܗ̇ ܐܸܡܵܐ ܘܐܝܼܬܹܝܗ̇ ܒܬܼܘܼܠܬܵܐ ܘܠܵܐ ܡܸܬ݁ܕܲܪܫܵܐ ܀  pb. 198 ܡܲܥܡܘܿܕܼܝܼܬܼܵܐ ܗܘ݀ܵܬܼ ܠܲܢ ܐܸܡܵܐ ܘܲܗ݀ܘܲܝܢܲܢ ܒܵܗ̇ : ܒܢܲܝ̈ܵܐ ܠܐܲܒ̣ܵܐ ܕܢܸܩܪܹܝܘܗܝ ܐܲܒܘܼܢ ܚܲܒ݁ܝܼܒ̣ܵܐܝܼܬܼ ܀ ܗܵܕܹܐ ܟܲܪܣܵܐ ܐܲܟܝܼܢܲܬ݀ ܠܲܢ ܪܘܼܚܵܢܵܐܝܼܬܼ : ܕܢܸܗܘܸܐ ܡܸܢܵܗ̇ ܒܢܵܘ̈ܗܝ ܕܐܲܠܵܗܵܐ ܩܲܕܝܼܫܵܐܝܼܬܼ ܀ ܐܸܠܘܼ ܠܵܐ ܓܹܝܪ ܗܝ݀ ܝܑܼܠܸܕܬܲܢ ܝܲܠܕܵܐ ܕܲܬܼܪܹܝܢ : ܡ̣ܢ ܐܲܝܟܵܐ ܠܲܢ ܕܢܸܩܪܸܐ ܐܲܒ̣ܘܼܢ ܠܲܫܡܲܝܵܢܵܐ ܀ ܡ̣ܢ ܨܹܝܕܼ ܚܵܘܵܐ ܥܲܦܪ̈ܵܢܹܐ ܚܢܲܢ ܘܲܒ̣̈ܢܲܝ ܡܵܘܬܵܐ : ܘܡ̣ܢ ܨܹܝܕܼ ܗܵܕܹܐ ܐܸܡܵܐ ܚܕܲܬܵܐ ܒܢܵܘ̈ܗܝ ܕܐܲܠܵܗܵܐ ܀ ܡܸܢܵܗ̇ ܘܲܠܟ̣ܵܐ ܠܥܸܠ ܒܲܫܡܲܝܵܐ ܐܝܼܬܼ ܠܲܢ ܐܲܒ̣ܵܐ : ܘܠܹܗ ܩܵܪܹܝܢܲܢ ܘܲܬܼܟ̣ܝܼܠܝܼܢ ܕܐܲܒ̣ܘܼܢ ܐܝܼܬܼܵܘܗܝ ܀ ܐ̄ܒ̣ܵܐ ܒܲܫܡܲܝܵܐ ܡ̣ܢ ܐܲܝܟܵܐ ܠܲܢ ܐܵܘ ܡ̣ܢ ܐܸܡܲܬܼܝ : ܕܐܲܒ̣ܘܼܢ ܐܵܕܼܵܡ ܗܵܐ ܒܲܫܝܘܿܠ ܗ̄ܘ̣ ܥܲܠ ܕܲܚܝܼܚܹܗ ܀ ܐܸܢ ܡܵܘܠܵܕܼܵܐ ܕܚܵܘܵܐ ܩܲܝܵܡ 20 : ܢܸܩܪܸܐ ܡܵܕܹܝܢ : ܐܲܒ̣ܘܼܢ ܕܲܫܝܘܿܠ ܠܵܘ ܕܲܫܡܲܝܵܐ ܕܠܲܝܬܵܘܗܝ ܬܲܡܵܢ ܀ ܠܐܲܒ̣ܘܼܢ ܩܲܕܼܡܵܐ ܢܲܟ̣ܬܹܗ ܚܸܘܝܵܐ ܘܣܲܚܦܹܗ ܒܲܫܝܘܿܠ : ܘܗܵܐ ܬܲܡܵܢ ܗ̄ܘ̣ ܒܓ̣ܵܘ ܐܲܒ̣ܕܵܢܵܐ ܫܕܸܐ ܘܲܡܫܲܦܲܠ ܀ ܥܓ̣ܝܼܢ ܥܲܠ ܥܲܦܪܵܐ ܘܣܸܕܼܪܹ̈ܐ ܕܪܸܡܬܼܵܐ ܕܲܟ̣ܪܝܼܟ̣ܝܼܢ ܠܹܗ : ܬܵܘܠܥܵܐ ܠܒ̣ܘܼܫܹܗ ܘܐܝܼܬܼ ܠܹܗ ܓܘܵܓܲܝ ܐܲܝܟ̣ ܬܲܟ̣ܣܝܼܬܼܵܐ ܀ ܪܸܡܬܼܵܐ ܬܚܘܿܬܼܵܘܗܝ ܘܲܠܥܸܠ ܡܸܢܹܗ ܣܵܣܵܐ ܫܲܪܝܵܐ 21 : ܡܟ̣ܝܼܟ̣ ܠܹܗ 22 : ܥܲܦܪܵܐ ܘܲܥܦܝܼܩ ܡܸܕܪܹܗ ܘܒ̣ܵܠܹ̇ܐ 23 : ܒܲܫܝܘܿܠ ܀ ܗܵܢܵܘ ܐܲܒ̣ܘܼܢ ܗܵܘ̇ ܩܲܕܼܡܵܝܵܐ ܘܗܵܢܵܘ ܐܲܬܼܪܹܗ : pb. 199 ܘܐܸܢ ܒܲܥܡܵܕܼܵܐ 24 : ܠܵܐ ܡܸܫܬܲܚܠܲܦ ܪܲܒ݁ ܗ̄ܘ ܫܸܦܠܹܗ ܀ ܟܡܵܐ ܕܲܒ̣ܗܵܢܵܐ ܝܲܠܕܵܐ ܕܚܵܘܵܐ ܡܩܵܘܸܐ 25 : ܓܸܢܣܲܢ : ܗܵܢܵܘ ܐܲܒ̣ܘܼܢ ܘܲܠܬܲܚܬ݁ ܢܸܒ̣ܥܹܝܘܗܝ ܠܵܘ ܒܲܫܡܲܝܵܐ ܀ ܥܪܘܿܩ ܫܵܡܘܿܥܵܐ ܡܸܢܹܗ ܕܗܵܢܵܐ ܫܸܦܠܵܐ ܪܲܒܵܐ : ܘܐܲܒ̣ܵܐ ܐ̄ܚܪܹܢܵܐ ܒܥܝܼ ܢܸܗܘܸܐ ܠܵܟ̣ ܗܵܘ̇ ܕܲܫܡܲܝܵܐ ܀ ( ܒܡܲܥܡܘܿܕܼܝܼܬܼܵܐ ܪܗܲܛ̣ ܐܸܬܼܓܵܘܲܣ ܘܲܒ̣ܥܝܼܗ̇ ܐܸܡܵܐ 26 : ܘܗܝ݀ ܥܵܒ̣ܕܵܐ ܠܵܟ̣ ܐܲܒ̣ܵܐ ܕܥܲܬ݁ܝܼܪ ܘܲܡܠܸܐ ܛܘܼ̈ܒܹܐ ܀ ܗܝ݀ ܝܵܠ̇ܕܵܐ ܠܵܟ̣ ܘܐܵܦܸܢ ܬܸܗܘܸܐ ܓܲܒ̣ܪܵܐ ܣܵܒ̣ܵܐ : ܕܬܸܗܘܸܐ ܛܲܠܝܵܐ ܕܲܪܚܝܼܡ ܘܐܝܼܬܼ ܐܲܒ̣ܵܐ ܡܲܠܟܵܐ ܀ ܗܝ݀ ܡܲܠܦܵܐ ܠܵܟ̣ ܕܬܸܩܪܸܐ ܐܲܒ̣ܘܼܢ ܒܲܫܡܲܝܵܐ : ܘܡܸܢܵܗ̇ ܘܲܠܟ̣ܵܐ ܠܥܸܠ ܗ̄ܘ̣ ܐܲܒ̣ܘܼܢ ܠܵܘ ܒܐܲܒ̣ܕܵܢܵܐ ܀ ܒܗܵܘ̇ ܕܐܝܼܬܼ ܒܲܫܝܘܿܠ ܓܘܼܢܚܵܐ 27 : ܗ̄ܘ̣ ܕܬܼܵܘܕܸܐ ܕܣܲܓ݁ܝܼ ܡܸܣܟܹ݁ܝܢ : ܣܲܓ݁ܝܼ ܡܫܲܦܲܠ ܣܲܒ̣ ܠܵܟ̣ ܐܲܒ̣ܵܐ ܕܟ̣ܠܹܗ ܥܘܼܬܼܪܵܐ ܗ̄ܘ̣ ܀ ܡܲܥܡܘܿܕܼܝܼܬܼܵܐ ܠܥܸܠ ܒܲܫܡܲܝܵܐ ܟܵܬܼ̇ܒ̣ܵܐ ܠܲܫܡܵܟ̣ : ܒܥܹܕܬܵܐ ܕܒ̣ܘܼܟ̣ܪܹ̈ܐ ܐܲܝܟܵܐ ܕܐܲܒ̣ܵܐ ܒܪܵܘܡܵܐ 28 : ܝܵܬܹ̇ܒ̣ ܀ ܥܡܲܕܼ ܫܵܡ̇ܘܿܥܵܐ ܘܲܩܪܼ ܐܲܒ̣ܘܼܢ ܕܐܝܼܬܼ ܒܲܫܡܲܝܵܐ : ܕܲܫܡܲܝܵܢܵܐ ܗ̄ܘ̣ ܡܸܢܹܗ ܓܸܢܣܵܟ̣ ܡܸܟܵܐ 29 : ܘܲܠܗܲܠ ܀ ܗܵܘ̇ ܕܐܝܼܬܼ ܒܲܫܝܘܿܠ ܐܸܬܼܚܲܠܲܦ ܠܹܗ ܒܡܲܥܘܿܕܼܝܼܬܼܵܐ : ܘܲܠܥܸܠ ܡܸܟܹܝܠ ܚܘܼܪ ܡܵܐ ܕܩܵܪܹܝܬ݁ ܐܲܝܟܵܐ ܕܐܝܼܬܼܵܘܗܝ ܀ ܐ̄ܒ̣ܵܐ ܒܲܫܪܵܪܵܐ ܗܵܘ̇ ܕܲܗܘ݀ܵܐ ܠܵܟ̣ 30 : ܡ̣ܢ ܓܵܘ ܡܲܝ̈ܵܐ :  pb. 200 ܗܵܐ ܒܲܫܡܲܝܵܐ ( ܗ̄ܘ̣ ܒܐܲܬܼܪܹܗ 31 : ܪܵܡܵܐ ܓܐܸܐ ܘܲܡܫܲܒܲܚ ܀ ܠܥܸܠ ܡ̣ܢ ܛܵܘܪܹ̈ܐ ܠܥܸܠ ܡ̣ܢ ܡܸܬܼܚܹ̈ܐ ܠܥܸܠ ܡ̣ܢ ܪ̈ܵܘܡܹܐ : ܠܥܸܠ ܡ̣ܢ ܐܲܪ̈ܟܵܣ ܠܥܸܠ ܡ̣ܢ ܫܘܼܒ̣ܚܵܐ ܕܫܲܠܝܼܛܵܢܹ̈ܐ ܀ ܠܥܸܠ ܡ̣ܢ ܟܸܢܫܹ̈ܐ ܠܥܸܠ ܡ̣ܢ ܣܸܕܼܪܹ̈ܐ ܠܥܸܠ ܡ̣ܢ ܬܸܓ̣ܡܹ̈ܐ : ܠܥܸܠ ܡ̣ܢ ܓܘܼ̈ܕܹܐ ܠܥܸܠ ܡ̣ܢ ܐܲܠܦܹ̈ܐ ܕܠܵܐ ܡܸܬܼܚܲܫܒ݁ܝܼܢ ܀ ܒܐܲܬܼܪܵܐ ܕܥܸܠܵܝ ܡ̣ܢ ܡܲܠܲܐܟܹ̈ܐ ܘܡ̣ܢ ܟܸܢܫܲܝ̈ܗܘܿܢ : ܒܪܵܘܡܵܐ ܕܲܓ̣ܢܝܼܙ ܐܵܦ ܡ̣ܢ ܥܝܼܪܹ̈ܐ ܘܝܘܼܒܵܒܲܝ̈ܗܘܿܢ ܀ ܐܲܝܟܵܐ ܕܠܵܐ ܐܝܼܬܼ ܐܲܬܼܪܵܐ ܠܥܝܼܪܹ̈ܐ 32 : ܠܲܡܫܲܡܵܫܘܼ : ܐܵܦܠܵܐ ܪܘܼܚܵܐ ܦܵܣ̇ܥܵܐ ܕܬܸܥܘܿܠ 33 : ܠܲܡܪܲܚܵܦܘܼ ܀ ܠܐܲܬܼܪܵܐ ܕܥܸܠܵܝ ܡ̣ܢ ܡܲܪܟܲܒ̣ܬܵܐ ܘܡ̣ܢ ܫܘܼܚ̈ܠܵܦܹܝܗ̇ : ܘܠܵܐ ܪܵܕܹܝܢ ܒܹܗ ܐܵܦܠܵܐ ܟܕܼܝܼ̈ܢܹܐ ܘܠܵܐ ܦܵܪ̈ܘܿܚܹܐ ܀ ܒܲܩܕܼܘܿܫ ܐܲܝܟܵܐ ܕܫܲܪܝܵܐ ܬܠܝܼܬܼܵܝܘܼܬܼܵܐ : ܕܐܵܦܠܵܐ ܣܪ̈ܵܦܹܐ ܡܵܐ ܕܐܸܬܼܚܲܦܝܼܘ ( ܡܵܛ̇ܝܼܢ ܨܹܐܕܹܝܗ̇ 34 :܀ ܐܲܝܟܵܐ ܕܢܘܼܪܵܐܠ ܐܸܠܘܼ ܩܸܪܒܲܬ݀ ܡܸܚܕܼܵܐ ܝܸܩܕܲܬ݀ : ܘܡܸܬܼܚܲܪܟ̣ܵܐ ܗ̄ܘ̣ܵܬܼ ܫܲܠܗܹܒ̣ܝܼܬܼܵܐ ܐܸܠܘܼ ܥܸܠܲܬ݀ ܀ ܒܐܲܬܼܪܵܐ ܕܢܘܼܗܪܵܐ ܕܫܸܡܫܵܐ ܘܣܲܗܕܵܐ ܠܒܲܪ ܡ̣ܢ ܬܲܪܥܹܗ : ܢܩܝܼܠܝܼܢ ܘܲܫܕܹܝܢ ܕܠܵܐ ܢܸܨܛܲܚܸܐ 35 : ܡ̣ܢ ܕܸܢܚܲܝ̈ܗܘܿܢ ܀ ܒܡܲܫܟ݁ܢܵܐ ܕܠܵܐ ܥܒ̣ܝܼܕܼ ܐܵܦܠܵܐ ܡܪܲܟܲܒ̣ ܡ̣ܢ ܒܸܪ̈ܝܵܬܼܵܐ : ܕܚܲܕܼ ܗ̄ܘ̣ ܫܪܸܐ ܒܹܗ ܗܵܘ̇ ܕܐܲܬܼܩܸܢ ܠܵܟ̣ ܡܲܥܡܘܿܕܼܝܼܬܼܵܐ ܀ ܠܗܵܢܵܐ ܘܲܥܕܵܐ ܐܲܛܝܼܪ ܗܵܘܢܵܟ̣ ܡܵܐ ܕܩܵܪܹܐ ܐܲܢ̄ܬ݁ :  pb. 201 ܐܲܒ̣ܘܼܢ ܠܐܲܒ̣ܘܼܟ̣ ܡ̣ܢ ܡܵܘܠܵܕܲܢ 36 : ܪܘܼܚܵܢܵܝܵܐ ܀ ܡ̣ܢ ܟܲܕܼ ܝܲܠܘܼܟ̣ ܡܲܝ̈ܵܐ ܒܚܝܼܪܹ̈ܐ ܕܡܲܥܡܘܿܕܼܝܼܬܼܵܐ : ܠܥܸܠ ܗ̄ܘ̣ ܓܸܢܣܵܟ̣ ܐܲܝܟܵܐ ܕܐܲܒ̣ܵܐ ܒܪܵܘܡܵܐ 37 : ܝܵܬܹ̇ܒ̣ ܀ ܬܲܡܵܢ ܐܝܼܬܼ ܠܵܟ̣ ܐܲܚܵܐ ܡܫܝܼܚܵܐ ܕܐܲܒ̣ܘܼܗܝ ܐܲܒ̣ܘܼܟ̣ : ܘܲܐ̄ܚܝܵܢܘܼܬܼܵܐ ܕܪܘܼܚܵܐ ܕܩܘܼܕܼܫܵܐ ܕܗܝ݀ ܩܲܕܸܫܬܼܵܟ̣ ܀ ܒܵܝ̇ܫܵܐ ܣܢܝܼܩܵܐ ܩܸܩܠ̣ܬܵܐ ܪ̈ܲܚܡܹܐ ܫܲܩ̣ܠܘܼܟ̣ : ܘܥܲܒ̣ܕܘܼܟ̣ ܪܲܒܵܐ ܕܐܵܦ ܠܐܲܠܵܗܵܐ ܒܪܵܐ ܬܸܫܬܲܡܲܗ ܀ ܝܲܠܕܘܼܟ̣ ܡܲܝ̈ܵܐ ܚܠܵܦ ܗܵܘ̇ ܝܲܠܕܵܐ ܦܲܓ̣ܪܵܢܵܝܵܐ : ܘܗܵܐ ܪܵܡ ܩܵܠܵܟ̣ ܕܬܸܩܪܸܐ ܐܲܒ̣ܘܼܢ ܕܐܝܼܬܼ ܒܲܫܡܲܝܵܐ ܀ ܝܑܼܚܝܼܕܼܵܝܵܐ ܢܚܸܬܼ ܐܲܩܝܼܡܵܟ̣ ܡ̣ܢ ܩܸܩܠ̣ܬܵܐ : ܘܝܲܗ̄ܒ̣ ܠܵܟ̣ ܪܘܼܚܹܗ ܒܡܲܥܡܘܿܕܼܝܼܬܼܵܐ ܘܥܲܒ̣ܕܵܟ̣ ܐܲܚܘܼܗܝ ܀ ܦܘܼܡܵܐ ܚܲܕܬܵܐ ܘܩܵܠܵܐ ܪܵܡܵܐ ܡ̣ܢ ܓܵܘ ܡܲܝ̈ܵܐ : ܩܢ̣ܵܘ ܥܵܡ̈ܘܿܕܹܐ ܘܲܗܘ݀ܵܘ ܠܐܲܒ̣ܵܐ ܒܢܲܝ̈ܵܐ ܚܲܕܼ̈ܬܹܐ ܀ ܘܡܸܛܠ ܕܲܗܘ݀ܵܘ ܐܲܚܹ̈ܐ ܒܡܲܝ̈ܵܐ ܠܝܼܚܝܼܕܼܵܝܵܐ : ܐ̄ܒ̣ܘܼܗܝ ܒܲܫܪܵܪܵܐ ܐܲܒ̣ܘܼܗܘܿܢ ܗ̄ܘ̣ ܘܩܵܪܹܝܢ ܐܲܒ̣ܘܼܢ ܀ ܘܡܸܛܠܗܵܢܵܐ ܡ̣ܢ ܡܵܘܠܵܕܼܵܐ ܕܡܲܝ̈ܵܐ ܘܲܠܟ̣ܵܐ : ܠܥܸܠ ܒܲܫܡܲܝܵܐ ܐܝܼܬܼ ܠܲܢ 38 : ܐܲܒ̣ܵܐ ܘܠܵܐ 39 : ܗ̄ܘ̣ܵܐ ܒܲܫܝܘܿܠ ܀ ܛܥܵܝܢܵܗ̇ ܠܚܵܘܵܐ ܘܐܝܼܬܼ ܠܲܢ ܐܸܡܵܐ ܡܲܥܡܘܿܕܼܝܼܬܼܵܐ : ܐܸܠܘܼ ܠܵܐ ܗܒ݀ ܠܪܵܘܡܵܐ ( ܫܕܼܵܬܲܢ ܥܘܼܡ̈ܩܹܐ ܒܲܠܥܘܼܢ 40 :܀ ܫܒܲܩܢܵܝܗܝ ܠܐܵܕܵܡ ܥܲܠ ܕܐܲܠܵܗܵܐ ܡܢ̣ܵܢ ܒܲܒ̣̈ܢܲܝܵܐ : pb. 102 ܕܟ̣ܵܝ̇ܡܵܐ ܗ̄ܘ̣ܵܬܼ ܠܵܗ̇ ܫܝܘܿܠ ܥܲܠ ܓܸܢܣܲܢ ܐܸܠܘܼ ܫܒܲܩܢܵܝܗܝ 41 :܀ ܠܗܵܘ̇ ܡܸܣܟܹܢܵܐ ܣܢܝܼܩܵܐ ܣܚܝܼܦܵܐ ܐܲܒ̣ܘܼܢ ܐܵܕܼܵܡ : ܠܵܐ ܩܵܪܹܝܢܲܢ ܐܲܒ̣ܘܼܢ ܡܸܟܹܝܠ ܕܐܸܬܼܚܲܠܲܦ ܠܹܗ ܀ ( ܐܲܒ̣ܵܐ ܐ̄ܚܪܹܢܵܐ ܕܲܡܠܸܐ ܥܘܼܬܼܪܵܐ 42 : ܐܸܫܟܲܚܢܲܢ ܠܲܢ : ܘܗܵܘ̇ ܥܲܬ݁ܝܼܪܵܐ ܫܲܩ̣ܠܵܗ̇ ܠܕܼܘܼܟ݁ܬܹܗ 43 : ܕܗܵܘ̇ ܡܸܣܟܹ݁ܢܵܐ ܀ ܥܨܵܐܘܼܗܝ ܪ̈ܲܚܵܘܗܝ ܘܐܲܝܬ݁ܝܼ ܒܚܘܼܒܹܗ ܒܢܲܝ̈ ܡܸܣ̈ܟܹ݁ܢܹܐ : ܕܕܼܘܼܟܲܬܼ ܐܲܒ̣ܵܐ ܢܡܲܠܸܐ ܠܗܘܿܢ ܗܘ݀ ܕܐܝܼܬܼ ܠܹܗ ܥܘܼܬܼܪܵܐ ܀ ܚ̣ܙܵܝܗܝ ܥܲܬܥܝܼܪܵܐ ܠܗܵܘ̇ ܡܸܣܟܹ݁ܢܵܐ ܕܲܡܠܸܐ ܘܵܝܹ̈ܐ : ܘܲܒ̣ܨܝܼܪ ܘܲܣܢܝܼܩ ܘܐܝܼܬܼ ܒܢܲܝ̈ܵܐ ܒܫܸܦܠܵܐ ܪܲܒܵܐ ܀ ܘܲܚ̣ܙܵܐ ܪܵܡܵܐ ܕܐܸܢ ܝܵܪܬ݁ܝܼܢ ܠܹܗ ܒܢܵܘ̈ܗܝ ܡܸܬܼܚܲܢܩܝܼܢ : ܡ̣ܢ ܠܵܘ̈ܛܵܬܼܵܐ ܕܒܲܝܢܵܬܼ ܟܘܼ̈ܒܹܐ ܕܡܵܘܪܸܬܼ 44 : ܠܗܘܿܢ ܀ ܚ̣ܙܵܝܗܝ 45 : ܕܐܝܼܬܼ ܗ̄ܘ̣ܵܐ ܠܹܗ ܓܲܢܬܼܵܐ ܪܲܒ݁ܬܼܵܐ ܕܡܲܠܝܵܐ ܛܘܼ̈ܒܹܐ : ܘܫܲܓܸܫ̣ ܚܸܘܝܵܐ ܘܐܲܦܩܹܗ ܡܸܢܵܗ̇ ܘܦܵܫ̣ ܡܸܣܟܹܢܵܐ ܀ ܚ̣ܙܵܝܗܝ ܕܠܵܐ ܐܝܼܬܼ ܠܹܗ ܕܢܵܘܪܸܬܼ ܠܲܒ̣ܢܵܘ̈ܗܝ ܐܸܠܵܐ ܟܘܼ̈ܒܹܐ : ܘܥܘܼܩ̈ܣܹܐ ܒܝܼ̈ܫܹܐ ܘܲܫܝܘܿܠ ܗܵܘܬܼܵܐ ܕܒ̣ܵܠ̇ܥܵܐ ܡܝܼ̈ܬܹܐ ܀ ܘܲܨܒ̣ܵܐ ܒܚܘܼܒܹܗ ܕܢܸܗܘܸܐ ܐܲܒ̣ܵܐ ܘܢܵܘܪܸܬܼ ܐܸܢܘܿܢ : ܠܲܒ̣ܢܵܘ̈ܗܝ ܕܐܵܕܼܵܡ ܟܠܗܘܿܢ ܓܲܙܹ̈ܐ ܟܣܲܝ̈ܵܐ ܕܲܩܢܸܐ ܀ ܘܫܲܕܲܪ ܠܲܒ̣ܪܹܗ ܗܵܘ̇ ܥܲܬ݁ܝܼܪܵܐ ܨܹܝܕܼ ܡܸܣ̈ܟܹ݁ܢܹܐ : ܘܲܓ̣ܒ̣ܵܐ ܒܬܼܘܼܠܬܵܐ ܘܥܲܒ̣ܕܵܗ̇ ܐܸܡܵܐ ܠܝܼܚܝܼܕܼܵܝܹܗ ܀ ܘܡ̣ܢ ܓܵܘ ܟܲܪܣܵܐ ܗܘ݀ܵܐ ܠܗܘܿܢ ܐܲܚܵܐ ܠܲܒ̣̈ܢܲܝ ܐܵܕܼܵܡ : pb. 203 ܘܲܒ̣ܡܸܢܝܵܢܵܐ ܕܐ̄ܢܵܫܵܐ ܟܲܬܼܒ݁ܘܼܗܝ ܥܲܡ ܬܲܚ̈ܬܵܝܹܐ ܀ ܘܲܒ̣ܪܹܗ ܕܐ̄ܢܵܫܵܐ ܗܘ݀ ܡܸܫܬܲܡܲܗ ܒܟ̣ܠܵܗ̇ ܐܘܼܪܚܹܗ : ܕܲܒ̣̈ܢܲܝ ܐ̄ܢܵܫܵܐ ܢܸܗܘܘܿܢ ܥܲܡܹܗ ܒܢܵܘ̈ܗܝ ܕܐܲܠܵܗܵܐ ܀ ܘܲܚܠܵܦ ܐܸܡܵܐ ܗܵܝ̇ ܕܲܫܩܲܠ̣ ܠܹܗ ܡ̣ܢ ܬܲܚ̈ܬܵܝܹܐ : ܝܲܗ̄ܒ̣ ܗܘ݀ 46 : ܐܸܡܵܐ ܕܢܸܚܲܬ݀ ܥܲܡܹܗ ܡ̣ܢ ܒܹܝܬܼ ܐܲܒ̣ܘܼܗܝ ܀ ܡܲܥܡܘܿܕܼܝܼܬܼܵܐ ܟܲܪܣܵܐ ܗ̄ܝܼ ܕܟ̣ܝܼܬܼܵܐ ܕܡܲܠܝܵܐ ܢܘܼܗܪܵܐ : ܘܝܵܠ̇ܕܵܐ ܟܠ ܝܘܿܡ ܐܲܠܵܗܵܐܝܼܬܼ ܘܲܒ̣ܬܼܘܼܠܵܐܝܼܬܼ ܀ ܘܠܲܒ̣ܢܲܝ̈ܢܵܫܵܐ ܗܵܦܟܵܐ ܘܥܵܒ̣݁ܕܵܐ ܒܢܵܘ̈ܗܝ ܕܐܲܠܵܗܵܐ : ܘܲܠܦܲܓ̣ܪ̈ܵܢܹܐ ܡܩܲܒ݁ܠܵܐ ( ܘܥܵܒ̣ܕܵܐ ܐܵܦ 47 : ܪ̈ܘܼܚܵܢܹܐ ܀ ܘܡܸܬܼܚܲܠܲܛ ܒܵܗ̇ ܓܸܢܣܵܐ ܒܓܸܢܣܵܐ ܩܲܕܝܼܫܵܐܝܼܬܼ : ܘܲܠܬܲܚ̈ܬܵܝܹܐ ܥܵܒ̣݁ܕܵܐ ܕܢܸܗܘܘܿܢ ܡ̣ܢ 48 : ܥܸܠܵܝܹ̈ܐ ܀ ܘܲܡܛܲܗܡܵܐ ܠܗܘܿܢ ܠܲܕܼܒܹܝܬܼ ܐܵܕܼܵܡ ܥܲܡ ܐܲܠܵܗܵܐ : ܕܲܟ̣ܝܵܢܵܐܝܼܬܼ ܢܸܩܪܘܿܢ ܐܲܒ̣ܘܼܢ 49 : ܡܵܐ ܕܩܵܪܹܝܢ ܠܹܗ ܀ ܪܘܼܚܵܐ ܕܩܘܼܕܼܫܵܐ ܐܲܫܪܝܼ ܒܡܲܝ̈ܵܐ ܘܐܲܚܸܬܼ ܐܸܢܘܿܢ : ( ܕܲܒ̣ܡܵܘܠܵܕܼܵܐ ܢܸܗܘܘܿܢ ܐܲܚܹ̈ܐ ܠܝܼܚܝܼܕܼܵܝܵܐ 50 :܀ ܗܘ݀ܵܐ ܠܗܘܿܢ ܐܲܒ̣ܵܐ ܠܵܐ ܚܵܫܘܿܫܵܐ ܒܡܲܥܡܘܿܕܼܝܼܬܼܵܐ : ܚܠܵܦ ܗܵܘ̇ ܐܲܒ̣ܵܐ ܕܡ̣ܢ ܚܲܪܡܵܢܵܐ ܐܸܬܼܢܲܟܲܬܼ ܗ̄ܘ̣ܵܐ ܀ ܪܘܼܚܵܐ ܕܲܒ̣ܪܹܗ ܫܲܕܲܪ ܐܲܒ̣ܵܐ ܠܠܸܒܵܘ̈ܵܬܲܢ : ܘܒ̣ܵܗ̇ ܩܵܪܹܝܢܲܢ ܐܲܒ̣ܵܐ ܐܲܒ̣ܘܼܢ ܫܲܪܝܼܪܵܐܝܼܬܼ ܀ ܒܪܹܗ ܕܐܲܠܵܗܵܐ ܒܪܹܗ ܗ̄ܘ̣ ܕܐ̄ܢܵܫܵܐ ܦܲܓ̣ܪܵܢܵܐܝܼܬܼ : pb. 204 ܘܲܒ̣ܢܲܝ̈ܢܵܫܵܐ ܒܢܵܘ̈ܗܝ ܕܐܲܠܵܗܵܐ ܪܘܼܚܵܢܵܐܝܼܬܼ ܀ ܝܸܗܒܲܬ݀ ܡܲܪܝܲܡ ܦܲܓ̣ܪܵܐ ܠܡܸܠܬܼܵܐ ܠܡܸܬܼܓܲܫܵܡܘܼ : ܘܡܲܥܡܘܿܕܼܝܼܬܼܵܐ ܪܘܼܚܵܐ ܠܐ̄ܢܵܫܵܐ ܠܡܸܬܼܚܲܕܵܬܼܘܼ ܀ ܥܲܠ ܕܲܗܘ݀ܵܐ ܠܲܢ ܐܲܚܵܐ ܒܟܲܪܣܵܐ ܒܢܲܝ̈ܵܐ ܥܲܒ̣ܕܲܢ : ܒܡܲܥܡܘܿܕܼܝܼܬܼܵܐ ܕܢܸܩܪܸܐ ܐܲܒ̣ܘܼܢ ܠܲܫܡܲܝܵܢܵܐ ܀ ܘܥܲܠ ܕܲܩ̣ܪܸܒ̣ ܠܹܗ ܨܹܝܕܼ ܗܵܘ̇ ܛܘܿܗܡܵܐ ܪܲܒܵܐ ܓܸܢܣܲܢ 51 : ܟܝܵܢܵܐ ܡܙܝܼܥ ܠܲܢ ܢܸܩܪܹܝܘܗܝ 52 : ܐܲܒ̣ܘܼܢ ܟܲܕܼ ܒܲܫܡܲܝܵܐ ܗ̄ܘ̣ ܀ ܐܸܬ݁ܛܲܗܲܡܢܲܢ ܒܐܲܠܵܗܘܼܬܹܗ 53 : ܓܸܢܣܢܵܐܝܼܬܼ : ܘܡ̣ܢ ܓܵܘ ܡܲܝ̈ܵܐ ܒܢܲܝ̈ܵܐ ܗ̣ܘܲܝܢܲܢ ܫܲܪܝܼܪܵܐܝܼܬܼ ܀ ܘܡ̣ܢ ܗܵܐ ܡܸܟܵܐ ܐܸܬܲܡܲܛܝܼܢܲܢ ܕܢܸܩܪܸܐ ܐܲܒ̣ܘܼܢ : ܠܐܲܒ̣ܵܐ ܓܢܝܼܙܵܐ ܕܝܲܗ̄ܒ̣ܠܲܢ ܪܘܼܚܹܗ ܒܡܲܥܡܘܿܕܼܝܼܬܼܵܐ ܀ ܬܵܘ ܒܲܪ̈ܵܝܹܐ ܥܘܿܠܘ ܒܲܒ̣̈ܢܲܝܵܐ ܦܬܼܝܼܚ ܗ̄ܘ̣ 54 : ܬܲܪܥܵܐ : ܘܥܵܪܹܐ ܒܲܝܬܵܐ ܘܲܦܨܝܼܚ ܐܲܒ̣ܵܐ ܕܲܢܩܲܒܸ݁ܠܟ̣ܘܿܢ ܀ ܬܵܘ ܪ̈ܲܚܝܼܩܹܐ ܗܘ݀ܵܘ ܩܲܪ̈ܝܼܒܹܐ ܒܡܲܥܡܘܿܕܼܝܼܬܼܵܐ : ܐܝܼܬܼ ܗ̄ܘ̣ ܐܲܬܼܪܵܐ ܒܹܝܬܼ ܐܲܠܵܗܵܐ ܠܟ̣ܠ ܕܐܵܬܹ̇ܝܢ ܠܹܗ ܀ ܬܵܘ ܢܘܼܟ̣ܪ̈ܵܝܹܐ ܗܘ݀ܵܘ ܒܲܝܬܵܝܹ̈ܐ ܡ̣ܢ ܓܵܘ ܡܲܝ̈ܵܐ : ܘܲܩܢܵܘ ܐܲܒ̣ܵܐ ܚܲܕܼܬܼܵܐ ܒܪܵܘܡܵܐ ܘܲܩܪܵܘ ܐܲܒ̣ܘܼܢ ܀ ܬܵܘ ܚܲܝܵܒܹ̈ܐ ܥܘܿܠܘ ܣܲܒ̣ܘ ܡܲܓܵܢ ܐܸܫܛܵܪ̈ܲܝܟ݁ܘܿܢ : ܘܲܒ̣ܓ̣ܵܘ ܡܲܝ̈ܵܐ ܠܚܵܘ ܚܵܘ̈ܒܵܬܼܵܐ ܕܲܩܢܘܿܡܲܝ̈ܟ݁ܘܿܢ ܀ ܬܵܘ ܡܸܣ̈ܟܹ݁ܢܹܐ ܥܬܲܪܘ ܒܲܥܡܵܕܼܵܐ ܪܘܼܚܵܢܵܝܵܐ : ܘܲܛܥܵܘ ܫܸܦܠܵܐ ܕܡܸܣܟܹ݁ܢܘܼܬܼܵܐ ܒܓܲܙܵܐ ܪܲܒܵܐ ܀  pb. 205 ܬܵܐ ܠܲܥܡܵܕܼܵܐ ܥܸܪܒܵܐ 55 : ܛܵܥܝܵܐ ܕܡܵܪܹܐ ܥܵܢ̈ܵܐ : ܕܒ̣ܵܟ̣ ܢܸܬܼܡܲܠܸܐ ܗܵܘ̇ ܡܸܢܝܵܢܵܐ ܓܡܝܼܪܵܐ ܕܲܡܵܐܐ ܀ ܬܵܐ ܚܲܛܵܝܵܐ ܠܲܐܝܵܐ ܫܚܝܼܩܵܐ ܕܲܡܠܸܐ ܙܵܘ̈ܥܹܐ : ( ܘܲܦܣܘܿܩ ܡܸܢܵܟ̣ ܠܝܘܼܩܪܵܐ 56 : ܕܥܵܘ̣ܠܵܐ ܒܡܲܥܡܘܿܕܼܝܼܬܼܵܐ ܀ ܬܵܘ ܚܸܫ̈ܘܿܟܹܐ ܣܡܲܝ̈ܵܐ ܕܲܗܘ݀ܵܘ ܨܸܒ̣ܝܵܢܵܐܝܼܬܼ : ܥܡܲܕܼܘ ܘܐܸܬܼܦܲܬܲܚܘ ܘܲܢܗܲܪܘ ܡܸܢܵܗ̇ ( ܕܒܲܪ̄ܬܼ ܐܝܼܡܵܡܵܐ 57 :܀ ܬܵܘ ܐܲܒ݁ܝܼ̈ܕܹܐ ܕܪܵܥܝܵܐ ܛܵܒ̣ܵܐ ܢܦܲܩ̣ ܒܲܒ̣ܥܵܬܼܟ̣ܘܿܢ 58 : ܘܨܹܝܕܼ ܡܲܒ݁ܘܼܥܵܐ ܣܝܼܡ 59 : ܠܹܗ ܘܲܥܕܵܐ ܕܲܢܟܲܢܸܫܟ̣ܘܿܢ ܀ ܬܵܘ ܕܐܸܬܼܒܲܕܲܪܘ 60 : ܥܲܠ ܕܸܚ̈ܠܵܬܼܵܐ ܕܨܲܠܡܹ̈ܐ ܡܝܼ̈ܬܹܐ : ܥܡܲܕܼܘ ܘܐܸܬܼܩܲܕܲܫܘ ܡ̣ܢ ܛܲܡܐܘܼܬܼܵܐ ܕܲܥܾܵܘ̈ܵܬܼܵܐ ܀ ܬܵܘ ܛܵܥܲܝ̈ܵܐ ܕܐܸܫܬܲܥܒܲܕܼܘ ܗ̄ܘ̣ܵܐ ܠܲܣܪܝܼܩܘܼܬܼܵܐ 61 : ܘܡ̣ܢ ܓܵܘ ܡܲܝ̈ܵܐ ܝܑܼܠܲܦܘ ܐܘܼܪܚܵܐ ܕܒܹܝܬܼ ܐܲܠܵܗܵܐ ܀ ܬܵܘ ܥܲܬ݁ܝܼ̈ܩܹܐ ܕܲܣܐܸܒ̣ܘ 62 : ܘܲܒ̣ܠܝܼܘ ܥܲܡ ܚܲܢܦܘܼܬܼܵܐ : ܩܢܵܘ ܚܘܼܕܵܬܼܵܐ ܒܟܲܪܣܵܐ ܚܕܲܬܵܐ ܕܡܲܥܡܘܿܕܼܝܼܬܼܵܐ ܀ ܬܵܘ ܐܸܬܼܩܲܕܲܫܘ ܛܲܡ̈ܐܹܐ ܕܐܲܪܥܵܐ ܒܡܲܝ̈ܵܐ ܢܲܩ̈ܕܹܐ : ܘܣܲܒ̣ܘ ܕܲܟ̣ܝܘܼܬܼܵܐ ܡ̣ܢ ܡܲܒ݁ܘܼܥܵܐ ܕܩܲܕܝܼܫܘܼܬܼܵܐ ܀ ܬܵܐ ܠܵܟ̣ ܬܵܐ ܠܵܟ̣ ܙܘܼܙܵܐ ܪܲܒܵܐ ܕܐܲܠܵܗܘܼܬܼܵܐ : ܕܡܵܪܹܐ ܒܲܝܬܵܐ ܗܵܐ ܒܵܥܹ̇ܐ ܠܵܟ̣ ܚܲܒ݁ܝܼܒ̣ܵܐܝܼܬܼ ܀ ܬܵܐ ܬܲܝܵܒ̣ܵܐ ܕܢܲܓ̣ܕܘܼܗܝ ܪ̈ܲܚܡܹܐ ܠܡܲܥܡܘܿܕܼܝܼܬܼܵܐ :  pb. 206 ܕܲܒ̣ܡܹܐܬܼܝܼܬܼܵܟ̣ ܢܸܚܕܘܿܢ ܟܸܢܫܹ̈ܐ ܕܲܫܡܲܝܵܢܹ̈ܐ ܀ ܬܵܝ ܒܲܪ̄ܬܼ ܥܲܡܡܹ̈ܐ ܥܹܕܬܵܐ ܕܙܲܢܝܲܬ݀ ܒܐܲܠܵܗ̈ܘܼܢܹܐ : ܠܒܲܫܝ ܠܲܡܟ̣ܝܼܪܹܟ̣ܝ ܘܲܗܘ݀ܵܝ ܥܲܡܹܗ ܒܢܸܩܦܵܐ ܕܲܟ̣ܝܵܐ ܀ ܬܵܝ ܙܵܢܝܼܬܼܵܐ ܘܗܲܒ̣ܝ ܠܹܗ ܐܝܼܕܹܟ̣ܝ ܠܝܼܚܝܼܕܼܵܝܵܐ : ܘܗܘ݀ ܥܵܒܹ̇ܕܼ ܠܹܟ̣ܝ ܒܬܼܘܼܠܬܵܐ ܒܡܲܝ̈ܵܐ ܩܲܕܝܼܫܵܐܝܼܬܼ ܀ ܬܵܝ ܐܘܼܟܵܡܬܵܐ ܕܫܸܡܫܵܐ ܒܕܸܢܚܵܘ̈ܗܝ 63 : ܐܲܣ̣ܢܝܼ ܓܵܘܢܵܗ̇ : ܠܒܲܫܝ ܓܲܐܝܘܼܬܼܵܐ ܒܡܲܝ̈ܵܐ ܚܣܲܝ̈ܵܐ ܕܐܸܬ݁ܬܲܩܲܢܘ ܠܹܟ̣ܝ ܀ ܬܵܝ ܚܸܫܘܿܟ̣ܬܵܐ ܕܲܒ̣ܬܸܢܵܢܵܐ ܕܕܸܒܼ̈ܚܹܐ ܙܸܦܪܲܬ݀ : ܢܗܲܪ ܡ̣ܢ ܨܸܡܚܵܐ ܘܢܸܒ̣ܣܲܡ ܪܹܚܝܹܟ̣ܝ ܒܲܡܫܝܼܚܘܼܬܼܵܐ ܀ ܬܵܝ ܠܲܥܡܵܕܼܵܐ ܣܵܒ̣ܬܼܵܐ ܕܥܸܬܼܩܲܬ݀ 64 : ܒܲܦܬܲܟ̣ܪܘܼܬܼܵܐ : ܗܘ݀ܵܝ ܡ̣ܢ ܡܲܝ̈ܵܐ ܛܠܝܼܬܼܵܐ ܓܐܝܼܬܼܵܐ ܘܲܡܫܲܒܲܚܬܵܐ ܀ ܬܵܝ ܚܘܿܬܼܝ ܘܲܠܒܲܫܝ ܢܲܚܬܵܐ ܕܲܙܩܝܼܪ ܐܲܠܵܗܵܐܝܼܬܼ : ܘܣܲܩܝ ܚܵܘܵܝ ܠܲܢ ܫܘܼܦܪܹܟ̣ܝ ܚܲܠܝܵܐ ܢܸܚܕܸܐ 65 : ܥܲܡܹܟ̣ܝ ܀ ܬܵܝ ܐܸܨܛܲܒܲܬܼܝ ܡ̣ܢ ܡܲܒ݁ܘܼܥܵܐ ܕܓ̣ܵܣܹ̇ܐ ܢܘܼܗܪܵܐ : ܘܲܒ̣ܚܸܫ̈ܠܵܬܼܵܐ ܕܪܘܼܚܵܐ ܕܩܘܼܕܼܫܵܐ ܥܵܠܡܵܐ ܢܸܚܙܹܝܟ̣ܝ 66 :܀ ܓܕܼ̈ܘܿܠܹܐ ܕܕܲܗܒ̣ܵܐ ܠܟܲܠܬܼܵܐ ܕܣܸܠܩܲܬ݀ ܡ̣ܢ ܓܵܘ ܡܲܝ̈ܵܐ : ܙܠܝܼܚܹ̈ܐ ܕܣܹܐܡܵܐ ܢܲܣܓ݁ܘܿܢ ܫܘܼܦܪܵܐ ܠܡܵܪܲܬܼ ܙܝܼܘܵܐ ܀ ܡܲܪ̈ܓܵܢܝܵܬܼܵܐ ܡ̣ܢ ܟܘܼܫ ( ܢܹܐܬܼ̈ܝܵܢ ܠܪܹܫܵܐ 67 : ܪܵܡܵܐ : ܘܡ̣ܢ ܓܵܘ ܗܸܢܕܘܿ ܣܸܕܼܪܹ̈ܐ ܕܟܹܐܦܹ̈ܐ ܝܲܩܝܼܪ̈ܵܬܼܵܐ ܀ ܢܲܝܬܸܐ ܝܲܡܵܐ ܕܡܵܐ ܫܲܦܝܼܪܵܐ ܕܚܲܠܵܙܘܿܢܹ̈ܐ 68 :  pb. 207 ܘܚܲܒ̣ܪܹܗ ܝܲܒ̣ܫܵܐ ܟܹܐܦܹ̈ܐ ܕܫܲܠܡܵܐ ܘܲܕܼܢܲܗܝܼܪܵܐ ܀ ܢܩܲܪܒ̣ܘܼܢ ܛܘܼܪܹ̈ܐ ( ܙܡܲܪ̈ܓܕܹܐ ܟܠܗܘܿܢ 69 : ܘܛܲܒ̣̈ܥܹܐ ܛܵܒܹ̈ܐ : ܘܥܘܼܡ̈ܩܹܐ ܢܫܲܕܪܘܼܢ ܐܝܼܵܩܲܢܬ݁ܘܿܢ 70 : ܡ̣ܢ ܓܲܙܲܝ̈ܗܘܿܢ ܀ ܟܹܐܦܹ̈ܐ ܕܫܘܼܒ̣ܚܵܐ ܡ̣ܢ ܒܹܝܬܼ ܥܲܝܢܹ̈ܐ ܕܲܚ̈ܘܵܘܵܬܼܵܐ : ܐܵܦ ܡ̣ܢ ܐܵܘܦܝܼܪ ܕܲܗܒ̣ܵܐ ܠܚܘܼܡܪܹ̈ܐ ܫܲܦܝܼܪ̈ܵܬܼܵܐ ܀ ܥܸܩܹ̈ܐ ܡܦܲܬ݁ܟܹ̈ܐ ܘܬܸܟܹ̈ܐ ܠܨܵܘܪܵܗ̇ ܕܲܡܟ̣ܠܲܠܬܵܐ : ܡܟ̣ܝܼܪܵܗ̇ ܥܲܬ݁ܝܼܪ ܢܸܣܓܘܿܢ ܨܒ̣ܬܹ̈ܝܗ̇ 71 : ܒܐܸܣܟܹ݁ܡܲܝ̈ܗܘܿܢ ܀ ܐܵܡ̇ܪܵܐ ܟܲܠܬܼܵܐ 72 : ܙܩܝܼܦܵܐ ܐܝܼܬܼ ܠܝܼ ܚܠܵܦ ܚܸܫ̈ܠܵܬܼܵܐ : ܘܟ̣ܠܗܘܿܢ ܫܘܼܦܪ̈ܲܝ ܒܹܗ ܡܸܣܬܲܕܪܪܝܼܢ ܥܲܠ ܗܲܕܵܡܲܝ̈ ܀ ܗܘ݀ ܨܵܒܲܥ̇ ܠܝܼ ܠܒ̣ܘܼ̈ܫܲܝ ( ܒܲܕܼܡܹܗ ܘܲܡܨܲܒܸ݁ܬܼ 73 : ܠܝܼ : ܘܠܵܐ ܒܵܥ̇ܝܵܐ ܐ̄ܢܵܐ ܕܡܵܐ ܝܲܡܵܐ ܕܚܲܠܵܙܘܿܢܹ̈ܐ 74 :܀ ܗܘ݀ ܒܹܝܬܼ ܥܲܝ̈ܢܲܝ ܣܵܐܹ̇ܡ ܪܘܼܫܡܹܗ ܘܲܡܙܲܗܸܐ ܠܝܼ : ܘܠܵܐ ܚܵܫ̇ܚܝܼܢ ܠܝܼ ܓܕܼ̈ܘܿܠܹܐ ܕܕܲܗܒ̣ܵܐ ܘܡܲܪ̈ܓܵܢܝܵܬܼܵܐ ܀ ܒܲܡܫܝܼܚܘܼܬܹܗ ܡܲܦܨܲܚ 75 : ܐܲܦܲܝ̈ ܘܲܡܩܲܕܸܫ ܠܝܼ : ܘܠܵܐ ܗܵܘܹ̇ܝܢ ܠܝܼ ܙܠܝܼܚܹ̈ܐ ܕܣܹܐܡܵܐ ܕܠܵܐ 76 : ܚܵܫ̇ܚܝܼܢ ܠܝܼ ܀ ܚܠܵܦ ܝܘܿܩܲܢ̈ܬܹܐ ( ܘܛܲܒ̣̈ܥܹܐ ܛܵܒܹ̈ܐ 77 : ܝܲܗ̄ܒ̣ ܠܝܼ ܨܸܨܸܘ̈ܗܝ : ܕܐܸܚܫܘܿܠ ܡܸܢܗܘܿܢ ܟ̱ܠܹܗ ܨܸܒ̣ܬܵܐ ܕܲܡܟ̣ܝܼܪ̈ܵܬܼܵܐ ܀ ܡܵܐ ܫܲܦܝܼܪܲܬ݁ܝ ܒܲܪ̄ܬܼ ܐܲܪܡܵܝܹܐ ܡܵܐ ܫܲܦܝܼܪܲܬ݁ܝ : ܘܟ̣ܠܹܗ ܩܘܼܒ̣ܠܹܠܹܟ̣ܝ ܕܵܡܹ̇ܐ ܠܨܲܦܪܵܐ ܕܲܦܐܸܐ ܕܸܢܚܹܗ ܀  pb. 208 ܥܲܠ ܒܹܝܬܼ ܥܲܝܢܲܝ̈ܟ݁ܝ ܢܘܼܗܪܵܐ ܡܸܕܸܡ ܪܲܒܵܐ ܕܲܢܝܼܚ : ܕܐܵܦ ܗܘ݀ ܫܸܡܫܵܐ ܐܸܢ ܚܵܐܲܪ ܒܹܗ ܡܸܚܕܼܵܐ ܓܵܗܲܪ ܀ ܦܘܼܡܹܟ̣ܝ ܢܲܩܕܵܐ ܕܵܡܹ̇ܐ ܠܚܘܼܛܵܐ ܕܲܙܚܘܿܪܝܼܬܼܵܐ : ܘܡܸܣܬܲܒ̣ܪܵܐ ܠܝܼ ܕܒܲܕܼܡܵܐ ܨܒ̣ܝܼ̈ܥܵܢ ܐܵܦ ܣܸܦܘܵܬܹܟ̣̈ܝ ܀ ܒܲܬܼܪܹܝܢ ܓܵܘ̈ܢܝܼܢ ܢܲܨܝܼܚ ܫܘܼܦܪܹܟ̣ܝ ܒܲܟ̣ܢܘܼ̈ܫܵܬܼܵܐ : ܒܲܕܼܡܵܐ ܘܡܲܝ̈ܵܐ ܕܗܵܐ ܪܵܕܹܝܢ ܠܹܟ̣ܝ ܡ̣ܢ ܫܲܦܝܼܪܵܐ ܀ ܒܡܲܝ̈ܵܐ ܓܢܘܿܢܹܟ̣ܝ ܘܲܒ̣ܥܲܪܦܸܠܹܗ ܕܪܵܡܵܐ ܝܲܬܼܒܹܟ̣ܝ 78 : ܙܩܝܼܦܵܐ ܪܚܘܼܡܹܟ̣ܝ ܘܲܒ̣ܝܲܡܝܼܢܹܗ ܕܐܲܒ̣ܵܐ ܣܲܒ̣ܪܹܟ̣ܝ 79 :܀ ܦܸܬܼܟܵܐ ܠܒ̣ܝܼܫܲܬ݁ܝ ܐܲܝܟ̣ ܪܲܒ݁ ܟܘܼܡܪܹ̈ܐ ܒܹܝܬܼ ܚܘܼܣܵܝܵܐ : ܢܘܼܪܵܐ ܘܪܘܼܚܵܐ ܙܩܝܼܪ ܠܹܟ̣ܝ ܢܲܚܬܵܐ ܕܟ̣ܠܹܗ ܢܘܼܗܪܵܐ ܗ̄ܘ̣ ܀ ܐܘܿ ܒܲܪ̄ܬܼ ܥܲܡܡܹ̈ܐ ܠܢܘܼܗܪܵܐ ܡ̣ܟܝܼܪܲܬ݁ܝ ܡ̣ܢ ܓܵܘ ܡܲܝ̈ܵܐ : ܛܲܪܝ ܓܘܼܥܠܵܢܹܟ̣ܝ ܡ̣ܢ ܚܸܫܘܿܟ̣ܵܐ ܕܲܡܢܲܬܸܦ ܠܹܟ̣ܝ ܀ ܣܵܢܐܵܐ ܐܝܼܬܼ ܠܹܟ̣ܝ ܕܲܡܠܸܐ ܚܣܵܡܵܐ ܡܸܢܹܗ ܐܸܙܕܲܗ̄ܪܝ : ܕܲܠܡܵܐ ܒܫܸܕܼܠܵܘ̈ܗܝ ܢܸܥܒܸ݁ܕܼ ܡܘܼܡܵܐ ܒܲܢܛܝܼܪܘܼܬܹܟ̣ܝ ܀ ܐܘܿ ܦܲܓ̣ܪܵܢܵܐ ܕܲܗܘ݀ܵܐ ܒܡܲܝ̈ܵܐ ܪܘܼܚܵܢܵܐ : ܩܲܕܸܫ ܢܲܦ̮ܫܵܟ̣ ܕܬܸܗܘܸܐ ܢܵܘܣܵܐ ܠܐܲܠܵܗܘܼܬܼܵܐ ܀ ܒܲܪ ܡܸܣ̈ܟܹ݁ܢܹܐ 80 : ܕܲܗܘ݀ܵܐ ܐܲܚܵܐ ܠܒܲܪ ܥܲܬ݁ܝܼܪܵܐ : ܚܙܝܼ ܠܵܐ ܬܵܘܒܸ݁ܕܼ ܥܘܼܬܼܪܵܟ̣ 81 : ܪܲܒܵܐ ܒܲܪ̈ܓ̣ܝܼܓ̣ܵܬܼܵܐ ܀ ܥܡܝܼ̈ܕܹܐ ܒܡܲܝ̈ܵܐ ܐܲܚܹ̈ܐ ܗ݀ܘܲܝܬ݁ܘܿܢ ܠܝܼܚܝܼܕܼܵܝܵܐ : ܠܵܐ ܢܸܨܛܲܥܲܪ ܒܲܥ̇ܒ̣ܵܕܼܵܝ̇ܟ݁ܘܿܢ ܦܲܓ̣ܪ̈ܵܢܵܝܹܐ ܀  pb. 209 ܗܲܕܵܡܹܗ ܐܲܢ̄ܬ݁ ܠܵܐ ܬܸܚܠܘܿܛܵܝܗܝ ܥܲܡ ܙܵܢܝܼܬܼܵܐ 82 : ܒܐܲܒ̣ܘܼܗܝ ܚܲܠܛ̣ܵܟ̣ ܕܲܟܵܐ ܢܲܦ̮ܫܵܟ̣ ܡ̣ܢ ܫܘܼܪ̈ܥܵܬܼܵܐ ܀ ܠܵܐ ܬܸܨܛܲܐܸܐ ܡܲܥܡܘܼܿܝܼܬܼܵܐ ܕܟ̣ܠܵܗ̇ ܢܘܼܗܪܵܐ ܗ̄ܝܼ : ܒܲܥܒ̣ܝܼ̈ܕܼܵܬܼܵܐ ܕܠܵܐ ܫܲܦܝܼܪ̈ܵܢ ܥܲܠ ܐܲܠܵܗܵܐ ܀ ܐܲܝܢܵܐ ܕܲܠܒ̣ܝܼܫ ܡܵܐܢܹ̈ܐ ܚܲܕܼ̈ܬܹܐ ܢܵܛܲܪ ܢܲܦ̮ܫܹܗ : ܐܵܦ ܡ̣ܢ ܚܸܠܵܐ ܐܵܦ ܡ̣ܢ ܨܵܐܬܼܵܐ ܕܠܵܐ ܬܸܩܪܘܿܒ̣ ܠܹܗ ܀ ܡܲܥܡܘܿܕܼܝܼܬܼܵܐ ܠܒ̣ܝܼܫ ܐܲܢ̄ܬ݁ ܓܲܒ̣ܪܵܐ ܥܪܘܿܩ ܡ̣ܢ ܥܵܘܼܠܵܐ : ܕܲܠܡܵܐ ܢܸܣܕܘܿܩ ܢܲܚܬܵܟ̣ ܡܸܢܵܟ̣ ܕܲܕܼܠܵܐ ܛܝܼ̈ܡܹܐ ܗ̄ܘ̣ܵܐ ܀ ܡܲܓܵܢ ܝܲܗ̄ܒ̣ ܠܵܟ̣ ܒܲܪ ܐܲܠܵܗܵܐ ܠܒ̣ܘܼܫܵܐ ܓܲܐܝܵܐ : ܠܵܐ ܬܲܒ̣ܣܸܐ ܒܹܗ ܕܠܵܐ ܢܸܫܬܲܚܲܡ ܡ̣ܢ ܚܵܘ̈ܒܵܬܼܵܟ̣ ܀ ܡܥܵܕܼ ܗ̄ܘ̣ ܕܢܸܓ̣ܢܘܿܒ̣ ܚܸܘܝܵܐ ܢܲܚ̈ܬܹܐ ܒܡܸܠܟܹܗ ܣܲܢܝܵܐ : ܘܲܠܦܘܼܪܣܵܝܵܐ ܪܲܒܵܐ ܢܲܝܬܸܐ ܠܠܵܒ̣ܘܿܫܲܝ̈ܗܘܿܢ ܀ ܐܸܣܛܲܠ ܫܘܼܒ̣ܚܵܐ ܗܵܝ̇ ܕܐܸܬܼܓܲܢܒܲܬ݀ ܒܹܝܬܼ ܐܝܼܠܵܢܹ̈ܐ : ܒܡܲܝ̈ܵܐ ܠܒ̣ܫ̣ܬܵܗ̇ ܘܚܵܣܹ̇ܡ ܗ̄ܘ̣ ܒܵܟ̣ ܣܵܢܐܵܐ ܒܝܼܫܵܐ 83 :܀ ܘܐܸܢ ܬܸܬܸ݁ܠ ܠܹܗ ܡܲܫܡܲܥ ܐܸܕܼܢܵܐ ܒܲܪ̈ܓ̣ܝܼܓ̣ܵܬܼܵܐ : ܗܘ݀ ܡܦܲܪܣܸܐ ܠܵܟ̣ ܐܲܝܟܲܢ ܕܲܡܥܵܕܼ ܡ̣ܢ ܫܘܼܪܵܝܵܐ ܀ ܒ̈ܢܵܬܼܵܗ̇ ܕܚܵܘܵܐ ܛܲܪܝ 84 : ܕܲܟ̣ܝܘܼܬܼܵܐ ܕܡܲܥܡܘܿܕܼܝܼܬܼܵܐ : ܕܗܵܘ̇ ܐܸܫܛܵܪܵܗ̇ 85 : ܕܚܵܘܵܐ ܬܠܝܼܚ ܗ̄ܘ̣ ܒܡܲܝ̈ܵܐ ܚܲܝܹ̈ܐ ܀ ܠܵܐ ܬܘܼܒ̣ ܢܹܐܬܸܐ ܚܵܘܝܵܐ ܘܢܸܥܘܿܠ ܐܲܝܟ̣ ܢܵܡܘܿܣܹܗ : ܘܲܒ̣ܠܘܼ̈ܚܫܵܬܼܵܐ ܕܪܸܚܡܲܬܼ ܥܵܠܡܵܐ ܦܘܼܪܣܹܗ ܢܸܫܟܲܚ ܀ ܠܵܐ ܠܟܹܝܢ ܘܲܠܗܵܘ̇ ܦܹܐܪܵܐ ܕܪܸܓ݁ܬܼܵܐ ܕܟ̣ܠܹܗ ܡܵܘܬܵܐ ܗ̄ܘ̣ : pb. 210 ܘܲܣܢܸܐ ܣܲܓ݁ܝܼ ܘܲܠܐܵܠܵܗܵܐ ܘܲܠܓ݁ܒ̣ܪ̈ܲܝܟܹܝܢ ܀ ܒܡܲܥܡܘܿܕܼܝܼܬܼܵܐ ܐܸܬܼܚܲܬܲܢ̈ܬܹܝܢ ܥܲܡ ܐܲܠܵܗܵܐ : ܘܐܸܢ ܓܲܢܵܒ̣ܵܐ ܐܲܬܼܪܵܐ ܡܸܫܟܲܚ ܣܸܕܼܩܵܐ ܪܵܡܹ̇ܐ ܀ ܥܡܝܼܕܼܵܐ ܕܐܸܫܟܲܚ ܗܵܝ̇ ܬܸܫܒ݁ܘܿܚܬܵܐ ܕܲܫܠܲܚ̣ ܐܵܕܼܵܡ : ܠܵܐ ܒܲܚܛܵܗܵܐ 86 : ܬܘܼܒ̣ ܬܹܐܒܲܕܼ ܠܵܗ̇ ܡ̣ܢ ܕܐܸܫܟܲܚ̣ܬܵܗ̇ ܀ ܠܒܲܪ ܐܲܠܵܗܵܐ ܡܟ̣ܝܼܪܲܬ݁ܝ ܢܲܦ̮ܫܵܐ ܒܡܲܥܡܘܿܕܼܝܼܬܼܵܐ : ܠܵܐ ܠܣܵܛܵܢܵܐ ܬܸܬ݁ܠܹܝܢ ܝܵܬܹܟ̣ܝ ܢܸܫܬܲܢܲܕܼ ܒܹܟ̣ܝ ܀ ܚܛܝܼܦܬܵܐ ܕܫܹܐܕܹ̈ܐ ܩܲܕܫܹܟ̣ܝ ܐܲܒ̣ܵܐ ܘܝܲܗܒܹܟ̣ܝ ܠܲܒ̣ܪܹܗ : ܛܲܪܝ ܠܹܗ ܫܪܵܪܵܐ ( ܠܵܐ ܢܫܲܚܛܘܼܢܹܟ̣ܝ 87 : ܒܵܬܲܪ ܩܘܼܕܼܫܹܟ̣ܝ ܀ ܐܘܿ ܠܹܟ̣ܝ ܢܲܦ̮ܫܵܐ ܕܦܸܪܥܲܬ݀ ܚܵܘܒܹ̈ܝܗ̇ 88 : ܒܡܲܥܡܘܿܕܼܝܼܬܼܵܐ : ܠܵܐ ܒܐܸܫܛܵܪܵܐ ܐ̄ܚܪܹܢܵܐ ܬܫܲܪܹܝܢ ܠܲܡܟܲܬܵܒ̣ܘܼ ܀ ܥܡܲܕܬ݁ܝ ܐܸܬܼܚܲܣܝܼܬ݁ܝ ܫܲܢܝܼ ܚܛܵܗܵܐ ܐܲܪܦܵܝ ܐܵܙܹ̇ܠ : ܠܵܐ ܢܸܦܢܸܐ ܠܹܗ ܫܘܼܚܢܵܐ ܠܕܼܘܼܟ݁ܬܹܗ ܒܥܵܘ̣ܠܵܐ ܣܲܢܝܵܐ ܀ ܪܲܒܵܐ ܕܟ̣ܘܼܡܪܹ̈ܐ ܕܲܟ݁ܝܼ ܓܲܪܒ̣ܵܐ 89 : ܕܲܠܒ̣ܝܼܫܵܐ ܗ̄ܘܲܝܬ݁ܝ : ܠܵܐ ܛܲܡܐܘܼܬܼܵܐ ܬܘܼܒ̣ ܬܸܗܦܘܿܟ̣ ܠܵܗ̇ ܥܲܠ ܕܲܟ̣ܝܘܼܬܹܟ̣ܝ ܀ ܗܵܐ ܚܢܝܼܩ ܥܵܘ̣ܠܵܐ ܒܡܲܝ̈ܵܐ ܒܚܝܼܪܹ̈ܐ ܕܡܲܥܡܘܼܕܼܝܼܬܼܵܐ : ܠܵܐ ( ܬܢܲܚܡܝܼܢܵܝܗܝ ܒܲܪ̈ܓ̣ܝܼܓ̣ܵܬܼܵܐ ܕܠܵܐ ܫܲܦܝܼܪ̈ܵܢ 90 :܀ ܢܲܦ̮ܫܵܐ ܕܩܵܡܲܬ݀ ܡ̣ܢ ܡܲܜܘܼܠܬܵܐ ܕܣܲܚܦܵܗ̇ ܚܸܘܝܵܐ : ܠܵܐ ܬܸܦܠܝܼܢ ܬܘܼܒ̣ ܒܐܝܼ̈ܕܲܝ ܣܵܢܐܹܟ̣ܝ ܕܲܢܩܸܐ ܘܐܲܡܝܼܢ ܀ ܥܡܝܼܕܼܵܐ ܕܲܠܒ̣ܝܼܫ 91 : ܐܸܣܛܲܠ ܫܘܼܒ̣ܚܵܐ ܕܡܲܠܝܵܐ ܢܘܼܗܪܵܐ : pb. 211 ܥܪܘܿܩ ܡ̣ܢ ܨܵܐܬܼܵܐ ܕܬܸܗܘܸܐ ܢܲܨܝܼܚ ܒܹܝܬܼ ܡܲܠܲܐܟܹ̈ܐ ܀ ܠܵܐ ܒܲܣܝܵܢܵܐ ܣܲܪܝܵܐ ܬܸܫܕܸܐ ܠܒ̣ܘܼܫܵܟ̣ ܓܲܐܝܵܐ : ܕܠܵܐ ܢܓܲܚܟ̣ܘܼܢ ܒܵܟ̣ ܣܵܢ̈ܐܹܐ ܕܚܵܣ̇ܡܝܼܢ ܒܲܢܛܝܼܪܘܼܬܼܵܟ̣ ܀ ܗܵܢܵܐ ܢܲܚܬܵܐ ܠܒ̣ܝܼܫ ܐܲܢ̄ܬ݁ ܓܲܒ̣ܪܵܐ ܡ̣ܢ ܓܵܘ ܡܲܝ̈ܵܐ : ܘܫܸܬܼܝܹܗ ܢܘܼܪܵܐ ܗ̄ܘ̣ 92 : ܘܕܼܵܘܠܹܗ ܪܘܼܚܵܐ ܗ̄ܘ̣ ܘܗܘ݀ ܓܵܘܙܲܠܬܵܐ ܗ̄ܘ̣ ܀ ܥܲܬ݁ܕܹܗ ܐܲܒ̣ܵܐ ܘܙܲܩܪܹܗ ܒܘܼܟ̣ܪܹܗ ܘܓܲܕܼܗ 93 : ܪܘܼܚܵܐ : ܘܡ̣ܢ ܓܵܘ ܡܲܝ̈ܵܐ ܢܚܸܬ݁ܬ݁ ܘܲܠܒܸܫܬܵܝܗܝ ܐܲܠܵܗܵܐܝܼܬܼ ܀ ܬܠܝܼܬܼܵܝܘܼܬܼܵܐ ܒܡܲܥܡܘܿܕܼܝܼܬܼܵܐ ܢܘܼܪܵܐ ܩܸܕܼܚܲܬ݀ : ܕܢܹܐܩܲܕܼ ܥܵܘ̣ܠܵܐ ܘܬܸܚܸܐ ܢܲܦ̮ܫܵܐ ܥܲܡ ܐܲܠܵܗܵܐ ܀ ܒܡܲܥܡܘܿܕܼܝܼܬܼܵܐ ܐܸܫܟܲܚ ܓܸܢܣܲܢ ܡܵܐ ܕܐܵܘܒܸ݁ܕܼ ܗ̄ܘ̣ܵܐ : ܒܪܝܼܟ̣ ܗ̄ܘ̣ ܕܝܲܗ̄ܒ̣ ܠܲܢ ܟܲܪܣܵܐ ܕܡܲܝ̈ܵܐ ܕܢܸܬܼܚܲܕܲܬܼ 94 ܒܵܗ̇ ܀ ܥܲܠ ܡܲܥܡܘܿܕܼܝܼܬܼܵܐ ܩܲܕܝܼܫܬܵܐ ܥܲܠ ܡܲܥܡܘܿܕܼܝܼܬܼܵܐ ܩܲܕܝܼܫܬܵܐ