ܥܲܠ ܗܵܠܹܝܢ ܕܡܸܬܼܦܲܪ̈ܢܤܵܢ ܠܘܵܬܼ ܐܲܚܵܐ ܒܓܼܵܘ ܩܸܠܵܝܬܹܗ . ܟܕ . ܥܲܠ ܗܵܠܹܝܢ ܕܡܸܬܼܦܲܪ̈ܢܤܵܢ ܠܘܵܬܼ ܐܲܚܵܐ ܒܓܼܵܘ ܩܸܠܵܝܬܹܗ . ܟܕ . ܙܲܒܼ̈ܝܼܢ ܤܲܓܼܝܼ̈ܐܵܢ ܓܸܕܹܫ ܡܸܨܥܲܬܼ ܫܵܥܹ̈ܐ ܕܐܝܼܡܵܡܵܐ : ܕܐܸܢ ܡܲܠܟܿܘܼܬܼܵܐ ܕܐܲܪܥܵܐ ܬܸܬܸܠ ܠܐܲܚܵܐ : ܠܵܐ ܡܸܬܿܛܦܝܼܣ ܒܫܵܥܬܼܵܐ ܗܵܝ̇ ܕܢܸܦܘܿܩ ܡ̣ܢ ܩܸܠܵܝܬܹܗ : ܘܠܵܐ ܕܢܸܩܘܿܫ ܠܹܗ ܐ̄ܢܵܫ . ܙܲܒܼܢܵܐ ܐܸܤܬܲܩܒܲܠ ܠܹܗ ܕܬܹܐܓܼܘܼܪܬܵܐ : ܡ̣ܢ ܫܹܠܝ . ܘܗܵܠܹܝܢ : ܒܝܵܘ̈ܡܵܬܼܵܐ ܕܡܸܤܬܲܒܼܪܝܼܢ ܕܫܲܪܝܘܼܬܼܵܐ ܟܡܵܐ ܙܲܒܼܢ̈ܝܼܢ : ܘܡܲܥܠܵܐ ܘܡܲܦܩܵܐ . ܤܵܥ̇ܪܵܐ ܠܹܗ ܡܸܢܫܹܠܝ ܛܲܝܒܿܘܼܬܼܵܐ : ܒܝܲܕܼ ܕܸܡ̈ܥܹܐ ܕܠܵܐ ܟܲܝܠܵܐ : ܐܵܘ ܒܚܲܪܝܼܦܘܼܬܼ ܚܲܫܵܐ ܕܢܵܨ̇ܦܵܐ ܒܠܸܒܵܐ : ܐܵܘ ܒܚܲܕܼܘܼܬܼܵܐ ܡܸܕܸܡ ܕܲܕܼܠܵܐ ܥܸܠܬܼܵܐ : ܐܵܘ pb. 178 ܒܗܲܢܝܼܐܘܼܬܼܵܐ ܕܲܤܝܵܡ ܒܘܼܪܟܵܐ ܀ ܝܵܕܲܥܢܵܐ ܐܲܚܵܐ : ܕܲܩܠܝܼܕܼܵܐ ܪܡ̣ܵܐ ܥܲܠ ܬܲܪܥܵܐ ܕܩܸܠܵܝܬܹܗ ܕܢܹܐܤܘܿܪ : ܐܲܝܟܼ ܕܢܸܦܘܿܩ ܢܸܪܥܸܐ ܪܘܼܚܵܐ : ܐܲܝܟܼ ܡܸܠܲܝܬܼ ܟܬܼܵܒܼܵܐ : ܘܬܲܡܵܢ ܤܥܲܪܬܹܗ ܛܲܝܒܿܘܼܬܼܵܐ : ܘܲܥܛܲܦ ܒܲܪ ܫܵܥܬܹܗ . ܡܵܪܹܝܢ : ܠܵܐ ܐ̄ܢܵܫ ܢܸܥܕܘܼܠ ܠܐܲܚܵܐ : ܐܸܡܲܬܼܝ ܕܲܒܼܝܵܘ̈ܡܬܼܵܐ ܕܠܵܐ ܐܲܚܝܼܕܼ ܫܸܠܝܵܐ ܩܵܢܘܿܢܵܝܵܐ : ܢܸܓܼܕܲܫ ܕܲܢܒܲܛܸܠ ܬܸܫܡܸܫܬܼܵܐ ܕܲܟܼܢܘܼܫܝܵܐ ܐܝܼܬܼ ܐܸܡܼܬܼܝ . ܝܲܬܿܝܼܪܵܐܝܼܬܼ : ܐܸܢ ܗ̤ܘ ܕܠܵܘ ܡ̣ܢ ܗܵܠܹܝܢ ܐܝܼܬܼܵܘܗܝ ܕܲܡܫܲܡܲܗ ܒܒܲܤܝܘܼܬܼܵܐ : ܐܵܘ ܠܥܸܢܝܵܢܹ̈ܐ ܤܦܝܼ̈ܩܹܐ ܡܗܲܓܲܡ : ܘܠܵܘ ܒܲܬܼܥܵܫܹ̈ܐ ܦܲܓܼܪ̈ܵܢܵܝܹܐ ܒܲܛܠܵܗ̇ . ܝܵܕܼܥ̇ܝܼܢ ܐܢ̄ܬܿܘܿܢ ܐܲܚܲܝ̈ : ܕܦܘܼܠܚܵܢܲܢ ܠܵܘ ܗܵܢܵܐ ܗ̄ܘ̣ ܒܲܠܚܘܿܕܼ ܕܲܠܥܹܝܢ ܒܢܲܝ̈ܢܵܫܵܐ ܡܸܫܬܲܡܠܸܐ : ܐܸܠܵܐ ܐܝܼܬܼ ܠܲܢ ܬܘܼܒܼ ܥ̇ܒܼܵܕܼܵܐ ܕܲܟܼܤܸܐ ܡ̣ܢ ܥܲܝ̈ܢܹܐ ܕܐ̄ܢܵܫܵܐ : ܐܲܝܢܵܐ ܕܲܠܫܲܪ̈ܘܵܝܹܐ ܘܲܠܥܵܠܡܵܝܹ̈ܐ ܠܵܐ ܝܑܼܕܼܝܼܥ . ܡܦܵܤܝܼܬܿܘܿܢ ܓܹܝܪ : ܕܲܬܼܚܹܝܬܼ ܡܕܲܒܿܪܵܢܘܼܬܼܵܐ ܐܝܼܬܼܵܘܗܝ ܝܑܼܚܝܼܕܼܵܝܵܐ : ܘܠܵܐ ܫܲܠܝܼܛ ܥܲܠ ܝܵܬܹܗ . ܗܵܟܲܢܵܐ ܘܐܸܢ ܐ̄ܢܵܫ ܡ̣ܢ ܐܲܚܵܘ̈ܗܝ ܓܕܲܫ̣ ܘܐܸܬܼ݂ܵܐ ܐܲܝܟܼ ܕܢܸܥܘܿܠ ܠܘܵܬܹܗ ܘܠܵܐ ܥܢܵܝ̣ܗܝ : ܢܸܥܛܘܿܦ ܒܲܪ ܫܵܥܬܹܗ ܟܲܕܸ ܠܵܐ ܥܵܕ݂ܹܠ ܠܐܲܚܘܼܗܝ . ܠܵܐ ܓܹܝܪ ܝܵܕܲܥ̇ ܒܡܵܢ ܐܝܼܬܼܵܘܗܝ ܒܥܸܕܵܢܵܐ ܗܵܘ̇ . ܩܸܠܵܝܬܹܗ ܕܝܼܚܝܼܕܼܵܝܵܐ ܡܥܲܪܬܼܵܐ ܗ̣̄ܝ ܕܛܲܪܵܢܵܐ : ܐܲܝܟܼ ܡܸܠܲܬܼ ܐܲܒܼ̈ܗܵܬܼܵܐ : ܐܲܝܟܵܐ ܕܐܲܠܵܗܵܐ ܡܲܠܸܠ̣ ܥܲܡ ܡܘܼܫܹܐ . ܝܑܼܚܝܼ̈ܕܼܵܝܹܐ ܐܲܝܠܹܝܢ ܕܠܵܐ ܡܢܲܤܹܝܢ ܒܦܘܼܠܚܵܢܵܐ ܕܒܲܛܥܵܡܬܼܵܐ ܫܲܪܝܼܪܬܵܐ ܕܫܸܠܝܵܐ : ܠܗܵܠܹܝܢ ܠܵܐ ܝܵܕܼܥܝܼܢ . ܘܒܼܵܤܹ̇ܝܢ ܥܲܠ ܐܲܚܲܝ̈ܗܘܿܢ : ܘܕܼܵܝ̇ܢܝܼܢ : ܟܲܕܼ ܬܵܒܼ̇ܥܝܼܢ ܠܗܘܿܢ ܫܲܘܝܘܼܬܼܵܐ ܥܲܡܗܘܿܢ ܒܟܼܠ ܐܲܟܼܘܵܬܼܗܘܿܢ . ܐܝܼܬܼ ܬܘܼܒܼ ܐܸܡܲܬܼܝ ܕܲܩܪܵܒܼܵܐ ܡܸܕܸܡ ܐܵܢܲܢܩܵܝܵܐ ܡܸܢܼܦܲܢܲܣ pb. 179 ܠܘܵܬܼ ܐܲܚܵܐ ܡܸܢܹܫܠܝ : ܘܐܝܼܬܼܵܘܗܝ ܒܩܹܘܲܢܕܹܝܢܘܿܣ : ܟܲܕܼ ܤܝܼ̈ܡܵܢ ܠܹܗ ܐܝܼܕܼܵܘ̈ܗܝ ܒܠܸܒܹܗ : ܕܠܵܐ ܢܸܦܪܲܚ ܠܹܗ . ܘܥܲܠ ܐܲܦܵܘ̈ܗܝ ܪܡܸܐ : ܟܲܕܼ ܒܵܥܹ̇ܐ ܡ̣ܢ ܐܲܠܵܗܵܐ . ܘܩܵܠܵܐ ܕܐ̄ܢܵܫ : ܠܵܐ ܡܨܸܐ ܫܵܡܲܥ̇ . ܠܗܵܠܹܝܢ ܫܘܼ̈ܚܠܵܦܹܐ ܝܵܕܼܥ̇ܝܼܢ : ܐܲܝܠܹܝܢ ܕܡܲܥܒܲܬܵܐ ܗܘ̤ܵܬܼ ܠܗܘܿܢ ܒܝܲܡܵܐ ܗܵܢܵܐ : ܘܲܡܦܵܤܝܼܢ ܒܪ̈ܘܼܚܹܐ ܕܢܵܫ̈ܒܵܢ ܀ ܘܐܝܼܬܼ ܕܚܘܼܫܵܒܼܵܐ ܕܲܬܼܝܵܒܼܘܼܬܼܵܐ ܢܒܲܥ̣ ܠܹܗ : ܘܐܸܬܼܟܲܢܲܫܹ̈ܝܢ ܡܸܢܫܹܠܝ ܩܲܕܼ̈ܡܵܝܵܬܹܗ ܥܲܡ ܥܘܼܗܕܵܢܵܐ ܕܥܘܼܢܕܵܢܹܗ : ܘܩ̣ܵܡ ܩܕܼܵܡܵܘܗܝ . ܘܫܸܡܫܵܐ ܗܵܢܵܐ ܢܲܗܝܼܪܵܐ ܚܫܸܟܼ ܠܹܗ ܒܐܲܦܵܘ̈ܗܝ : ܘܐܸܬܼܢܫܝܼ ܡ̣ܢ ܠܸܒܹܗ ܟ̱ܠܹܗ ܕܘܼܟܼܪܵܢܹܗ ܕܥܵܠܡܵܐ ܀ ܘܐܝܼܬܼ ܕܓܲܠܹ̈ܐ ܩܵܡ̣ܘ ܥܠܵܘܗܝ ܡܸܢܫܹܠܝ : ܘܛܸܒܼܥܲܬ̤ ܐܸܠܦܹܗ ܒܡܲܦ̈ܠܵܬܵܐ ܟܲܤ̈ܝܵܬܼܵܐ . ܗܵܠܹܝܢ ܕܠܵܘ ܠܟܼܠܢܵܫ ܝܑܼܕܼܝ̈ܥܵܢ : ܕܥܵܪ݁ܨܵܐ ܥܲܠ ܝܑܼܚܝܼܕܼܵܝܵܐ ܒܓܼܵܘ ܫܸܠܝܵܐ ܕܠܵܐ ܤܘܼܟܵܝ : ܒܲܩܪ̈ܵܒܼܵܘܗܝ ܬܲܩܝܼ̈ܦܹܐ ܕܤܵܛܵܢܵܐ : ܘܐܝܼܬܼ ܠܹܗ ܒܹܝܬܼ ܒܵܟܹ̈ܐ ܒܩܸܠܵܝܬܹܗ . ܤܲܓܝܼܐܝܼܢ ܐܸܢܘܿܢ ܫܘܼ̈ܚܠܵܦܹܐ ܕܝܲܡܵܐ ܗܵܢܵܐ : ܘܡܲܢ̣ܘܼ ܝܵܕܲܥ̇ ܠܥܲܡܠܵܘ̈ܗܝ ܘܲܠܤܘܿܓܼܵܐܐ ܕܬܹܐܓܼܘܼܪܬܹܗ : ܘܲܠܡܲܪ̈ܓܵܢܝܵܬܼܵܐ ܬܡܝܼ̈ܗܵܬܼܵܐ ܕܲܒܼܓܼܵܘ ܥܘܼܡܩܹܗ : ܘܲܠܚܲܝ̈ܘܵܬܼܵܐ ܕܡ̣ܢ ܓܵܘܹܗ ܤܵܠ̈ܩܵܢ ؟ ܛܘܼܒܼܵܘܗܝ ܠܡܲܢ ܕܠܵܐ ܢ̣ܵܡ ܒܟܼܠܵܗ̇ ܡܲܪܕܝܼܬܹܗ : ܥܕܲܡܵܐ ܠܲܠܡܹܐܝܢ ܥܘܼܢܕܵܢܵܐ . ܠܲܝܬܿ ܐ̄ܢܵܫ ܕܲܠܡܸܕܸܡ ܡܲܚܸܒܼ : ܘܠܵܘ ܘܐܵܦ ܠܥܲܠ̈ܠܵܬܹܗ ܡܪܲܒܸܿܐ . ܠܵܐ ܐ̄ܢܵܫ ܐܸܫܟܲܚ ܥܢܸܐ ܒܐܲܠܵܗܵܝ̈ܬܼܵܐ : ܐܸܠܵܐ ܐܸܢ ܐܲܪܚܸܩ ܘܒܲܤܲܪ ܥܲܠ ܙܲܒܼ̈ܢܵܢܵܝܵܬܼܵܐ . ܟܲܕܼ ܐܸܬܼܢܲܟܼܪܝܼ ܠܐܝܼܩܵܪ ܥܵܠܡܵܐ ܘܗܲܢܝܼ̈ܐܵܬܹܗ : ܘܐܸܬܼܢ̱ܩܸܦ ܠܨܲܥܪܹܗ ܕܲܨܠܝܼܒܼܵܐ . ܟܲܕܼ ܡ̣ܢ ܚܲܫܹ̈ܐ ܘܐ̄ܢܵܫܵܐ ܘܫܹ̈ܐܕܹܐ ܘܡܸܤܟܹܢܘܼܬܼܵܐ : ܫܵܬܹ̇ܐ ܟܠܝܘܿܡ ܚܲܠܵܐ ܘܲܡܪܵܪܹ̈ܐ ܀ ܐܸܬܼܟܲܫܲܪ ܐܵܚܝ : ܘܲܗ̤ܘܝܼ ܐܲܝܟܼ ܬܲܓܵܪܵܐ ܚܲܟܿܝܼܡܵܐ : ܟܲܕܼ ܛܥܝܼܢ pb. 180 ܐܲܢ̄ܬܿ ܠܡܲܪܓܵܢܝܼܬܼܵܟܼ ܘܦܵܗܹ̇ܐ ܒܬܹܒܹܝܠ : ܕܠܵܐ ܢܸܫܬܲܟܲܪ ܫܘܼܦܪܵܐ ܕܙܲܗܝܘܼܬܼܵܗ̇ : ܐܸܙܕܲܗ̄ܪ ܕܲܠܡܵܐ ܬܸܬܼܓܢܸܒܼ ܡܸܢܵܟܼ ܒܝܲܕܼ ܪܲܦܝܘܼܬܼܵܟܼ : ܘܲܒܼܥܵܩܬܼܵܐ ܬܸܥܘܿܠ ܠܲܫܝܘܿܠ . ܗܲܪܛ ܒܵܬܲܪ ܒܘܼܝܵܐܵܐ ܙܥܘܿܪܵܐ ܕܡܸܬܼܩܢܸܐ ܡ̣ܢ ܥܲܡܠܵܐ ܐܲܝܟܼ ܙܲܒܼܢܹܗ : ܕܬܸܫܬܿܘܸܐ ܠܗܵܘ̇ ܒܘܼܝܵܐܵܐ ܪܲܒܵܐ : ܕܲܡܦܝܼܫ ܡ̣ܢ ܛܘܼܪ̈ܵܦܹܐ ܒܥܘܼܡܪܵܐ ܗܵܢܵܐ ܕܥܵܩ̈ܵܬܵܐ ܠܐܲܝܠܹܝܢ ܕܐܸܫܟܿܚܘܼܗܝ . ܠܵܐ ܬܲܤܠܸܐ ܠܲܙܥܘܿܪ̈ܝܵܬܼܵܐ : ܕܠܵܐ ܬܸܬܼܓܠܸܙ ܡ̣ܢ ܪܵܘܪ̈ܒܼܵܬܼܵܐ . ܠܵܐ ܡܸܡܬܼܘܿܡ ܚ̣ܙܵܐ ܐ̄ܢܵܫ ܛܲܠܝܵܐ ܕܚܲܠܒܼܵܐ ܝܵܢܹ̇ܩ : ܒܸܤܪܵܐ ܤܵܡ̣ ܒܦܘܼܡܹܗ . ܒܝܲܕܼ ܙܥܘܿܪ̈ܝܵܬܼܵܐ : ܡܸܬܼܦܬܲܚ ܬܲܪܥܵܐ ܠܪܵܘܪ̈ܒܼܵܬܼܵܐ . ܠܐܲܠܵܗܵܐ ܡܨܲܥܲܪ ܐܲܢ̄ܬܿ ܐܵܚܝ : ܕܲܕܠܵܐ ܒܛܲܟܼܤܵܐ ܪܵܐܹܓܼ ܐܲܢ̄ܬܿ ܕܲܢܕܲܒܿܪܵܟܼ . ܠܵܐ ܐ̄ܢܵܫ ܐܸܬܼܗܲܝܡܲܢ ܪܵܘܪ̈ܒܼܵܬܼܵܐ : ܐܸܠܵܐ ܠܘܼܩܕܲܡ ܒܲܒܼܨܝܼܪ̈ܵܬܼܵܐ ܐܸܬܼܢܲܤܝܼ . ܗܵܕܹܐ ܤܝܼܡ ܒܠܸܒܵܟܼ ܐܵܚܝ : ܘܐܸܬܿܕܲܟܲܪܲܝܢܝ ܒܙܲܒܼܢܵܗ̇ . ܕܟܼܠ ܐܵܘܢܵܐ ܕܠܲܡܚܵܪ ܡܵܛܹ̇ܐ ܐܲܢ̄ܬܿ ܠܹܗ ܒܐܘܼܪܚܵܐ ܗܵܕܹܐ ܕܲܡܝܲܬܿܪܘܼܬܼܵܐ ܘܕܼܝܼܕܲܥܬܼܵܐ ܕܲܫܪܵܪܵܐ : ܫܒܼܝܼܚ ܘܲܡܝܲܬܲܪ ܬܸܫܟܚܝܼܘܗܝ : ܡ̣ܢ ܐܲܝܠܹܝܢ ܕܒܼܵܬܬܿ ܒܗܘܿܢ ܐܸܬܼܡܵܠܝ . ܫܲܢ̣ܝܬܿ ܡܲܢ : ܘܲܬܼܡܲܗܬܿ ܒܫܘܼܦܪܹ̈ܐ ܕܐܵܘܢܵܐ ܕܝܵܘܡܵܢ ܠܹܗ ܥܲܠ̣ܬܿ . ܡܸܬܼܒܿܠܲܥ ܕܹܝܢ ܫܘܼܦܪܵܐ ܕܗܵܢܵܐ : ܒܗܵܘ̇ ܕܠܲܡܚܵܪ ܥܬܼܝܼܕܼ ܐܲܢ̄ܬܿ ܠܡܸܦܓܲܥ . ܡܲܢ̣ܘܼ ܐܲܪܓܸܫ̣ ܒܫܘܼ̈ܚܠܵܦܹܐ ܗܲܢܝܼ̈ܐܹܐ ܕܪܸܥܝܵܢܵܐ ؟ ܨܲܠܵܐ ܒܲܠܚܘܿܕܼ : ܕܬܲܪܥܵܐ ܢܸܬܼܦܬܲܚ ܩܕܼܵܡܲܝܟ . ܐܸܙܕܲܗ̄ܪ ܡ̣ܢ ܦܤܵܩ ܤܲܒܼܪܵܐ . ܠܵܘ ܠܘܵܬܼ ܛܪܘܼܢܵܐ ܦܵܠܲܚ ܐܲܢ̄ܬܿ : ܠܘܵܬܼ ܡܵܪܵܐ ܒܲܤܝܼܡܵܐ ܐܝܼܬܼܵܘܗܝ ܦܘܼܠܚܵܢܵܟܼ . ܗܵܘ̇ ܕܟܲܕܼ ܠܵܐ ܫܩܲܠ̣ ܡܸܢܵܟܼ ܡܸܕܸܡ : ܝܲܗ̣̄ܒܼܠܵܟܼ ܟܠܡܸܕܸܡ . ܘܟܲܕܼ ܠܵܐ ܗ̤ܘܲܝܬܿ ܠܲܓܼܡܵܪ : ܥܲܒܼܕܵܟܼ ܕܬܸܗܘܸܐ ܒܗܵܕܹܐ ܕܐܝܼܬܲܝܟ . ܐܵܦܸܢ ܒܗܵܕܹܐ ܕܐܲܝܬܿܝܲܢ ܠܲܗܘܵܝܵܐ : ܡܲܢ̣ܘܼ ܡܵܘܦܸܐ ܠܛܲܝܒܿܘܼܬܹܗ ܀ ܐܘܿ pb. 181 ܠܛܲܝܒܿܘܼܬܼܵܐ ܕܠܵܐ ܡܸܬܼܡܲܫܚܵܐ ! ܡܲܢ̣ܘܼ ܤܵܦܹ̇ܩ ܠܬܸܫ̈ܒܿܚܵܬܹܗ : ܕܝܲܗ̣̄ܒܼܠܲܢ ܝܑܼܕܲܥܬܵܐ ܕܟܼܠܡܸܕܸܡ ؟ ܠܵܘ ܒܲܠܚܘܿܕܼ ܕܐܲܝܠܹܝܢ ܕܓܲܠ̈ܝܵܢ : ܐܸܠܵܐ ܐܵܦ ܕܐܲܝܠܹܝܢ ܕܟܲܤ̈ܝܵܢ . ܕܢܸܕܲܥ ܕܐܝܼܬܼ ܗ̄ܘ̣ ܡܸܕܸܡ ܕܟܲܕܼ ܠܵܐ ܝܵܕܼܥܝܼܢܲܢ ܠܹܗ : ܤܝܼܢܩܝܼܢܲܢ ܕܢܸܫܐܲܠ ܡܸܢܹܗ . ܘܡܲܢ̣ܘܼ ܐܲܠܦ̣ܵܟܼ ܒܲܪ ܡܵܝ̈ܘܿܬܹܐ : ܕܗܵܘ̇ ܡܵܐ ܕܠܲܝܬܹܝܗ̇ ܒܲܟܼܝܵܢܵܟܼ ܝܑܼܕܲܥܬܹܗ : ܬܸܬܿܙܝܼܥ ܒܪܸܚܡ̱ܬܵܐ ܕܲܒܼܥܵܬܹܗ ؟ ܠܵܐ ܡܬܼܘܿܡ ܬܸܒܼܥܸܐ ܒܘܼܝܵܐܵܐ : ܕܲܠܒܲܪ ܡ̣ܢ ܠܸܒܵܐ ܤܝܼܡ : ܕܐܝܼܬܼܵܘܗܝ ܝܑܼܕܲܥܬܼܵܐ ܕܦܘܼܪ̈ܫܵܢܹܐ . ܐܸܬܼܥܲܠܵܐ ܡ̣ܢ ܟܠ ܒܘܼܝܵܐܵܐ ܕܪܸ̈ܓܼܫܹܐ ܡܫܲܡܫܵܢܵܘ̈ܗܝ : ܕܬܸܫܬܿܘܸܐ ܠܗܵܘ̇ ܕܲܠܓܼܵܘ ܡ̣ܢ ܗܵܠܹܝܢ ܡܸܬܼܩܢܸܐ . ܝܑܼܚܝܼܕܼܵܝܵܐ ܕܐܸܬܼܢܲܟܼܪܝܼ ܠܒܘܼܝܵܐܵܐ ܕܥܵܠܡܵܐ : ܘܠܵܐ ܡܤܲܟܸܿܐ ܟܠܝܘܿܡ ܠܒܼܘܼܝܵܐܵܐ ܕܲܡܫܝܼܚܵܐ : ܡܝܼܬܼܵܐ ܗ̄ܘ̣ ܒܚܲܝܘܼܬܹܗ ܀ ܡܪܲܚܡܵܢܵܐ ܗ̄ܘ̣ ܓܹܝܪ ܐܲܠܵܗܵܐ : ܐܵܦ ܡܲܚܸܒܼ ܕܢܸܬܸܠ : ܐܸܠܵܐ ܨܵܒܹ̇ܐ ܕܲܚܢܲܢ ܢܸܗܘܸܐ ܥܸܠܬܼܵܐ . ܚܵܕܹܐ ܓܹܝܪ : ܐܸܡܲܬܼܝ ܕܐ̄ܢܵܫ ܨܠܘܼܬܼܵܐ ܚܲܟܿܝܼܡܬܼܵܐ ܢܩܲܪܸܒܼ ܠܹܗ . ܐܸܬܸܿܐ ܗ̣̄ܝ ܕܫܲܪܝܼ ܡܸܬܼܚܠܸܡ ܡ̣ܢ ܟܘܼܗܵܢܵܐ : ܐܸܡܲܬܼܝ ܕܲܠܟܲܤ̈ܝܵܬܼܵܐ ܪܵܐܹ̇ܓܼ . ܡܬܲܗܸܐ ܕܹܝܢ : ܟܲܕܼ ܚܵܐܲܪ ܠܚܘܼܠܡܵܢܹܗ ܚܲܬܝܼܬܼܵܐ . ܚܲܒܼܪܵܐ ܗ̄ܘ̣ ܕܐܲܝܢܵܐ ܕܡܲܡܐܸܢ ܠܡܸܫܐܲܠ : ܗܵܘ̇ ܐܲܝܢܵܐ ܕܲܡܩܲܛܲܥ ܡܵܐ ܕܡܸܬܿܬܲܗܸܐ . ܡܲܐܝܼܢܘܼܬܼܵܐ : ܡܲܥܒܿܪܵܐ ܫܸܐܠ̱ܬܼܵܐ ܕܲܨܠܘܿܬܼܵܐ . ܗܵܢܵܘ ܕܹܝܢ . ܟܵܠ̇ܝܵܐ ܡ̣ܢ ܕܬܸܫܐܲܠ . ܩܘܼܛܵܥܵܐ ܕܹܝܢ : ܦܵܤܹ̇ܩ : ܕܠܵܐ ܬܵܘܪܟܼܝܼܗ̇ ܘܬܼܵܘܚܲܪ ܒܵܗ̇ ܒܫܸܐܬܼܵܐ : ܡܤܲܝܒܪܵܢܘܼܬܼܵܐ ܡܲܩܢܸܐ . ܘܒܼܵܗ̇ ܒܲܨܠܘܿܬܼܵܐ ܕܢܸܫܬܵܘܚܲܪ : ܡܓܲܪܸܓ . ܤܘܼܟܵܝܵܐ : ܡܲܩܸܠ ܝܘܼܩܪܵܐ ܕܠܹܐܘܬܼܵܐ ܡ̣ܢ ܗܲܕܵܡܹ̈ܐ . ܝܵܕܲܥ̇ ܕܹܝܢ : ܘܲܠܡܸܬܲܠ ܠܠܸܒܵܐ ܢܝܵܚܵܐ ܒܐܘܼܠܨܵܢܵܘ̈ܗܝ . ܠܲܝܬܿ ܡܵܘܒܿܠܵܐ ܕܗܲܢ̣ܝܼ ܝܘܼܩܪܵܗ̇ : ܡ̣ܢ ܥܲܡܠܵܐ ܕܥܲܡ ܗܵܢܵܐ . ܠܲܝܬܿ ܒܲܪ ܠܘܝܼܬܼܵܐ : ܕܲܪܓܼܝܼܓܼ ܥܸܢܝܵܢܹܗ ܡ̣ܢ pb. 182 ܕܝܼܠܹܗ . ܒܹܝܬܼ ܐܲܤܝܼܪܹ̈ܐ : ܗܲܢܝܼ ܠܡܸܥܡܲܪ ܥܲܡܹܗ . ܥܒܸܕܲܝܗܝ ܠܗܵܢܵܐ ܒܲܪ ܥܸܢܝܵܢܵܟܼ : ܐܘܿ ܐܲܚܵܐ ܬܲܝܵܒܼܵܐ : ܘܠܵܐ ܡܲܪܓܫܵܢܵܐ ܬܸܗܘܸܐ ܒܟܼܠܗܘܿܢ ܥܲܡ̈ܠܹܐ ܕܐܵܓܼܘܿܢܵܟܼ . ܐܸܢ ܒܩܸܠܵܝܬܵܟܼ ܬܸܗܘܸܐ : ܥܲܡܵܟܼ ܢܸܗܘܸܐ . ܘܒܹܝܬܼ ܒܢܲܝ̈ܢܵܫܵܐ ܐܸܢ ܬܸܫܬܿܟܲܚ : ܒܹܗ ܐܲܩܸܬܼ ܪܸܥܝܵܢܵܟܼ . ܘܠܵܐ ܡܸܡܬܼܘܿܡ ܦܵܗܹ̇ܐ ܠܸܒܵܟܼ ܒܡܸܕܸܡ ܕܬܹܒܹܝܠ : ܢܘܼܟܼܪܵܝܵܐ ܢܸܫܬܿܟܲܚ ܠܵܟܼ ܥܵܠܡܵܐ ܘܟܼܠ ܕܒܹܗ . ܘܐܸܢ ܬܸܕܼܡܲܝܟܼ : ܒܲܪ ܬܸܫܘܝܼܬܼܵܟܼ ܥܒܸܕܲܝܗܝ . ܘܲܥܕܲܡܵܐ ܕܛܵܒܲܥ̇ ܐܲܢ̄ܬܿ ܒܫܸܢܬܼܵܐ : ܒܹܗ ܬܸܬܼܥܢܸܐ . ܘܡܸܕܹܡ ܚܘܼܫܵܒܼܵܐ ܡܫܲܟܿܪܵܐ : ܠܠܸܒܵܟܼ ܠܵܐ ܩܵܪܹܒܼ . ܡܸܛܠ ܕܲܕܼܠܵܐ ܗܘܼܠܹ̈ܐ ܗ̄ܘ̣ ܥܸܢܝܵܢܵܟܼ . ܡܸܕܸܡ ܢܝܼܫܵܐ ܕܗܘܼܠܹ̈ܐ ܛܥܝܼܢ : ܕܲܒܼܚܸܙܘܹܗ ܡܙܝܼܥ ܠܪܸܥܝܵܢܵܐ : ܠܵܐ ܡܸܫܟܲܚ ܕܢܸܬܼܚܵܘܸܐ ܬܲܡܵܢ . ܘܚܘܼܫܵܒܼܵܐ ܫܹܐܕܼܵܢܵܝܵܐ : ܠܒܲܪ ܡ̣ܢ ܗܘܼܠܵܢܵܝܘܼܬܼ ܚܸܙܘܵܐ : ܕܲܢܚܵܘܸܐ ܩܢܘܿܡܹܗ ܠܵܐ ܝܵܕܲܥ ܀ ܡܲܓܿܪܲܬܼ ܪܘܼܚܵܐ ܕܒܲܨܠܘܿܬܼܵܐ : ܦܹܐܪܵܐ ܕܚܲܝܹ̈ܐ ܡܸܢܵܗ̇ ܡܕܝܼܩ . ܘܤܘܼܟܵܝܵܐ : ܡܥܲܕܪܵܢܵܐ ܗ̄ܘ̣ ܒܲܨܠܘܿܬܼܵܐ ܠܐܵܚܘܿܕܼܵܘ̈ܗܝ . ܡܵܐ ܕܲܡܨܲܠܸܐ ܐܲܢ̄ܬܿ : ܐܸܬܿܕܲܟܼܪ ܠܐܲܟܵܪܵܐ ܕܙܵܪܲܥ ܥܲܠ ܤܲܒܼܪܵܐ . ܘܗܵܘ̇ ܕܲܡܦܲܢܸܐ ܒܐܲܥܦܹ̈ܐ ܠܙܲܪܥܹܗ ܕܐܲܟܵܪܵܐ ܕܫܵܕܹܐ ܒܗܲܝܡܵܢܘܼܬܼܵܐ : ܘܐܵܘܪܒܼܵܗ̇ ܠܫܹܐܠܲܬܼ ܡܲܠܟܿܘܼܬܹܗ ܘܙܲܕܝܼܩܘܼܬܹܗ ܝܲܬܝܼܪ ܡ̣ܢ ܙܲܒܼ̈ܢܵܢܵܝܵܬܼܵܐ : ܗ̤ܘ ܡܸܬܼܦܢܸܐ ܥܲܠ ܫܸܐ̈ܠܵܬܲܢ ܐܲܝܟܼ ܫܘܼܘܕܵܝܹܗ . ܐܵܡܹܝܢ . ܙܲܒܼ̈ܝܼܢ ܤܲܓܼܝܼ̈ܐܵܢ ܓܸܕܹܫ ܡܸܨܥܲܬܼ ܫܵܥܹ̈ܐ ܕܐܝܼܡܵܡܵܐ : ܕܐܸܢ ܡܲܠܟܿܘܼܬܼܵܐ ܕܐܲܪܥܵܐ ܬܸܬܸܠ ܠܐܲܚܵܐ : ܠܵܐ ܡܸܬܿܛܦܝܼܣ ܒܫܵܥܬܼܵܐ ܗܵܝ̇ ܕܢܸܦܘܿܩ ܡ̣ܢ ܩܸܠܵܝܬܹܗ : ܘܠܵܐ ܕܢܸܩܘܿܫ ܠܹܗ ܐ̄ܢܵܫ . ܙܲܒܼܢܵܐ ܐܸܤܬܲܩܒܲܠ ܠܹܗ ܕܬܹܐܓܼܘܼܪܬܵܐ : ܡ̣ܢ ܫܹܠܝ . ܘܗܵܠܹܝܢ : ܒܝܵܘ̈ܡܵܬܼܵܐ ܕܡܸܤܬܲܒܼܪܝܼܢ ܕܫܲܪܝܘܼܬܼܵܐ ܟܡܵܐ ܙܲܒܼܢ̈ܝܼܢ : ܘܡܲܥܠܵܐ ܘܡܲܦܩܵܐ . ܤܵܥ̇ܪܵܐ ܠܹܗ ܡܸܢܫܹܠܝ ܛܲܝܒܿܘܼܬܼܵܐ : ܒܝܲܕܼ ܕܸܡ̈ܥܹܐ ܕܠܵܐ ܟܲܝܠܵܐ : ܐܵܘ ܒܚܲܪܝܼܦܘܼܬܼ ܚܲܫܵܐ ܕܢܵܨ̇ܦܵܐ ܒܠܸܒܵܐ : ܐܵܘ ܒܚܲܕܼܘܼܬܼܵܐ ܡܸܕܸܡ ܕܲܕܼܠܵܐ ܥܸܠܬܼܵܐ : ܐܵܘ  pb. 178  ܒܗܲܢܝܼܐܘܼܬܼܵܐ ܕܲܤܝܵܡ ܒܘܼܪܟܵܐ ܀ ܝܵܕܲܥܢܵܐ ܐܲܚܵܐ : ܕܲܩܠܝܼܕܼܵܐ ܪܡ̣ܵܐ ܥܲܠ ܬܲܪܥܵܐ ܕܩܸܠܵܝܬܹܗ ܕܢܹܐܤܘܿܪ : ܐܲܝܟܼ ܕܢܸܦܘܿܩ ܢܸܪܥܸܐ ܪܘܼܚܵܐ : ܐܲܝܟܼ ܡܸܠܲܝܬܼ ܟܬܼܵܒܼܵܐ : ܘܬܲܡܵܢ ܤܥܲܪܬܹܗ ܛܲܝܒܿܘܼܬܼܵܐ : ܘܲܥܛܲܦ ܒܲܪ ܫܵܥܬܹܗ . ܡܵܪܹܝܢ : ܠܵܐ ܐ̄ܢܵܫ ܢܸܥܕܘܼܠ ܠܐܲܚܵܐ : ܐܸܡܲܬܼܝ ܕܲܒܼܝܵܘ̈ܡܬܼܵܐ ܕܠܵܐ ܐܲܚܝܼܕܼ ܫܸܠܝܵܐ ܩܵܢܘܿܢܵܝܵܐ : ܢܸܓܼܕܲܫ ܕܲܢܒܲܛܸܠ ܬܸܫܡܸܫܬܼܵܐ ܕܲܟܼܢܘܼܫܝܵܐ ܐܝܼܬܼ ܐܸܡܼܬܼܝ . ܝܲܬܿܝܼܪܵܐܝܼܬܼ : ܐܸܢ ܗ̤ܘ ܕܠܵܘ ܡ̣ܢ ܗܵܠܹܝܢ ܐܝܼܬܼܵܘܗܝ ܕܲܡܫܲܡܲܗ ܒܒܲܤܝܘܼܬܼܵܐ : ܐܵܘ ܠܥܸܢܝܵܢܹ̈ܐ ܤܦܝܼ̈ܩܹܐ ܡܗܲܓܲܡ : ܘܠܵܘ ܒܲܬܼܥܵܫܹ̈ܐ ܦܲܓܼܪ̈ܵܢܵܝܹܐ ܒܲܛܠܵܗ̇ . ܝܵܕܼܥ̇ܝܼܢ ܐܢ̄ܬܿܘܿܢ ܐܲܚܲܝ̈ : ܕܦܘܼܠܚܵܢܲܢ ܠܵܘ ܗܵܢܵܐ ܗ̄ܘ̣ ܒܲܠܚܘܿܕܼ ܕܲܠܥܹܝܢ ܒܢܲܝ̈ܢܵܫܵܐ ܡܸܫܬܲܡܠܸܐ : ܐܸܠܵܐ ܐܝܼܬܼ ܠܲܢ ܬܘܼܒܼ ܥ̇ܒܼܵܕܼܵܐ ܕܲܟܼܤܸܐ ܡ̣ܢ ܥܲܝ̈ܢܹܐ ܕܐ̄ܢܵܫܵܐ : ܐܲܝܢܵܐ ܕܲܠܫܲܪ̈ܘܵܝܹܐ ܘܲܠܥܵܠܡܵܝܹ̈ܐ ܠܵܐ ܝܑܼܕܼܝܼܥ . ܡܦܵܤܝܼܬܿܘܿܢ ܓܹܝܪ : ܕܲܬܼܚܹܝܬܼ ܡܕܲܒܿܪܵܢܘܼܬܼܵܐ ܐܝܼܬܼܵܘܗܝ ܝܑܼܚܝܼܕܼܵܝܵܐ : ܘܠܵܐ ܫܲܠܝܼܛ ܥܲܠ ܝܵܬܹܗ . ܗܵܟܲܢܵܐ ܘܐܸܢ ܐ̄ܢܵܫ ܡ̣ܢ ܐܲܚܵܘ̈ܗܝ ܓܕܲܫ̣ ܘܐܸܬܼ݂ܵܐ ܐܲܝܟܼ ܕܢܸܥܘܿܠ ܠܘܵܬܹܗ ܘܠܵܐ ܥܢܵܝ̣ܗܝ : ܢܸܥܛܘܿܦ ܒܲܪ ܫܵܥܬܹܗ ܟܲܕܸ ܠܵܐ ܥܵܕ݂ܹܠ ܠܐܲܚܘܼܗܝ . ܠܵܐ ܓܹܝܪ ܝܵܕܲܥ̇ ܒܡܵܢ ܐܝܼܬܼܵܘܗܝ ܒܥܸܕܵܢܵܐ ܗܵܘ̇ . ܩܸܠܵܝܬܹܗ ܕܝܼܚܝܼܕܼܵܝܵܐ ܡܥܲܪܬܼܵܐ ܗ̣̄ܝ ܕܛܲܪܵܢܵܐ : ܐܲܝܟܼ ܡܸܠܲܬܼ ܐܲܒܼ̈ܗܵܬܼܵܐ : ܐܲܝܟܵܐ ܕܐܲܠܵܗܵܐ ܡܲܠܸܠ̣ ܥܲܡ ܡܘܼܫܹܐ . ܝܑܼܚܝܼ̈ܕܼܵܝܹܐ ܐܲܝܠܹܝܢ ܕܠܵܐ ܡܢܲܤܹܝܢ ܒܦܘܼܠܚܵܢܵܐ ܕܒܲܛܥܵܡܬܼܵܐ ܫܲܪܝܼܪܬܵܐ ܕܫܸܠܝܵܐ : ܠܗܵܠܹܝܢ ܠܵܐ ܝܵܕܼܥܝܼܢ . ܘܒܼܵܤܹ̇ܝܢ ܥܲܠ ܐܲܚܲܝ̈ܗܘܿܢ : ܘܕܼܵܝ̇ܢܝܼܢ : ܟܲܕܼ ܬܵܒܼ̇ܥܝܼܢ ܠܗܘܿܢ ܫܲܘܝܘܼܬܼܵܐ ܥܲܡܗܘܿܢ ܒܟܼܠ ܐܲܟܼܘܵܬܼܗܘܿܢ . ܐܝܼܬܼ ܬܘܼܒܼ ܐܸܡܲܬܼܝ ܕܲܩܪܵܒܼܵܐ ܡܸܕܸܡ ܐܵܢܲܢܩܵܝܵܐ ܡܸܢܼܦܲܢܲܣ  pb. 179  ܠܘܵܬܼ ܐܲܚܵܐ ܡܸܢܹܫܠܝ : ܘܐܝܼܬܼܵܘܗܝ ܒܩܹܘܲܢܕܹܝܢܘܿܣ : ܟܲܕܼ ܤܝܼ̈ܡܵܢ ܠܹܗ ܐܝܼܕܼܵܘ̈ܗܝ ܒܠܸܒܹܗ : ܕܠܵܐ ܢܸܦܪܲܚ ܠܹܗ . ܘܥܲܠ ܐܲܦܵܘ̈ܗܝ ܪܡܸܐ : ܟܲܕܼ ܒܵܥܹ̇ܐ ܡ̣ܢ ܐܲܠܵܗܵܐ . ܘܩܵܠܵܐ ܕܐ̄ܢܵܫ : ܠܵܐ ܡܨܸܐ ܫܵܡܲܥ̇ . ܠܗܵܠܹܝܢ ܫܘܼ̈ܚܠܵܦܹܐ ܝܵܕܼܥ̇ܝܼܢ : ܐܲܝܠܹܝܢ ܕܡܲܥܒܲܬܵܐ ܗܘ̤ܵܬܼ ܠܗܘܿܢ ܒܝܲܡܵܐ ܗܵܢܵܐ : ܘܲܡܦܵܤܝܼܢ ܒܪ̈ܘܼܚܹܐ ܕܢܵܫ̈ܒܵܢ ܀ ܘܐܝܼܬܼ ܕܚܘܼܫܵܒܼܵܐ ܕܲܬܼܝܵܒܼܘܼܬܼܵܐ ܢܒܲܥ̣ ܠܹܗ : ܘܐܸܬܼܟܲܢܲܫܹ̈ܝܢ ܡܸܢܫܹܠܝ ܩܲܕܼ̈ܡܵܝܵܬܹܗ ܥܲܡ ܥܘܼܗܕܵܢܵܐ ܕܥܘܼܢܕܵܢܹܗ : ܘܩ̣ܵܡ ܩܕܼܵܡܵܘܗܝ . ܘܫܸܡܫܵܐ ܗܵܢܵܐ ܢܲܗܝܼܪܵܐ ܚܫܸܟܼ ܠܹܗ ܒܐܲܦܵܘ̈ܗܝ : ܘܐܸܬܼܢܫܝܼ ܡ̣ܢ ܠܸܒܹܗ ܟ̱ܠܹܗ ܕܘܼܟܼܪܵܢܹܗ ܕܥܵܠܡܵܐ ܀ ܘܐܝܼܬܼ ܕܓܲܠܹ̈ܐ ܩܵܡ̣ܘ ܥܠܵܘܗܝ ܡܸܢܫܹܠܝ : ܘܛܸܒܼܥܲܬ̤ ܐܸܠܦܹܗ ܒܡܲܦ̈ܠܵܬܵܐ ܟܲܤ̈ܝܵܬܼܵܐ . ܗܵܠܹܝܢ ܕܠܵܘ ܠܟܼܠܢܵܫ ܝܑܼܕܼܝ̈ܥܵܢ : ܕܥܵܪ݁ܨܵܐ ܥܲܠ ܝܑܼܚܝܼܕܼܵܝܵܐ ܒܓܼܵܘ ܫܸܠܝܵܐ ܕܠܵܐ ܤܘܼܟܵܝ : ܒܲܩܪ̈ܵܒܼܵܘܗܝ ܬܲܩܝܼ̈ܦܹܐ ܕܤܵܛܵܢܵܐ : ܘܐܝܼܬܼ ܠܹܗ ܒܹܝܬܼ ܒܵܟܹ̈ܐ ܒܩܸܠܵܝܬܹܗ . ܤܲܓܝܼܐܝܼܢ ܐܸܢܘܿܢ ܫܘܼ̈ܚܠܵܦܹܐ ܕܝܲܡܵܐ ܗܵܢܵܐ : ܘܡܲܢ̣ܘܼ ܝܵܕܲܥ̇ ܠܥܲܡܠܵܘ̈ܗܝ ܘܲܠܤܘܿܓܼܵܐܐ ܕܬܹܐܓܼܘܼܪܬܹܗ : ܘܲܠܡܲܪ̈ܓܵܢܝܵܬܼܵܐ ܬܡܝܼ̈ܗܵܬܼܵܐ ܕܲܒܼܓܼܵܘ ܥܘܼܡܩܹܗ : ܘܲܠܚܲܝ̈ܘܵܬܼܵܐ ܕܡ̣ܢ ܓܵܘܹܗ ܤܵܠ̈ܩܵܢ ؟ ܛܘܼܒܼܵܘܗܝ ܠܡܲܢ ܕܠܵܐ ܢ̣ܵܡ ܒܟܼܠܵܗ̇ ܡܲܪܕܝܼܬܹܗ : ܥܕܲܡܵܐ ܠܲܠܡܹܐܝܢ ܥܘܼܢܕܵܢܵܐ . ܠܲܝܬܿ ܐ̄ܢܵܫ ܕܲܠܡܸܕܸܡ ܡܲܚܸܒܼ : ܘܠܵܘ ܘܐܵܦ ܠܥܲܠ̈ܠܵܬܹܗ ܡܪܲܒܸܿܐ . ܠܵܐ ܐ̄ܢܵܫ ܐܸܫܟܲܚ ܥܢܸܐ ܒܐܲܠܵܗܵܝ̈ܬܼܵܐ : ܐܸܠܵܐ ܐܸܢ ܐܲܪܚܸܩ ܘܒܲܤܲܪ ܥܲܠ ܙܲܒܼ̈ܢܵܢܵܝܵܬܼܵܐ . ܟܲܕܼ ܐܸܬܼܢܲܟܼܪܝܼ ܠܐܝܼܩܵܪ ܥܵܠܡܵܐ ܘܗܲܢܝܼ̈ܐܵܬܹܗ : ܘܐܸܬܼܢ̱ܩܸܦ ܠܨܲܥܪܹܗ ܕܲܨܠܝܼܒܼܵܐ . ܟܲܕܼ ܡ̣ܢ ܚܲܫܹ̈ܐ ܘܐ̄ܢܵܫܵܐ ܘܫܹ̈ܐܕܹܐ ܘܡܸܤܟܹܢܘܼܬܼܵܐ : ܫܵܬܹ̇ܐ ܟܠܝܘܿܡ ܚܲܠܵܐ ܘܲܡܪܵܪܹ̈ܐ ܀ ܐܸܬܼܟܲܫܲܪ ܐܵܚܝ : ܘܲܗ̤ܘܝܼ ܐܲܝܟܼ ܬܲܓܵܪܵܐ ܚܲܟܿܝܼܡܵܐ : ܟܲܕܼ ܛܥܝܼܢ  pb. 180  ܐܲܢ̄ܬܿ ܠܡܲܪܓܵܢܝܼܬܼܵܟܼ ܘܦܵܗܹ̇ܐ ܒܬܹܒܹܝܠ : ܕܠܵܐ ܢܸܫܬܲܟܲܪ ܫܘܼܦܪܵܐ ܕܙܲܗܝܘܼܬܼܵܗ̇ : ܐܸܙܕܲܗ̄ܪ ܕܲܠܡܵܐ ܬܸܬܼܓܢܸܒܼ ܡܸܢܵܟܼ ܒܝܲܕܼ ܪܲܦܝܘܼܬܼܵܟܼ : ܘܲܒܼܥܵܩܬܼܵܐ ܬܸܥܘܿܠ ܠܲܫܝܘܿܠ . ܗܲܪܛ ܒܵܬܲܪ ܒܘܼܝܵܐܵܐ ܙܥܘܿܪܵܐ ܕܡܸܬܼܩܢܸܐ ܡ̣ܢ ܥܲܡܠܵܐ ܐܲܝܟܼ ܙܲܒܼܢܹܗ : ܕܬܸܫܬܿܘܸܐ ܠܗܵܘ̇ ܒܘܼܝܵܐܵܐ ܪܲܒܵܐ : ܕܲܡܦܝܼܫ ܡ̣ܢ ܛܘܼܪ̈ܵܦܹܐ ܒܥܘܼܡܪܵܐ ܗܵܢܵܐ ܕܥܵܩ̈ܵܬܵܐ ܠܐܲܝܠܹܝܢ ܕܐܸܫܟܿܚܘܼܗܝ . ܠܵܐ ܬܲܤܠܸܐ ܠܲܙܥܘܿܪ̈ܝܵܬܼܵܐ : ܕܠܵܐ ܬܸܬܼܓܠܸܙ ܡ̣ܢ ܪܵܘܪ̈ܒܼܵܬܼܵܐ . ܠܵܐ ܡܸܡܬܼܘܿܡ ܚ̣ܙܵܐ ܐ̄ܢܵܫ ܛܲܠܝܵܐ ܕܚܲܠܒܼܵܐ ܝܵܢܹ̇ܩ : ܒܸܤܪܵܐ ܤܵܡ̣ ܒܦܘܼܡܹܗ . ܒܝܲܕܼ ܙܥܘܿܪ̈ܝܵܬܼܵܐ : ܡܸܬܼܦܬܲܚ ܬܲܪܥܵܐ ܠܪܵܘܪ̈ܒܼܵܬܼܵܐ . ܠܐܲܠܵܗܵܐ ܡܨܲܥܲܪ ܐܲܢ̄ܬܿ ܐܵܚܝ : ܕܲܕܠܵܐ ܒܛܲܟܼܤܵܐ ܪܵܐܹܓܼ ܐܲܢ̄ܬܿ ܕܲܢܕܲܒܿܪܵܟܼ . ܠܵܐ ܐ̄ܢܵܫ ܐܸܬܼܗܲܝܡܲܢ ܪܵܘܪ̈ܒܼܵܬܼܵܐ : ܐܸܠܵܐ ܠܘܼܩܕܲܡ ܒܲܒܼܨܝܼܪ̈ܵܬܼܵܐ ܐܸܬܼܢܲܤܝܼ . ܗܵܕܹܐ ܤܝܼܡ ܒܠܸܒܵܟܼ ܐܵܚܝ : ܘܐܸܬܿܕܲܟܲܪܲܝܢܝ ܒܙܲܒܼܢܵܗ̇ . ܕܟܼܠ ܐܵܘܢܵܐ ܕܠܲܡܚܵܪ ܡܵܛܹ̇ܐ ܐܲܢ̄ܬܿ ܠܹܗ ܒܐܘܼܪܚܵܐ ܗܵܕܹܐ ܕܲܡܝܲܬܿܪܘܼܬܼܵܐ ܘܕܼܝܼܕܲܥܬܼܵܐ ܕܲܫܪܵܪܵܐ : ܫܒܼܝܼܚ ܘܲܡܝܲܬܲܪ ܬܸܫܟܚܝܼܘܗܝ : ܡ̣ܢ ܐܲܝܠܹܝܢ ܕܒܼܵܬܬܿ ܒܗܘܿܢ ܐܸܬܼܡܵܠܝ . ܫܲܢ̣ܝܬܿ ܡܲܢ : ܘܲܬܼܡܲܗܬܿ ܒܫܘܼܦܪܹ̈ܐ ܕܐܵܘܢܵܐ ܕܝܵܘܡܵܢ ܠܹܗ ܥܲܠ̣ܬܿ . ܡܸܬܼܒܿܠܲܥ ܕܹܝܢ ܫܘܼܦܪܵܐ ܕܗܵܢܵܐ : ܒܗܵܘ̇ ܕܠܲܡܚܵܪ ܥܬܼܝܼܕܼ ܐܲܢ̄ܬܿ ܠܡܸܦܓܲܥ . ܡܲܢ̣ܘܼ ܐܲܪܓܸܫ̣ ܒܫܘܼ̈ܚܠܵܦܹܐ ܗܲܢܝܼ̈ܐܹܐ ܕܪܸܥܝܵܢܵܐ ؟ ܨܲܠܵܐ ܒܲܠܚܘܿܕܼ : ܕܬܲܪܥܵܐ ܢܸܬܼܦܬܲܚ ܩܕܼܵܡܲܝܟ . ܐܸܙܕܲܗ̄ܪ ܡ̣ܢ ܦܤܵܩ ܤܲܒܼܪܵܐ . ܠܵܘ ܠܘܵܬܼ ܛܪܘܼܢܵܐ ܦܵܠܲܚ ܐܲܢ̄ܬܿ : ܠܘܵܬܼ ܡܵܪܵܐ ܒܲܤܝܼܡܵܐ ܐܝܼܬܼܵܘܗܝ ܦܘܼܠܚܵܢܵܟܼ . ܗܵܘ̇ ܕܟܲܕܼ ܠܵܐ ܫܩܲܠ̣ ܡܸܢܵܟܼ ܡܸܕܸܡ : ܝܲܗ̣̄ܒܼܠܵܟܼ ܟܠܡܸܕܸܡ . ܘܟܲܕܼ ܠܵܐ ܗ̤ܘܲܝܬܿ ܠܲܓܼܡܵܪ : ܥܲܒܼܕܵܟܼ ܕܬܸܗܘܸܐ ܒܗܵܕܹܐ ܕܐܝܼܬܲܝܟ . ܐܵܦܸܢ ܒܗܵܕܹܐ ܕܐܲܝܬܿܝܲܢ ܠܲܗܘܵܝܵܐ : ܡܲܢ̣ܘܼ ܡܵܘܦܸܐ ܠܛܲܝܒܿܘܼܬܹܗ ܀ ܐܘܿ  pb. 181  ܠܛܲܝܒܿܘܼܬܼܵܐ ܕܠܵܐ ܡܸܬܼܡܲܫܚܵܐ ! ܡܲܢ̣ܘܼ ܤܵܦܹ̇ܩ ܠܬܸܫ̈ܒܿܚܵܬܹܗ : ܕܝܲܗ̣̄ܒܼܠܲܢ ܝܑܼܕܲܥܬܵܐ ܕܟܼܠܡܸܕܸܡ ؟ ܠܵܘ ܒܲܠܚܘܿܕܼ ܕܐܲܝܠܹܝܢ ܕܓܲܠ̈ܝܵܢ : ܐܸܠܵܐ ܐܵܦ ܕܐܲܝܠܹܝܢ ܕܟܲܤ̈ܝܵܢ . ܕܢܸܕܲܥ ܕܐܝܼܬܼ ܗ̄ܘ̣ ܡܸܕܸܡ ܕܟܲܕܼ ܠܵܐ ܝܵܕܼܥܝܼܢܲܢ ܠܹܗ : ܤܝܼܢܩܝܼܢܲܢ ܕܢܸܫܐܲܠ ܡܸܢܹܗ . ܘܡܲܢ̣ܘܼ ܐܲܠܦ̣ܵܟܼ ܒܲܪ ܡܵܝ̈ܘܿܬܹܐ : ܕܗܵܘ̇ ܡܵܐ ܕܠܲܝܬܹܝܗ̇ ܒܲܟܼܝܵܢܵܟܼ ܝܑܼܕܲܥܬܹܗ : ܬܸܬܿܙܝܼܥ ܒܪܸܚܡ̱ܬܵܐ ܕܲܒܼܥܵܬܹܗ ؟ ܠܵܐ ܡܬܼܘܿܡ ܬܸܒܼܥܸܐ ܒܘܼܝܵܐܵܐ : ܕܲܠܒܲܪ ܡ̣ܢ ܠܸܒܵܐ ܤܝܼܡ : ܕܐܝܼܬܼܵܘܗܝ ܝܑܼܕܲܥܬܼܵܐ ܕܦܘܼܪ̈ܫܵܢܹܐ . ܐܸܬܼܥܲܠܵܐ ܡ̣ܢ ܟܠ ܒܘܼܝܵܐܵܐ ܕܪܸ̈ܓܼܫܹܐ ܡܫܲܡܫܵܢܵܘ̈ܗܝ : ܕܬܸܫܬܿܘܸܐ ܠܗܵܘ̇ ܕܲܠܓܼܵܘ ܡ̣ܢ ܗܵܠܹܝܢ ܡܸܬܼܩܢܸܐ . ܝܑܼܚܝܼܕܼܵܝܵܐ ܕܐܸܬܼܢܲܟܼܪܝܼ ܠܒܘܼܝܵܐܵܐ ܕܥܵܠܡܵܐ : ܘܠܵܐ ܡܤܲܟܸܿܐ ܟܠܝܘܿܡ ܠܒܼܘܼܝܵܐܵܐ ܕܲܡܫܝܼܚܵܐ : ܡܝܼܬܼܵܐ ܗ̄ܘ̣ ܒܚܲܝܘܼܬܹܗ ܀ ܡܪܲܚܡܵܢܵܐ ܗ̄ܘ̣ ܓܹܝܪ ܐܲܠܵܗܵܐ : ܐܵܦ ܡܲܚܸܒܼ ܕܢܸܬܸܠ : ܐܸܠܵܐ ܨܵܒܹ̇ܐ ܕܲܚܢܲܢ ܢܸܗܘܸܐ ܥܸܠܬܼܵܐ . ܚܵܕܹܐ ܓܹܝܪ : ܐܸܡܲܬܼܝ ܕܐ̄ܢܵܫ ܨܠܘܼܬܼܵܐ ܚܲܟܿܝܼܡܬܼܵܐ ܢܩܲܪܸܒܼ ܠܹܗ . ܐܸܬܸܿܐ ܗ̣̄ܝ ܕܫܲܪܝܼ ܡܸܬܼܚܠܸܡ ܡ̣ܢ ܟܘܼܗܵܢܵܐ : ܐܸܡܲܬܼܝ ܕܲܠܟܲܤ̈ܝܵܬܼܵܐ ܪܵܐܹ̇ܓܼ . ܡܬܲܗܸܐ ܕܹܝܢ : ܟܲܕܼ ܚܵܐܲܪ ܠܚܘܼܠܡܵܢܹܗ ܚܲܬܝܼܬܼܵܐ . ܚܲܒܼܪܵܐ ܗ̄ܘ̣ ܕܐܲܝܢܵܐ ܕܡܲܡܐܸܢ ܠܡܸܫܐܲܠ : ܗܵܘ̇ ܐܲܝܢܵܐ ܕܲܡܩܲܛܲܥ ܡܵܐ ܕܡܸܬܿܬܲܗܸܐ . ܡܲܐܝܼܢܘܼܬܼܵܐ : ܡܲܥܒܿܪܵܐ ܫܸܐܠ̱ܬܼܵܐ ܕܲܨܠܘܿܬܼܵܐ . ܗܵܢܵܘ ܕܹܝܢ . ܟܵܠ̇ܝܵܐ ܡ̣ܢ ܕܬܸܫܐܲܠ . ܩܘܼܛܵܥܵܐ ܕܹܝܢ : ܦܵܤܹ̇ܩ : ܕܠܵܐ ܬܵܘܪܟܼܝܼܗ̇ ܘܬܼܵܘܚܲܪ ܒܵܗ̇ ܒܫܸܐܬܼܵܐ : ܡܤܲܝܒܪܵܢܘܼܬܼܵܐ ܡܲܩܢܸܐ . ܘܒܼܵܗ̇ ܒܲܨܠܘܿܬܼܵܐ ܕܢܸܫܬܵܘܚܲܪ : ܡܓܲܪܸܓ . ܤܘܼܟܵܝܵܐ : ܡܲܩܸܠ ܝܘܼܩܪܵܐ ܕܠܹܐܘܬܼܵܐ ܡ̣ܢ ܗܲܕܵܡܹ̈ܐ . ܝܵܕܲܥ̇ ܕܹܝܢ : ܘܲܠܡܸܬܲܠ ܠܠܸܒܵܐ ܢܝܵܚܵܐ ܒܐܘܼܠܨܵܢܵܘ̈ܗܝ . ܠܲܝܬܿ ܡܵܘܒܿܠܵܐ ܕܗܲܢ̣ܝܼ ܝܘܼܩܪܵܗ̇ : ܡ̣ܢ ܥܲܡܠܵܐ ܕܥܲܡ ܗܵܢܵܐ . ܠܲܝܬܿ ܒܲܪ ܠܘܝܼܬܼܵܐ : ܕܲܪܓܼܝܼܓܼ ܥܸܢܝܵܢܹܗ ܡ̣ܢ  pb. 182  ܕܝܼܠܹܗ . ܒܹܝܬܼ ܐܲܤܝܼܪܹ̈ܐ : ܗܲܢܝܼ ܠܡܸܥܡܲܪ ܥܲܡܹܗ . ܥܒܸܕܲܝܗܝ ܠܗܵܢܵܐ ܒܲܪ ܥܸܢܝܵܢܵܟܼ : ܐܘܿ ܐܲܚܵܐ ܬܲܝܵܒܼܵܐ : ܘܠܵܐ ܡܲܪܓܫܵܢܵܐ ܬܸܗܘܸܐ ܒܟܼܠܗܘܿܢ ܥܲܡ̈ܠܹܐ ܕܐܵܓܼܘܿܢܵܟܼ . ܐܸܢ ܒܩܸܠܵܝܬܵܟܼ ܬܸܗܘܸܐ : ܥܲܡܵܟܼ ܢܸܗܘܸܐ . ܘܒܹܝܬܼ ܒܢܲܝ̈ܢܵܫܵܐ ܐܸܢ ܬܸܫܬܿܟܲܚ : ܒܹܗ ܐܲܩܸܬܼ ܪܸܥܝܵܢܵܟܼ . ܘܠܵܐ ܡܸܡܬܼܘܿܡ ܦܵܗܹ̇ܐ ܠܸܒܵܟܼ ܒܡܸܕܸܡ ܕܬܹܒܹܝܠ : ܢܘܼܟܼܪܵܝܵܐ ܢܸܫܬܿܟܲܚ ܠܵܟܼ ܥܵܠܡܵܐ ܘܟܼܠ ܕܒܹܗ . ܘܐܸܢ ܬܸܕܼܡܲܝܟܼ : ܒܲܪ ܬܸܫܘܝܼܬܼܵܟܼ ܥܒܸܕܲܝܗܝ . ܘܲܥܕܲܡܵܐ ܕܛܵܒܲܥ̇ ܐܲܢ̄ܬܿ ܒܫܸܢܬܼܵܐ : ܒܹܗ ܬܸܬܼܥܢܸܐ . ܘܡܸܕܹܡ ܚܘܼܫܵܒܼܵܐ ܡܫܲܟܿܪܵܐ : ܠܠܸܒܵܟܼ ܠܵܐ ܩܵܪܹܒܼ . ܡܸܛܠ ܕܲܕܼܠܵܐ ܗܘܼܠܹ̈ܐ ܗ̄ܘ̣ ܥܸܢܝܵܢܵܟܼ . ܡܸܕܸܡ ܢܝܼܫܵܐ ܕܗܘܼܠܹ̈ܐ ܛܥܝܼܢ : ܕܲܒܼܚܸܙܘܹܗ ܡܙܝܼܥ ܠܪܸܥܝܵܢܵܐ : ܠܵܐ ܡܸܫܟܲܚ ܕܢܸܬܼܚܵܘܸܐ ܬܲܡܵܢ . ܘܚܘܼܫܵܒܼܵܐ ܫܹܐܕܼܵܢܵܝܵܐ : ܠܒܲܪ ܡ̣ܢ ܗܘܼܠܵܢܵܝܘܼܬܼ ܚܸܙܘܵܐ : ܕܲܢܚܵܘܸܐ ܩܢܘܿܡܹܗ ܠܵܐ ܝܵܕܲܥ ܀ ܡܲܓܿܪܲܬܼ ܪܘܼܚܵܐ ܕܒܲܨܠܘܿܬܼܵܐ : ܦܹܐܪܵܐ ܕܚܲܝܹ̈ܐ ܡܸܢܵܗ̇ ܡܕܝܼܩ . ܘܤܘܼܟܵܝܵܐ : ܡܥܲܕܪܵܢܵܐ ܗ̄ܘ̣ ܒܲܨܠܘܿܬܼܵܐ ܠܐܵܚܘܿܕܼܵܘ̈ܗܝ . ܡܵܐ ܕܲܡܨܲܠܸܐ ܐܲܢ̄ܬܿ : ܐܸܬܿܕܲܟܼܪ ܠܐܲܟܵܪܵܐ ܕܙܵܪܲܥ ܥܲܠ ܤܲܒܼܪܵܐ . ܘܗܵܘ̇ ܕܲܡܦܲܢܸܐ ܒܐܲܥܦܹ̈ܐ ܠܙܲܪܥܹܗ ܕܐܲܟܵܪܵܐ ܕܫܵܕܹܐ ܒܗܲܝܡܵܢܘܼܬܼܵܐ : ܘܐܵܘܪܒܼܵܗ̇ ܠܫܹܐܠܲܬܼ ܡܲܠܟܿܘܼܬܹܗ ܘܙܲܕܝܼܩܘܼܬܹܗ ܝܲܬܝܼܪ ܡ̣ܢ ܙܲܒܼ̈ܢܵܢܵܝܵܬܼܵܐ : ܗ̤ܘ ܡܸܬܼܦܢܸܐ ܥܲܠ ܫܸܐ̈ܠܵܬܲܢ ܐܲܝܟܼ ܫܘܼܘܕܵܝܹܗ . ܐܵܡܹܝܢ .