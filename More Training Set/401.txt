ܥܠ ܗܵܝ̇ ܕܡܸܠܹ̈ܐ ܕܲܟܼܬܼܵܒܹ̈ܐ ܐܲܝܟܼ ܕܲܠܘܵܬܼ ܟܪ̈ܝܼܬܹܐ ܟܪ̈ܝܼܗܹܐ ܡܡܲܫܚܵܐܝܼܬܼ ܐܲܡܝܼܪ̈ܵܢ : ܕܕܲܠܡܵܐ ܢܹܐܒܼܕܘܼܢ ܓܡܝܼܪܵܐܝܼܬܼ ܡ̣ܢ ܐܲܠܵܗܵܐ ܚܲܝܵܐ . ܐܸܠܵܐ ܠܵܘ ܡܸܛܠ ܗܵܕܹܐ : ܐܲܥܕܝܼܪܵܐ ܢܸܫܩܘܿܠ ܐܸܢܹܝܢ ܠܦܵܪܹܗ̄ܤܝܼܵܐ ܝܲܬܝܼܪܬܵܐ ܕܲܠܘܵܬܼ ܚܛܝܼܬܼܵܐ . ܝ . ܥܠ ܗܵܝ̇ ܕܡܸܠܹ̈ܐ ܕܲܟܼܬܼܵܒܹ̈ܐ ܐܲܝܟܼ ܕܲܠܘܵܬܼ ܟܪ̈ܝܼܬܹܐ ܟܪ̈ܝܼܗܹܐ ܡܡܲܫܚܵܐܝܼܬܼ ܐܲܡܝܼܪ̈ܵܢ : ܕܕܲܠܡܵܐ ܢܹܐܒܼܕܘܼܢ ܓܡܝܼܪܵܐܝܼܬܼ ܡ̣ܢ ܐܲܠܵܗܵܐ ܚܲܝܵܐ . ܐܸܠܵܐ ܠܵܘ ܡܸܛܠ ܗܵܕܹܐ : ܐܲܥܕܝܼܪܵܐ ܢܸܫܩܘܿܠ ܐܸܢܹܝܢ ܠܦܵܪܹܗ̄ܤܝܼܵܐ ܝܲܬܝܼܪܬܵܐ ܕܲܠܘܵܬܼ ܚܛܝܼܬܼܵܐ . ܝ . pb. 115 ܠܠܘܼ̈ܒܵܒܹܐ ܕܝܵܗ̇ܒܿܝܼܢ ܠܲܢ ܐܲܒܼܵܗܲܝ̈ܢ ܒܲܟܼܬܼܵܝ̈ܗܘܿܢ : ܘܚܘܼܝܵܠܵܐ ܕܲܒܼܤܸܦܪܹ̈ܐ ܕܲܢܒܼܝܹ̈ܐ ܘܕܲܫܠܝܼܚܹ̈ܐ ܥܲܠ ܬܝܵܒܼܘܼܬܼܵܐ : ܠܵܐ ܢܸܫܩܘܿܠ ܐܸܢܘܿܢ ܬܲܥܝܼܪܵܐ ܠܲܡܫܝܼܡܚܵܢܘܼܬܼܵܐ ܥܲܠ ܠܘܼܚܵܡܹ̈ܐ ܕܲܓܼܙܵܪ ܕܝܼ̈ܢܹܐ ܐܲܠܵܗܵܝܹ̈ܐ : ܘܠܲܡܤܵܡ ܒܪܹܫܵܐ ܕܫܲܪܵܝ ܬܚܘܼ̈ܡܹܐ ܠܵܐ ܡܸܬܼܥܲܒܼܪ̈ܵܢܹܐ : ܕܥܲܠ ܐܲܝܠܹܝܢ ܕܡ̣ܢ ܪܵܘܡܵܐ ܕܝܘ̈ܡܵܬܼܵܐ ܒܦܘܼܡܵܐ ܕܟܼܠ ܩܲܕܝܼܫܵܘ̈ܗܝ ܘܟܼܠ ܙܢ̈ܝܼܢ ܕܢܵܡܘܿܤܹ̈ܐ : ܠܒܼܘܼܛܵܠܗܹܝܢ ܐܸܬܿܬܿܚܲܡܘ ܚܲܝܠܬܼܵܢܵܐܝܼܬܼ ܡ̣ܢ ܐܲܠܵܗܵܐ . ܐܲܝܟܼ ܡܲܢ ܕܲܒܼܝܲܕܼ ܗܵܕܹܐ : ܕܤܲܒܼܪܵܐ ܐܝܼܬܼ ܠܲܬܼܝܵܒܼܘܼܬܼܵܐ : ܦܘܼܪ̈ܤܹܐ ܗ̄ܘ̣ ܕܐܸܫܬܿܟܲܚܘ ܠܲܢ ܕܢܸܓܼܢܘܿܒܼ ܡ̣ܢ ܢܲܦܫܲܢ ܪܓܸܫܬܼܵܐ ܕܕܸܚܠ̱ܬܼܵܐ : ܐܲܝܟܼ ܕܢܸܫܟܲܚ ܝܲܬܝܼܪ ܫܲܪܝܵܐܝܼܬܼ ܘܲܕܼܠܵܐ ܩܸܢܛܵܐ ܠܡܸܚܛܵܐ . ܗܵܠܹܝܢ ܕܲܒܼܦܘܼܤܩܵܢܵܐ ܕܲܥܠܲܝܗܘܿܢ ܒܟܼܠ ܐܸܤܟܹܡ̈ܝܼܢ ܕܤܘܼܪܵܕܼܵܐ : ܡܫܲܪܲܪ ܒܛܲܒܼ̈ܥܲܝ ܡܸܠܲܬܼ ܐܲܠܵܗܵܐ : ܒܟܼܠܗܘܿܢ ܟܬܼܵܒܹ̈ܐ ܕܦܘܼܪܩܵܢܲܢ . ܘܡܸܢܗܹܝܢ ܡܢܵܬܼܵܢܵܐܝܼܬܼ ܓܠ̣ܵܐ ܒܤܲܓܝܼ̈ܐܹܐ ܘܲܒܼܕܲܠܝܼ̈ܠܹܐ : ܒܲܡܤܵܡ ܒܪܹ̈ܫܹܐ ܕܲܥܠܲܝܗܘܿܢ ܐܲܝܬܝܼ : ܐܲܝܟܼ ܕܲܢܚܵܘܸܐ ܕܤܵܢܹ̇ܐ ܚܛܝܼܬܼܵܐ ܗ̄ܘ̣ ܀ ܒܐܲܝܕܵܐ ܟܲܝ ܥܸܠܬܼܵܐ ܐܸܬܼܚܲܬܲܩܘ ܒܡܵܡܘܿܠܵܐ ܕܵܪܹ̈ܐ ܕܲܒܼܝܵܘ̈ܡܲܝ ܢܘܿܚ ؟ ܠܵܐ ܗ̄ܘ̣ܵܐ ܒܝܲܕܼ ܢܸܕܿܬܼܵܐ ܕܦܲܚܙܘܼܬܼܵܐ : ܕܐܸܫܬܲܪܲܚܘ ܥܲܠ ܫܘܼܦܪܵܐ ܕܲܒܼ̈ܢܵܬܼ pb. 116 ܩܵܐܹܝܢ ؟ ܠܵܐ ܪܸܚܡܲܬܼ ܟܸܤܦܵܐ ܐܝܼܬܼ ܗ̄ܘ̣ܵܐ ܒܗܵܘ̇ ܘܲܒܼܢܵܐ : ܘܠܵܐ ܤܸܓܼܓܲܬܼ ܦܬܲܟܼܪܹ̈ܐ : ܘܠܵܐ ܚܲܪܵܫܘܼܬܼܵܐ : ܘܠܵܐ ܩܪ̈ܵܒܹܐ ܕܡܸܤܬܲܕܼܪܝܼܢ ܠܘܼܩܒܲܠ ܚܕܼܵܕܹ̈ܐ ܀ ܘܲܠܡܵܢܵܐ ܝܑܼܩܸܕܼܘ ܘܲܠܥܵܠܲܡ : ܚܲܡܸܫ ܡܕܼܝܼ̈ܢܵܬܼܵܐ ܕܲܤܕܼܘܿܡܵܝܹ̈ܐ ؟ ܠܵܐ ܗ̄ܘ̣ܵܐ ܡܸܛܠ ܕܝܲܗ̣̄ܒܼܘ ܐܲܬܼܪܵܐ ܠܪܸܓܿܬܼܵܐ ܒܗܲܝܕܵܡܲܝ̈ܗܘܿܢ ؟ ܘܐܸܫܬܲܠܛܲܬ̤ ܥܠܲܝܗܘܿܢ ܐܲܝܟܼ ܨܸܒܼܝܵܢܵܗ̇ : ܒܟܼܠ ܙܢ̈ܝܼܢ ܕܛܲܢܦܘܼܬܼܵܐ ؟ ܠܵܐ ܗ̄ܘ̣ܵܐ ܡܸܛܠ ܙܵܢܝܘܼܬܼܵܐ ܕܚܲܕܼ ܓܲܒܼܪܵܐ ܢܦܲܠ̣ܘ ܡ̣ܢ ܝܑܼܵܤܪܵܝܹܠ ܒܘܼܟܼܪܹܗ ܕܐܲܠܵܗܵܐ : ܥܸܤܪܝܼܢ ܘܚܲܡܫܵܐ ܐܲܠܦ̈ܝܼܢ ܒܚܲܕܼ ܪܸܡܙܵܐ ܒܡܵܘܬܵܢܵܐ ؟ ܒܡܵܢܵܐ ܐܸܫܬܿܕܼܝܼ ܡ̣ܢ ܐܲܠܵܗܵܐ ܫܸܡܫܘܿܢ ܓܲܢ̄ܒܵܪ ܚܲܝܠܵܐ : ܢܙܝܼܪܵܐ ܕܡ̣ܢ ܡܲܪܒܿܥܵܐ ܘܲܡܩܲܕܫܵܐ ܠܐܲܠܵܗܵܐ : ܕܤܘܼܒܵܪܹ̈ܐ ܒܝܲܕܼ ܡܲܠܲܐܟܼܵܐ ܗܘܑ̤ܵܐ ܐܲܝܟܼ ܝܘܿܚܲܢܵܢ ܒܲܪ ܙܟܲܪܝܵܐ : ܘܲܤ̣ܥܲܪ ܒܐܝܼܕܹܗ ܚܲܝ̈ܠܹܐ ܘܐܵܬܼ̈ܘܵܬܼܵܐ . ܘܲܒܼܚܲܝܠܵܐ ܕܠܵܐ ܒܲܟܼܝܵܢܵܐ ܕܲܢܤܲܝܟܼ ܒܓܼܘܼܫܡܹܗ : ܐܵܠܹܦ ܓܲܒܼܪ̈ܝܼܢ ܒܦܲܟܵܐ ܕܲܚܡܵܪܵܐ ܚ̣ܪܲܒܼ : ܘܲܗܘ̤ܵܐ ܦܵܪܘܼܩܵܐ ܘܕܲܝܵܢܵܐ ܠܝܼܤܪܵܝܹܠ ؟ ܠܵܐ ܗ̄ܘ̣ܵܐ ܒܝܲܕܼ ܕܛܲܢܸܦ̣ ܘܦܲܠܦܸܠ̣ ܗܲܕܵܡܹ̈ܐ ܡܩܲܕܫܹ̈ܐ ܒܢܸܩܦܵܐ ܕܥܲܡ ܙܵܢܝܼܬܼܵܐ : ܘܡܸܛܠ ܗܵܕܹܐ ܐܸܬܼܤܪܲܚܲܩ ܡܸܢܹܗ ܡܵܪܝܵܐ : ܘܐܸܫܬܠܸܡ ܒܐܝܼܕܼܵܐ ܕܲܒܼܥܸܠܕܒܼܵܒܼܵܘ̈ܗܝ ؟ ܕܵܘܝܼܕܼ ܠܸܒܵܐ ܕܐܲܠܵܗܵܐ : ܕܡܸܛܠ ܡܝܲܬܿܪܘܼܬܹܗ : ܒܙܲܪܥܹܗ ܐܸܬܼܝܲܒܲܠ ܫܘܼܘܕܵܝܵܐ ܕܲܠܘܵܬܼ ܐܲܒܼ̈ܗܵܬܼܵܐ ܟܹܐܢܹ̈ܐ : ܘܲܨܡܲܚ̣ ܡܸܢܹܗ ܡܫܝܼܚܵܐ ܠܦܘܼܪܩܵܢܵܐ ܕܟܼܠܵܗ̇ ܬܹܒܹܝܠ : ܠܵܘ ܒܓܼܵܘܪܵܐ ܕܒܲܚܕܼܵܐ ܐܲܢ̄ܬܿܬܼܵܐ ܘܡܸܙܕܲܟܼܝܵܢܘܼܬܼܵܐ ܕܒܲܚܕܼܵܐ ܫܵܥܬܼܵܐ : ܕܡ̣ܢ ܚܵܘܪܵܐ ܕܥܲܝܢܹܗ ܩܲܒܸܠ̣ ܓܹܐܪܵܐ ܒܢܲܦܫܹܗ : ܘܐܲܩܝܼܡ̣ ܥܠܵܘ̈ܗܝ ܒܝܼܫܬܼܵܐ ܡ̣ܢ ܒܲܝܬܹܗ : ܘܪܵܕܹܦ ܗ̄ܘ̣ܵܐ ܠܹܗ ܒܪܵܐ ܕܲܢܦܲܩ̣ ܡ̣ܢ ܝܲܨܹܗ ؟ ܘܗܵܕܹܐ : ܟܲܕܼ ܬܝܵܒܼܘܼܬܼܵܐ ܚ̣ܵܘܝܼ : ܘܡܵܪܝܵܐ ܐܸܡ݂ܲܪ ܠܹܗ : ܕܐܵܦ ܐܸܢܵܐ ܐܲܥ̇ܒܿܪܹܬܼ pb. 117 ܤܲܟܼܠܘܼܬܼܵܟܼ : ܠܵܐ ܬܡܘܼܬܼ . ܥܲܡ ܗܵܝ̇ ܟ̱ܠܵܗ̇ ܡܲܪܕܝܼܬܼܵܐ ܕܕܸܡܥܵܘ̈ܗܝ : ܕܡ̣ܢ ܤܲܓܝܼܐܘܼܗܹܝܢ ܬܸܫܘܝܼܬܹܗ ܡܨܲܒܲܥ ܗ̄ܘ̣ܵܐ ܒܠܲܝ̈ܠܵܘܵܬܼܵܐ ܀ ܐܹܬܸܐ ܠܝܼ ܘܲܠܗܵܝ̇ ܕܐܵܦ ܡ̣ܢ ܩܕܼܵܡ ܗܵܢܵܐ . ܒܡܵܢܵܐ . ܒܡܵܢܵܐ ܐܲܕܼܪܸܟܼܘ ܕܵܘܘܼܢܹ̈ܐ ܘܲܓܼܡܘܼܪܝܵܐ ܕܦܵܤܝܼ̈ܩܵܬܼܵܐ ܠܒܲܝܬܹܗ ܕܥܹܠܝ ܟܵܗܵܢܵܐ : ܙܲܕܝܼܩܵܐ ܤܵܒܼܵܐ ܘܟܼܵܗܢܵܐ ܘܕܲܝܵܢܵܐ ܠܝܼܤܪܵܝܹܠ ܐܲܪܒܿܥܝܼܢ ܫܢ̈ܝܼܢ ؟ ܠܵܐ ܗ̄ܘ̣ܵܐ ܡܸܛܠ ܦܝܼܢܚܸܣ ܘܚܲܦܢܝܼ ܒܢܵܘ̈ܗܝ : ܕܲܡܨܲܥܪܝܼܢ ܗ̄ܘ̣ܵܘ ܠܢܸܫܹ̈ܐ ܕܐܵܬܼ̈ܝܵܢ ܠܲܡܨܲܠܵܝܘܼ ܒܡܲܫܟܲܢ ܙܲܒܼܢܵܐ : ܟܲܕܼ ܠܵܐ ܗ̤ܘ ܚܛ̣ܵܐ : ܘܠܵܐ ܒܨܸܒܼܝܵܢܹܗ . ܐܸܠܵܐ ܒܲܠܚܘܿܕܼ ܕܲܒܼܗܵܝ̇ ܕܲܫܠ̣ܵܐ : ܘܲܒܼܡܸܠܬܼܵܐ ܒܲܠܚܘܿܕܼ ܐܲܟܸܣ̣ : ܘܠܵܐ ܐܸܬܿܛܲܢܲܢ ܥܲܠ ܙܵܢܝܘܼܬܼܵܐ ܕܲܒܼܢܵܘ̈ܗܝ : ܘܲܬܼܒܲܥ̣ ܡܸܢܗܘܿܢ ܕܝܼܢܹܗ ܕܡܵܪܝܵܐ ؟ ܘܲܕܼܠܵܐ ܐ̄ܢܵܫ ܢܸܤܒܲܪ ܕܒܲܐܝܼܠܹܝܢ ܕܡ̣ܢ ܝܵܘܡܲܝ̈ܗܘܿܢ ܚܲܛܵܚܝܑܼܢ ܗ̄ܘ̣ܵܘ ܡܚܵܘܸܐ ܡܵܪܝܵܐ ܛܢܵܢܹܗ : ܡܸܛܠ ܚܛܵܗܵܐ ܗܵܢܵܐ ܡܲܪܵܚܵܐ ܘܲܤܢܸܐ ܥܲܠ ܐܲܠܵܗܵܐ : ܗܵܐ ܒܩܲܪ̈ܝܼܒܼܵܘܗܝ ܡܚܵܘܸܐ ܛܢܵܢܹܗ : ܘܲܒܼܟܼܵܗܢܵܘ̈ܗܝ ܘܕܲܝܵܢܹ̈ܐ ܘܪܹ̈ܫܵܢܹܐ ܕܥܲܡܵܐ : ܘܲܒܼܐ̄ܢܵܫܵܐ ܐܲܝܠܹܝܢ ܕܩܲܕܝܼܫܝܼܢ ܠܹܗ : ܘܲܬܼܗܝܼܪ̈ܵܬܼܵܐ ܤ̣ܥܲܪ ܒܐܝܼܕܲܝ̈ܗܘܿܢ . ܕܐܵܦܵܠܐ ܟܲܕܼ ܗܸܢܘܿܢ ܢܸܫܪܘܿܢ ܢܵܡܘܿܤܹ̈ܐ ܕܤܵܡ̣ : ܢܵܤܹ̇ܒܼ ܒܐܲܦܲܝ̈ܗܘܿܢ . ܐܲܝܟܼ ܕܲܟܼܬܼܝܼܒܼ ܒܚܲܙܩܝܹܐܹܝܠ : ܕܐܸܡ݂ܲܪ ܠܹܗ ܠܓܲܒܼܪܵܐ ܕܲܦ̣ܩܲܕܼ ܠܡܸܚܪܲܒܼ ܠܐ̄ܢܵܫܲܝ̈ ܐܘܿܪܸܫܠܸܡ ܒܚܲܪܒܵܐ ܟܤܝܼܬܼܵܐ : ܡ̣ܢ ܩܕܼܵܡ ܡܲܕܼܒܲܚ ܫܲܪܵܐ : ܘܠܵܐ ܬܚܘܼܗܝ : ܠܵܐ ܥܲܠ ܤܵܒܼܵܐ ܘܠܵܐ ܥܲܠ ܛܲܠܝܵܐ : ܘܠܵܐ ܥܲܠ ܥܠܲܝܡܵܐ . ܐܲܝܟܼ ܕܲܢܚܵܘܸܐ ܕܩܲܪ̈ܝܼܒܼܵܘܗܝ ܕܝܼܠܹܗ ܗܵܠܹܝܢ ܐܸܢܘܿܢ : ܐܲܝܠܹܝܢ ܕܸܒܼܕܸܚܠ̱ܬܼܵܐ ܘܲܒܼܬܲܚܡܲܨܬܵܐ ܡܗܲܠܟܼܝܼܢ pb. 118 ܩܕܼܵܡܵܘܗܝ : ܘܥܵܒܼ̇ܕܝܼܢ ܨܸܒܼܝܵܢܹܗ . ܩܲܕܝܼܫܵܘ̈ܗܝ ܕܡܵܪܝܵܐ ܘܩܲܪ̈ܝܼܒܼܵܘܗܝ : ܥ̇ܒܼܵܕܹ̈ܐ ܐܸܢܘܿܢ ܫܲܦܝܼܪܹ̈ܐ ܘܬܹܐܪܬܵܐ ܕܟܼܝܼܬܼܵܐ . ܡܵܐ ܕܹܝܢ ܕܡܲܤܠܹܝܢ ܠܐܘܼܪ̈ܚܵܬܼܵܐ ܕܨܸܒܼܝܵܢܹܗ ܕܡܵܪܝܵܐ : ܐܵܦ ܗ̤ܘ ܡܲܤܠܸܐ ܠܗܘܿܢ ܘܫܵܕܹܐ ܠܗܘܿܢ ܡ̣ܢ ܩܕܼܵܡܵܘܗܝ : ܘܲܡܪܝܼܡ ܡܸܗܘܿܢ ܛܲܝܒܿܘܼܬܹܗ ܀ ܘܲܒܼܡܵܢܵܐ ܨܸܦܚܲܬ̤ ܓܙܝܼܪܲܬܼ ܡܪܲܝܡܵܐ ܥܲܠ ܒܹܠܛܫܵܨܲܪ ܒܐܵܬ̤ܵܐ ܕܦܲܤܲܬܼ ܐܝܼܕܼܵܐ ܠܡܲܪܵܚܘܼܬܹܗ ؟ ܠܵܐ ܗ̄ܘ̣ܵܐ : ܡܸܛܠ ܕܐܲܡܪܲܚ̣ ܥܲܠ ܡܵܐܲܢܲܝ̇ ܩܘܼܕܼܫܵܐ ܕܐܲܝܬܝܼ ܡ̣ܢ ܐܘܿ ܪܸܫܠܸܡ : ܘܐܸܫܬܝܼ ܒܗܘܿܢ ܗ̤ܘ ܘܲܕܼܪ̈ܘܼܟܼܵܬܹܗ ؟ ܗܵܟܲܢܵܐ ܘܡܲܢ ܕܗܲܕܵܡܹ̈ܐ ܕܲܠܩܘܼܕܼܫܹܗ ܕܡܵܪܝܵܐ ܐܸܬܼܦܪܸܫܘ ܚܕܼܵܐ ܙܒܲܢ : ܡܡܪܲܚ ܘܡܸܬܼܚܲܫܲܚ ܒܗܘܿܢ ܤܘܼܥܪܵܢܹܐ ܕܥܵܠܡܵܐ : ܗܵܕܹܐ ܟ̱ܠܵܗ̇ ܡܲܪܵܚܘܼܬܼܵܐ : ܡ̣ܢ ܫܸܠܝܵܐ ܓܙܝܼܪܲܬܼ ܡܪܲܝܡܵܐ ܨܵܦ̇ܚܵܐ ܥܠܵܗܝ : ܐܲܟܼܘܵܬܹܗ ܕܒܹܠܛܫܵܨܲܪ ܕܐܲܡܪܲܚ̣ ܥܲܠ ܡܵܐܢܹ̈ܐ ܡܩܲܕܫܹ̈ܐ ܕܡܲܦܩܝܼܢ ܡ̣ܢ ܡܲܩܕܫܹܗ ܕܡܵܪܝܵܐ . ܡܵܕܹܝܢ : ܠܵܘ ܡܸܛܠ ܬܘܼܟܼܠܵܢܵܐ ܕܲܬܼܝܵܒܼܘܼܬܼܵܐ ܘܡܸܠܹ̈ܐ ܡܠܲܒܼܒܼܵܢ̈ܝܵܬܼܵܐ ܕܲܟܼܬܼܵܒܹ̈ܐ : ܢܫܝܼܚ ܥܲܠ ܡܸܠܵܘ̈ܗܝ ܕܐܲܠܵܗܵܐ ܘܠܘܼܚܵܡܵܘ̈ܗܝ : ܘܲܢܨܲܥܪܝܼܘܗܝ ܒܤܲܢ̈ܝܵܬܼܵܐ ܕܤܘܼܥܪ̈ܵܢܲܝܢ : ܘܲܢܨܲܥܲܪ ܐܵܦ ܠܗܲܕܵܡܹ̈ܐ ܕܲܚܕܼܵܐ ܙܒܲܢ ܩܲܪܸܒܼܢܲܢ ܩܘܼܪܒܵܢܵܐ : ܐܲܝܟܼ ܕܲܒܼܗܘܿܢ ܢܸܫܬܲܡܫܘܼܢ ܩܘܼ̈ܕܼܫܹܐ ܕܝܼܠܹܗ : ܘܲܠܚܘܼܫܵܚܵܐ ܕܲܥ̇ܒܼܵܕܹܗ ܀ ܗܵܐ ܡܩܲܕܫܹ̈ܐ ܚܢܲܢ ܕܐܲܠܵܗܵܐ : ܘܲܢܙܝܼܪܹ̈ܐ ܕܡ̣ܢ ܢܸܫܹ̈ܐ . ܘܐܲܝܟܼ ܐܹܠܝܼܵܐ ܕܐܹܠܝܼܫܲܥ ܘܲܒܼܢܲܝ̈ ܢܒܼܝܼܹ̈ܐ ܘܫܲܪܟܵܐ ܕܲܢܙܝܼܪܹ̈ܐ ܡܩܲܕܫܹ̈ܐ ܘܲܒܼܬܼܘܼ̈ܠܹܐ ܩܲܕܝܼ̈ܫܹܐ : ܕܐܸܤܬܿܥܲܪ ܒܐܝܼܕܲܝ̈ܗܘܿܢ ܪܵܘܪ̈ܒܼܵܬܼܵܐ ܘܲܬܼܡܝܼ̈ܗܵܬܼܵܐ : ܘܐܲܦܝܼ̈ܢ ܒܐܲܦ̈ܝܼܢ ܥܲܡ ܐܲܠܵܗܵܐ ܡܡܲܠܠܝܼܢ ܗ̄ܘ̣ܵܘ . ܘܐܲܝܟܼ ܗܵܠܹܝܢ ܕܒܼܵܬܲܪܟܸܢ : ܐܲܝܟܼ ܝܘܿܚܲܢܵܢ ܒܬܼܘܼܠܵܐ : ܘܫܸܥܘܿܢ ܩܲܕܝܼܫܵܐ : ܘܫܲܪܟܵܐ ܕܟܼܵܪ̈ܘܿܙܹܐ ܕܲܚܕܲܬܵܐ : ܕܩܲܕܸܫܘ ܢܲܦܫܗܘܿܢ pb. 119 ܠܡܵܪܝܵܐ : ܘܩܲܒܸܿܠ̣ܘ ܡܸܢܹܗ ܐ̄ܪ̈ܵܙܹܐ . ܡܸܢܗܘܿܢ ܡ̣ܢ ܦܘܼܡܹܗ : ܘܡܸܢܗܘܿܢ ܒܓܸܠܝܵܢܵܐ . ܘܲܗܘ̤ܵܘ ܡܸܨܥܵܝܹ̈ܐ ܒܹܝܬܼ ܐܲܠܵܗܵܐ ܠܲܒܼܢܲܝ̈ܢܵܫܵܐ : ܘܲܡܩܲܠܵܢܹ̈ܐ ܕܓܸܠܝܵܢܵܘ̈ܗܝ : ܘܲܡܤܲܒܿܪ̈ܵܢܹܐ ܘܲܡܤܲܒܿܪ̈ܵܢܹܐ ܕܡܲܠܟܿܘܼܬܼܵܐ ܠܥܵܡܲܪ̈ܲܝ ܬܹܒܹܝܠ . pb. 115 ܠܠܘܼ̈ܒܵܒܹܐ ܕܝܵܗ̇ܒܿܝܼܢ ܠܲܢ ܐܲܒܼܵܗܲܝ̈ܢ ܒܲܟܼܬܼܵܝ̈ܗܘܿܢ : ܘܚܘܼܝܵܠܵܐ ܕܲܒܼܤܸܦܪܹ̈ܐ ܕܲܢܒܼܝܹ̈ܐ ܘܕܲܫܠܝܼܚܹ̈ܐ ܥܲܠ ܬܝܵܒܼܘܼܬܼܵܐ : ܠܵܐ ܢܸܫܩܘܿܠ ܐܸܢܘܿܢ ܬܲܥܝܼܪܵܐ ܠܲܡܫܝܼܡܚܵܢܘܼܬܼܵܐ ܥܲܠ ܠܘܼܚܵܡܹ̈ܐ ܕܲܓܼܙܵܪ ܕܝܼ̈ܢܹܐ ܐܲܠܵܗܵܝܹ̈ܐ : ܘܠܲܡܤܵܡ ܒܪܹܫܵܐ ܕܫܲܪܵܝ ܬܚܘܼ̈ܡܹܐ ܠܵܐ ܡܸܬܼܥܲܒܼܪ̈ܵܢܹܐ : ܕܥܲܠ ܐܲܝܠܹܝܢ ܕܡ̣ܢ ܪܵܘܡܵܐ ܕܝܘ̈ܡܵܬܼܵܐ ܒܦܘܼܡܵܐ ܕܟܼܠ ܩܲܕܝܼܫܵܘ̈ܗܝ ܘܟܼܠ ܙܢ̈ܝܼܢ ܕܢܵܡܘܿܤܹ̈ܐ : ܠܒܼܘܼܛܵܠܗܹܝܢ ܐܸܬܿܬܿܚܲܡܘ ܚܲܝܠܬܼܵܢܵܐܝܼܬܼ ܡ̣ܢ ܐܲܠܵܗܵܐ . ܐܲܝܟܼ ܡܲܢ ܕܲܒܼܝܲܕܼ ܗܵܕܹܐ : ܕܤܲܒܼܪܵܐ ܐܝܼܬܼ ܠܲܬܼܝܵܒܼܘܼܬܼܵܐ : ܦܘܼܪ̈ܤܹܐ ܗ̄ܘ̣ ܕܐܸܫܬܿܟܲܚܘ ܠܲܢ ܕܢܸܓܼܢܘܿܒܼ ܡ̣ܢ ܢܲܦܫܲܢ ܪܓܸܫܬܼܵܐ ܕܕܸܚܠ̱ܬܼܵܐ : ܐܲܝܟܼ ܕܢܸܫܟܲܚ ܝܲܬܝܼܪ ܫܲܪܝܵܐܝܼܬܼ ܘܲܕܼܠܵܐ ܩܸܢܛܵܐ ܠܡܸܚܛܵܐ . ܗܵܠܹܝܢ ܕܲܒܼܦܘܼܤܩܵܢܵܐ ܕܲܥܠܲܝܗܘܿܢ ܒܟܼܠ ܐܸܤܟܹܡ̈ܝܼܢ ܕܤܘܼܪܵܕܼܵܐ : ܡܫܲܪܲܪ ܒܛܲܒܼ̈ܥܲܝ ܡܸܠܲܬܼ ܐܲܠܵܗܵܐ : ܒܟܼܠܗܘܿܢ ܟܬܼܵܒܹ̈ܐ ܕܦܘܼܪܩܵܢܲܢ . ܘܡܸܢܗܹܝܢ ܡܢܵܬܼܵܢܵܐܝܼܬܼ ܓܠ̣ܵܐ ܒܤܲܓܝܼ̈ܐܹܐ ܘܲܒܼܕܲܠܝܼ̈ܠܹܐ : ܒܲܡܤܵܡ ܒܪܹ̈ܫܹܐ ܕܲܥܠܲܝܗܘܿܢ ܐܲܝܬܝܼ : ܐܲܝܟܼ ܕܲܢܚܵܘܸܐ ܕܤܵܢܹ̇ܐ ܚܛܝܼܬܼܵܐ ܗ̄ܘ̣ ܀ ܒܐܲܝܕܵܐ ܟܲܝ ܥܸܠܬܼܵܐ ܐܸܬܼܚܲܬܲܩܘ ܒܡܵܡܘܿܠܵܐ ܕܵܪܹ̈ܐ ܕܲܒܼܝܵܘ̈ܡܲܝ ܢܘܿܚ ؟ ܠܵܐ ܗ̄ܘ̣ܵܐ ܒܝܲܕܼ ܢܸܕܿܬܼܵܐ ܕܦܲܚܙܘܼܬܼܵܐ : ܕܐܸܫܬܲܪܲܚܘ ܥܲܠ ܫܘܼܦܪܵܐ ܕܲܒܼ̈ܢܵܬܼ  pb. 116  ܩܵܐܹܝܢ ؟ ܠܵܐ ܪܸܚܡܲܬܼ ܟܸܤܦܵܐ ܐܝܼܬܼ ܗ̄ܘ̣ܵܐ ܒܗܵܘ̇ ܘܲܒܼܢܵܐ : ܘܠܵܐ ܤܸܓܼܓܲܬܼ ܦܬܲܟܼܪܹ̈ܐ : ܘܠܵܐ ܚܲܪܵܫܘܼܬܼܵܐ : ܘܠܵܐ ܩܪ̈ܵܒܹܐ ܕܡܸܤܬܲܕܼܪܝܼܢ ܠܘܼܩܒܲܠ ܚܕܼܵܕܹ̈ܐ ܀ ܘܲܠܡܵܢܵܐ ܝܑܼܩܸܕܼܘ ܘܲܠܥܵܠܲܡ : ܚܲܡܸܫ ܡܕܼܝܼ̈ܢܵܬܼܵܐ ܕܲܤܕܼܘܿܡܵܝܹ̈ܐ ؟ ܠܵܐ ܗ̄ܘ̣ܵܐ ܡܸܛܠ ܕܝܲܗ̣̄ܒܼܘ ܐܲܬܼܪܵܐ ܠܪܸܓܿܬܼܵܐ ܒܗܲܝܕܵܡܲܝ̈ܗܘܿܢ ؟ ܘܐܸܫܬܲܠܛܲܬ̤ ܥܠܲܝܗܘܿܢ ܐܲܝܟܼ ܨܸܒܼܝܵܢܵܗ̇ : ܒܟܼܠ ܙܢ̈ܝܼܢ ܕܛܲܢܦܘܼܬܼܵܐ ؟ ܠܵܐ ܗ̄ܘ̣ܵܐ ܡܸܛܠ ܙܵܢܝܘܼܬܼܵܐ ܕܚܲܕܼ ܓܲܒܼܪܵܐ ܢܦܲܠ̣ܘ ܡ̣ܢ ܝܑܼܵܤܪܵܝܹܠ ܒܘܼܟܼܪܹܗ ܕܐܲܠܵܗܵܐ : ܥܸܤܪܝܼܢ ܘܚܲܡܫܵܐ ܐܲܠܦ̈ܝܼܢ ܒܚܲܕܼ ܪܸܡܙܵܐ ܒܡܵܘܬܵܢܵܐ ؟ ܒܡܵܢܵܐ ܐܸܫܬܿܕܼܝܼ ܡ̣ܢ ܐܲܠܵܗܵܐ ܫܸܡܫܘܿܢ ܓܲܢ̄ܒܵܪ ܚܲܝܠܵܐ : ܢܙܝܼܪܵܐ ܕܡ̣ܢ ܡܲܪܒܿܥܵܐ ܘܲܡܩܲܕܫܵܐ ܠܐܲܠܵܗܵܐ : ܕܤܘܼܒܵܪܹ̈ܐ ܒܝܲܕܼ ܡܲܠܲܐܟܼܵܐ ܗܘܑ̤ܵܐ ܐܲܝܟܼ ܝܘܿܚܲܢܵܢ ܒܲܪ ܙܟܲܪܝܵܐ : ܘܲܤ̣ܥܲܪ ܒܐܝܼܕܹܗ ܚܲܝ̈ܠܹܐ ܘܐܵܬܼ̈ܘܵܬܼܵܐ . ܘܲܒܼܚܲܝܠܵܐ ܕܠܵܐ ܒܲܟܼܝܵܢܵܐ ܕܲܢܤܲܝܟܼ ܒܓܼܘܼܫܡܹܗ : ܐܵܠܹܦ ܓܲܒܼܪ̈ܝܼܢ ܒܦܲܟܵܐ ܕܲܚܡܵܪܵܐ ܚ̣ܪܲܒܼ : ܘܲܗܘ̤ܵܐ ܦܵܪܘܼܩܵܐ ܘܕܲܝܵܢܵܐ ܠܝܼܤܪܵܝܹܠ ؟ ܠܵܐ ܗ̄ܘ̣ܵܐ ܒܝܲܕܼ ܕܛܲܢܸܦ̣ ܘܦܲܠܦܸܠ̣ ܗܲܕܵܡܹ̈ܐ ܡܩܲܕܫܹ̈ܐ ܒܢܸܩܦܵܐ ܕܥܲܡ ܙܵܢܝܼܬܼܵܐ : ܘܡܸܛܠ ܗܵܕܹܐ ܐܸܬܼܤܪܲܚܲܩ ܡܸܢܹܗ ܡܵܪܝܵܐ : ܘܐܸܫܬܠܸܡ ܒܐܝܼܕܼܵܐ ܕܲܒܼܥܸܠܕܒܼܵܒܼܵܘ̈ܗܝ ؟ ܕܵܘܝܼܕܼ ܠܸܒܵܐ ܕܐܲܠܵܗܵܐ : ܕܡܸܛܠ ܡܝܲܬܿܪܘܼܬܹܗ : ܒܙܲܪܥܹܗ ܐܸܬܼܝܲܒܲܠ ܫܘܼܘܕܵܝܵܐ ܕܲܠܘܵܬܼ ܐܲܒܼ̈ܗܵܬܼܵܐ ܟܹܐܢܹ̈ܐ : ܘܲܨܡܲܚ̣ ܡܸܢܹܗ ܡܫܝܼܚܵܐ ܠܦܘܼܪܩܵܢܵܐ ܕܟܼܠܵܗ̇ ܬܹܒܹܝܠ : ܠܵܘ ܒܓܼܵܘܪܵܐ ܕܒܲܚܕܼܵܐ ܐܲܢ̄ܬܿܬܼܵܐ ܘܡܸܙܕܲܟܼܝܵܢܘܼܬܼܵܐ ܕܒܲܚܕܼܵܐ ܫܵܥܬܼܵܐ : ܕܡ̣ܢ ܚܵܘܪܵܐ ܕܥܲܝܢܹܗ ܩܲܒܸܠ̣ ܓܹܐܪܵܐ ܒܢܲܦܫܹܗ : ܘܐܲܩܝܼܡ̣ ܥܠܵܘ̈ܗܝ ܒܝܼܫܬܼܵܐ ܡ̣ܢ ܒܲܝܬܹܗ : ܘܪܵܕܹܦ ܗ̄ܘ̣ܵܐ ܠܹܗ ܒܪܵܐ ܕܲܢܦܲܩ̣ ܡ̣ܢ ܝܲܨܹܗ ؟ ܘܗܵܕܹܐ : ܟܲܕܼ ܬܝܵܒܼܘܼܬܼܵܐ ܚ̣ܵܘܝܼ : ܘܡܵܪܝܵܐ ܐܸܡ݂ܲܪ ܠܹܗ : ܕܐܵܦ ܐܸܢܵܐ ܐܲܥ̇ܒܿܪܹܬܼ  pb. 117  ܤܲܟܼܠܘܼܬܼܵܟܼ : ܠܵܐ ܬܡܘܼܬܼ . ܥܲܡ ܗܵܝ̇ ܟ̱ܠܵܗ̇ ܡܲܪܕܝܼܬܼܵܐ ܕܕܸܡܥܵܘ̈ܗܝ : ܕܡ̣ܢ ܤܲܓܝܼܐܘܼܗܹܝܢ ܬܸܫܘܝܼܬܹܗ ܡܨܲܒܲܥ ܗ̄ܘ̣ܵܐ ܒܠܲܝ̈ܠܵܘܵܬܼܵܐ ܀ ܐܹܬܸܐ ܠܝܼ ܘܲܠܗܵܝ̇ ܕܐܵܦ ܡ̣ܢ ܩܕܼܵܡ ܗܵܢܵܐ . ܒܡܵܢܵܐ . ܒܡܵܢܵܐ ܐܲܕܼܪܸܟܼܘ ܕܵܘܘܼܢܹ̈ܐ ܘܲܓܼܡܘܼܪܝܵܐ ܕܦܵܤܝܼ̈ܩܵܬܼܵܐ ܠܒܲܝܬܹܗ ܕܥܹܠܝ ܟܵܗܵܢܵܐ : ܙܲܕܝܼܩܵܐ ܤܵܒܼܵܐ ܘܟܼܵܗܢܵܐ ܘܕܲܝܵܢܵܐ ܠܝܼܤܪܵܝܹܠ ܐܲܪܒܿܥܝܼܢ ܫܢ̈ܝܼܢ ؟ ܠܵܐ ܗ̄ܘ̣ܵܐ ܡܸܛܠ ܦܝܼܢܚܸܣ ܘܚܲܦܢܝܼ ܒܢܵܘ̈ܗܝ : ܕܲܡܨܲܥܪܝܼܢ ܗ̄ܘ̣ܵܘ ܠܢܸܫܹ̈ܐ ܕܐܵܬܼ̈ܝܵܢ ܠܲܡܨܲܠܵܝܘܼ ܒܡܲܫܟܲܢ ܙܲܒܼܢܵܐ : ܟܲܕܼ ܠܵܐ ܗ̤ܘ ܚܛ̣ܵܐ : ܘܠܵܐ ܒܨܸܒܼܝܵܢܹܗ . ܐܸܠܵܐ ܒܲܠܚܘܿܕܼ ܕܲܒܼܗܵܝ̇ ܕܲܫܠ̣ܵܐ : ܘܲܒܼܡܸܠܬܼܵܐ ܒܲܠܚܘܿܕܼ ܐܲܟܸܣ̣ : ܘܠܵܐ ܐܸܬܿܛܲܢܲܢ ܥܲܠ ܙܵܢܝܘܼܬܼܵܐ ܕܲܒܼܢܵܘ̈ܗܝ : ܘܲܬܼܒܲܥ̣ ܡܸܢܗܘܿܢ ܕܝܼܢܹܗ ܕܡܵܪܝܵܐ ؟ ܘܲܕܼܠܵܐ ܐ̄ܢܵܫ ܢܸܤܒܲܪ ܕܒܲܐܝܼܠܹܝܢ ܕܡ̣ܢ ܝܵܘܡܲܝ̈ܗܘܿܢ ܚܲܛܵܚܝܑܼܢ ܗ̄ܘ̣ܵܘ ܡܚܵܘܸܐ ܡܵܪܝܵܐ ܛܢܵܢܹܗ : ܡܸܛܠ ܚܛܵܗܵܐ ܗܵܢܵܐ ܡܲܪܵܚܵܐ ܘܲܤܢܸܐ ܥܲܠ ܐܲܠܵܗܵܐ : ܗܵܐ ܒܩܲܪ̈ܝܼܒܼܵܘܗܝ ܡܚܵܘܸܐ ܛܢܵܢܹܗ : ܘܲܒܼܟܼܵܗܢܵܘ̈ܗܝ ܘܕܲܝܵܢܹ̈ܐ ܘܪܹ̈ܫܵܢܹܐ ܕܥܲܡܵܐ : ܘܲܒܼܐ̄ܢܵܫܵܐ ܐܲܝܠܹܝܢ ܕܩܲܕܝܼܫܝܼܢ ܠܹܗ : ܘܲܬܼܗܝܼܪ̈ܵܬܼܵܐ ܤ̣ܥܲܪ ܒܐܝܼܕܲܝ̈ܗܘܿܢ . ܕܐܵܦܵܠܐ ܟܲܕܼ ܗܸܢܘܿܢ ܢܸܫܪܘܿܢ ܢܵܡܘܿܤܹ̈ܐ ܕܤܵܡ̣ : ܢܵܤܹ̇ܒܼ ܒܐܲܦܲܝ̈ܗܘܿܢ . ܐܲܝܟܼ ܕܲܟܼܬܼܝܼܒܼ ܒܚܲܙܩܝܹܐܹܝܠ : ܕܐܸܡ݂ܲܪ ܠܹܗ ܠܓܲܒܼܪܵܐ ܕܲܦ̣ܩܲܕܼ ܠܡܸܚܪܲܒܼ ܠܐ̄ܢܵܫܲܝ̈ ܐܘܿܪܸܫܠܸܡ ܒܚܲܪܒܵܐ ܟܤܝܼܬܼܵܐ : ܡ̣ܢ ܩܕܼܵܡ ܡܲܕܼܒܲܚ ܫܲܪܵܐ : ܘܠܵܐ ܬܚܘܼܗܝ : ܠܵܐ ܥܲܠ ܤܵܒܼܵܐ ܘܠܵܐ ܥܲܠ ܛܲܠܝܵܐ : ܘܠܵܐ ܥܲܠ ܥܠܲܝܡܵܐ . ܐܲܝܟܼ ܕܲܢܚܵܘܸܐ ܕܩܲܪ̈ܝܼܒܼܵܘܗܝ ܕܝܼܠܹܗ ܗܵܠܹܝܢ ܐܸܢܘܿܢ : ܐܲܝܠܹܝܢ ܕܸܒܼܕܸܚܠ̱ܬܼܵܐ ܘܲܒܼܬܲܚܡܲܨܬܵܐ ܡܗܲܠܟܼܝܼܢ  pb. 118  ܩܕܼܵܡܵܘܗܝ : ܘܥܵܒܼ̇ܕܝܼܢ ܨܸܒܼܝܵܢܹܗ . ܩܲܕܝܼܫܵܘ̈ܗܝ ܕܡܵܪܝܵܐ ܘܩܲܪ̈ܝܼܒܼܵܘܗܝ : ܥ̇ܒܼܵܕܹ̈ܐ ܐܸܢܘܿܢ ܫܲܦܝܼܪܹ̈ܐ ܘܬܹܐܪܬܵܐ ܕܟܼܝܼܬܼܵܐ . ܡܵܐ ܕܹܝܢ ܕܡܲܤܠܹܝܢ ܠܐܘܼܪ̈ܚܵܬܼܵܐ ܕܨܸܒܼܝܵܢܹܗ ܕܡܵܪܝܵܐ : ܐܵܦ ܗ̤ܘ ܡܲܤܠܸܐ ܠܗܘܿܢ ܘܫܵܕܹܐ ܠܗܘܿܢ ܡ̣ܢ ܩܕܼܵܡܵܘܗܝ : ܘܲܡܪܝܼܡ ܡܸܗܘܿܢ ܛܲܝܒܿܘܼܬܹܗ ܀ ܘܲܒܼܡܵܢܵܐ ܨܸܦܚܲܬ̤ ܓܙܝܼܪܲܬܼ ܡܪܲܝܡܵܐ ܥܲܠ ܒܹܠܛܫܵܨܲܪ ܒܐܵܬ̤ܵܐ ܕܦܲܤܲܬܼ ܐܝܼܕܼܵܐ ܠܡܲܪܵܚܘܼܬܹܗ ؟ ܠܵܐ ܗ̄ܘ̣ܵܐ : ܡܸܛܠ ܕܐܲܡܪܲܚ̣ ܥܲܠ ܡܵܐܲܢܲܝ̇ ܩܘܼܕܼܫܵܐ ܕܐܲܝܬܝܼ ܡ̣ܢ ܐܘܿ ܪܸܫܠܸܡ : ܘܐܸܫܬܝܼ ܒܗܘܿܢ ܗ̤ܘ ܘܲܕܼܪ̈ܘܼܟܼܵܬܹܗ ؟ ܗܵܟܲܢܵܐ ܘܡܲܢ ܕܗܲܕܵܡܹ̈ܐ ܕܲܠܩܘܼܕܼܫܹܗ ܕܡܵܪܝܵܐ ܐܸܬܼܦܪܸܫܘ ܚܕܼܵܐ ܙܒܲܢ : ܡܡܪܲܚ ܘܡܸܬܼܚܲܫܲܚ ܒܗܘܿܢ ܤܘܼܥܪܵܢܹܐ ܕܥܵܠܡܵܐ : ܗܵܕܹܐ ܟ̱ܠܵܗ̇ ܡܲܪܵܚܘܼܬܼܵܐ : ܡ̣ܢ ܫܸܠܝܵܐ ܓܙܝܼܪܲܬܼ ܡܪܲܝܡܵܐ ܨܵܦ̇ܚܵܐ ܥܠܵܗܝ : ܐܲܟܼܘܵܬܹܗ ܕܒܹܠܛܫܵܨܲܪ ܕܐܲܡܪܲܚ̣ ܥܲܠ ܡܵܐܢܹ̈ܐ ܡܩܲܕܫܹ̈ܐ ܕܡܲܦܩܝܼܢ ܡ̣ܢ ܡܲܩܕܫܹܗ ܕܡܵܪܝܵܐ . ܡܵܕܹܝܢ : ܠܵܘ ܡܸܛܠ ܬܘܼܟܼܠܵܢܵܐ ܕܲܬܼܝܵܒܼܘܼܬܼܵܐ ܘܡܸܠܹ̈ܐ ܡܠܲܒܼܒܼܵܢ̈ܝܵܬܼܵܐ ܕܲܟܼܬܼܵܒܹ̈ܐ : ܢܫܝܼܚ ܥܲܠ ܡܸܠܵܘ̈ܗܝ ܕܐܲܠܵܗܵܐ ܘܠܘܼܚܵܡܵܘ̈ܗܝ : ܘܲܢܨܲܥܪܝܼܘܗܝ ܒܤܲܢ̈ܝܵܬܼܵܐ ܕܤܘܼܥܪ̈ܵܢܲܝܢ : ܘܲܢܨܲܥܲܪ ܐܵܦ ܠܗܲܕܵܡܹ̈ܐ ܕܲܚܕܼܵܐ ܙܒܲܢ ܩܲܪܸܒܼܢܲܢ ܩܘܼܪܒܵܢܵܐ : ܐܲܝܟܼ ܕܲܒܼܗܘܿܢ ܢܸܫܬܲܡܫܘܼܢ ܩܘܼ̈ܕܼܫܹܐ ܕܝܼܠܹܗ : ܘܲܠܚܘܼܫܵܚܵܐ ܕܲܥ̇ܒܼܵܕܹܗ ܀ ܗܵܐ ܡܩܲܕܫܹ̈ܐ ܚܢܲܢ ܕܐܲܠܵܗܵܐ : ܘܲܢܙܝܼܪܹ̈ܐ ܕܡ̣ܢ ܢܸܫܹ̈ܐ . ܘܐܲܝܟܼ ܐܹܠܝܼܵܐ ܕܐܹܠܝܼܫܲܥ ܘܲܒܼܢܲܝ̈ ܢܒܼܝܼܹ̈ܐ ܘܫܲܪܟܵܐ ܕܲܢܙܝܼܪܹ̈ܐ ܡܩܲܕܫܹ̈ܐ ܘܲܒܼܬܼܘܼ̈ܠܹܐ ܩܲܕܝܼ̈ܫܹܐ : ܕܐܸܤܬܿܥܲܪ ܒܐܝܼܕܲܝ̈ܗܘܿܢ ܪܵܘܪ̈ܒܼܵܬܼܵܐ ܘܲܬܼܡܝܼ̈ܗܵܬܼܵܐ : ܘܐܲܦܝܼ̈ܢ ܒܐܲܦ̈ܝܼܢ ܥܲܡ ܐܲܠܵܗܵܐ ܡܡܲܠܠܝܼܢ ܗ̄ܘ̣ܵܘ . ܘܐܲܝܟܼ ܗܵܠܹܝܢ ܕܒܼܵܬܲܪܟܸܢ : ܐܲܝܟܼ ܝܘܿܚܲܢܵܢ ܒܬܼܘܼܠܵܐ : ܘܫܸܥܘܿܢ ܩܲܕܝܼܫܵܐ : ܘܫܲܪܟܵܐ ܕܟܼܵܪ̈ܘܿܙܹܐ ܕܲܚܕܲܬܵܐ : ܕܩܲܕܸܫܘ ܢܲܦܫܗܘܿܢ  pb. 119  ܠܡܵܪܝܵܐ : ܘܩܲܒܸܿܠ̣ܘ ܡܸܢܹܗ ܐ̄ܪ̈ܵܙܹܐ . ܡܸܢܗܘܿܢ ܡ̣ܢ ܦܘܼܡܹܗ : ܘܡܸܢܗܘܿܢ ܒܓܸܠܝܵܢܵܐ . ܘܲܗܘ̤ܵܘ ܡܸܨܥܵܝܹ̈ܐ ܒܹܝܬܼ ܐܲܠܵܗܵܐ ܠܲܒܼܢܲܝ̈ܢܵܫܵܐ : ܘܲܡܩܲܠܵܢܹ̈ܐ ܕܓܸܠܝܵܢܵܘ̈ܗܝ : ܘܲܡܤܲܒܿܪ̈ܵܢܹܐ ܘܲܡܤܲܒܿܪ̈ܵܢܹܐ ܕܡܲܠܟܿܘܼܬܼܵܐ ܠܥܵܡܲܪ̈ܲܝ ܬܹܒܹܝܠ .