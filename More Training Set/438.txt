ܥܲܠ ܡܸܬܿܬܿܙܝܼ̈ܥܵܢܘܵܬܼܵܐ ܡܲܠܲܐܟܼܵܝܵܬܼܵܐ : ܕܲܠܬܲܪܒܿܝܼܬܼܵܐ ܕܢܲܦܫܵܐ ܒܪ̈ܘܼܚܵܢܵܝܵܬܼܵܐ : ܡ̣ܢ ܦܘܼܪ̈ܢܵܤܹܐ ܐܲܠܵܗܵܝܹ̈ܐ ܢܵܒܼ̈ܗܵܢ ܒܲܢ . ܡܙ . ܥܲܠ ܡܸܬܿܬܿܙܝܼ̈ܥܵܢܘܵܬܼܵܐ ܡܲܠܲܐܟܼܵܝܵܬܼܵܐ : ܕܲܠܬܲܪܒܿܝܼܬܼܵܐ ܕܢܲܦܫܵܐ ܒܪ̈ܘܼܚܵܢܵܝܵܬܼܵܐ : ܡ̣ܢ ܦܘܼܪ̈ܢܵܤܹܐ ܐܲܠܵܗܵܝܹ̈ܐ ܢܵܒܼ̈ܗܵܢ ܒܲܢ . ܡܙ . ܙܵܘܥܵܐ ܩܲܕܼܡܵܝܵܐ ܕܡ̣ܢ ܪ̈ܲܚܡܹܐ ܐܲܠܵܗܵܝܹ̈ܐ ܢܵܦܹ̇ܠ ܒܒܲܪܢܵܫܵܐ : ܕܲܠܘܵܬܼ ܚܲܝܹ̈ܐ ܢܵܓܹ̇ܕܼ ܠܵܗ̇ ܠܢܲܦܫܵܐ : ܥܲܠ ܥܒܼܘܼܪܝܹܗ ܕܗܵܢܵܐ ܟܝܵܢܵܐ ܢܵܦܹ̇ܠ pb. 336 ܒܠܸܒܵܐ . ܠܗܵܢܵܐ ܚܘܼܫܵܒܼܵܐ ܢܵܩ̇ܦܵܐ ܟܝܵܢܵܐܝܼܬܼ : ܒܲܤܝܘܼܬܼܵܐ ܕܥܲܠ ܥܵܠܡܵܐ . ܘܡ̣ܢ ܗܵܪܟܵܐ ܡܫܲܪ̈ܝܵܢ ܒܒܲܪܢܵܫܵܐ : ܠܗܹܝܢ ܡܸܬܿܬܿܙܝܼ̈ܥܵܢܘܵܬܼܵܐ ܫܲܦܝܼܪ̈ܵܬܼܵܐ ܕܲܠܘܵܬܼ ܚܲܝܹ̈ܐ ܡܬܲܪ̈ܐܵܢ ܠܹܗ . ܐܲܝܟܼ ܫܲܬܼܐܸܤܬܼܵܐ ܡܸܕܸܡ ܤܵܐܹ̇ܡ ܒܒܲܪܢܵܫܵܐ ܚܲܝܠܵܐ ܗܵܘ̇ ܐܲܠܵܗܵܝܵܐ ܕܢܲܩܝܼܦ ܠܹܗ : ܨܵܒܹ̇ܐ ܕܢܸܓܼܠܸܐ ܒܹܗ ܚܲܝܹ̈ܐ . ܠܹܗ ܠܗܵܢܵܐ ܙܵܘܥܵܐ ܕܐܸܡ̇ܪܹܬܼ : ܘܐܸܢ ܠܵܐ ܡܕܲܥܸܟܼ ܠܹܗ ܒܲܪܢܵܫܵܐ ܒܝܲܕܼ ܢܲܩܝܼܦܘܼܬܼܵܐ ܕܐܲܝܠܹܝܢ ܕܥܵܠܡܵܐ ܗܵܢܵܐ ܘܥܸܢܝܵܢܵܐ ܒܲܛܝܼܠܵܐ : ܘܲܡܪܲܒܸܐ ܒܵܗ̇ ܒܢܲܦܫܹܗ ܠܗܵܢܵܐ ܙܵܘܥܵܐ ܒܲܟܼܢܝܼܫܘܼܬܼܵܐ ܐܲܡܝܼܢܬܼܵܐ ܕܥܲܡ ܢܲܦܫܹܗ ܘܚܵܘܪܵܐ ܕܒܹܗ : ܠܘܵܬܼ ܗܵܘ̇ ܡܸܕܸܡ ܡܩܲܪܸܒܼ ܠܹܗ : ܕܠܸܫܵܢܵܐ ܕܢܸܫܬܲܥܸܐ ܠܵܐ ܡܸܫܟܲܚ . ܠܗܵܢܵܐ ܚܘܼܫܵܒܼܵܐ : ܤܵܛܵܢܵܐ ܪܲܒܲܬܼ ܤܵܢܹ̇ܐ : ܘܲܒܼܟܼܠܹܗ ܚܲܝܠܹܗ ܡܸܬܼܟܲܬܲܫ ܕܢܸܥܛܸܐ ܡ̣ܢ ܒܲܪܢܵܫܵܐ . ܘܐܸܢ ܡܲܨܝܵܐ ܕܡܲܠܟܿܘܼܬܼܵܐ ܕܟܼܠܵܗ̇ ܐܲܪܥܵܐ ܢܸܬܸܠ ܠܹܗ : ܕܲܒܼܝܲܕܼ ܦܘܼܪ̈ܬܵܟܹܐ ܕܒܼܵܗ̇ ܢܸܠܚܸܐ ܡ̣ܢ ܪܸܥܝܵܢܹܗ ܠܗܵܢܵܐ ܚܘܼܫܵܒܼܵܐ : ܐ̄ܚܪܹܝܵܐܝܼܬܼ ܠܵܐ ܥܵܒܹ̇ܕܼ . ܝܵܕܲܥ ܗ̄ܘ̣ ܓܹܝܪ : ܕܐܸܢ ܗܵܢܵܐ ܥܘܼܗܕܵܢܵܐ ܡܟܲܬܲܪ ܠܘܵܬܹܗ : ܬܘܼܒܼ ܪܸܥܝܵܢܹܗ ܒܐܲܪܥܵܐ ܗܵܕܹܐ ܕܛܵܥܝܘܼܬܼܵܐ ܠܵܐ ܡܩܵܘܸܐ . ܘܦܘܼܪ̈ܤܹܐ ܕܝܼܠܹܗ : ܠܘܵܬܹܗ ܠܵܐ ܡܸܬܼܩܲܪܒܼܝܼܢ ܀ ܙܵܘ̈ܥܹܐ ܢܘܼܪ̈ܵܢܹܐ ܠܒܼܝܼܫܵܐ ܚܙܵܬܼܵܐ ܗܵܕܹܐ . ܘܬܼܘܼܒܼ ܒܥܵܠܡܵܐ : ܠܵܐ ܡܸܬܼܒܲܩܸܐ ܐܲܝܢܵܐ ܕܫܲܩܠ̣ܵܗ̇ . ܘܲܠܘܵܬܼ ܦܲܓܼܪܵܐ : ܠܵܐ ܡܟܲܬܲܪ . ܫܲܪܝܼܪܵܐܝܼܬܼ ܚܲܒܿܝܼ̈ܒܲܝ : ܕܐܸܢ ܐܲܠܵܗܵܐ ܫܵܒܹ̇ܩ ܠܗܵܕܹܐ ܚܲܬܝܼܬܼܘܼܬܼ ܚܙܵܬܼܵܐ ܠܘܵܬܼ ܒܢܲܝ̈ܢܵܫܵܐ ܩܲܠܝܼܠ ܙܲܒܼܢܵܐ : ܦܵܐܹ̇ܫ ܠܹܗ ܪܲܗܛܹܗ ܕܥܵܠܡܵܐ ܡ̣ܢ ܝܘܼܒܵܠܵܐ . ܐܲܤܘܼܪܵܐ ܗ̣̄ܝ : ܕܠܵܐ ܡܸܫܟܲܚ ܟܝܵܢܵܐ ܩܵܐܹ̇ܡ ܩܕܼܵܡܵܘܗܝ . ܘܐܲܝܢܵܐ ܕܡܸܬܼܝܼܗܸܒܼ ܠܹܗ ܥܸܢܝܵܢܵܐ ܗܵܢܵܐ ܒܢܲܦܫܹܗ : ܡܵܘܗܲܒܼܬܼܵܐ ܗ̣̄ܝ ܕܡ̣ܢ ܐܲܠܵܗܵܐ : ܕܚܲܤܝܼܢܵܐ ܡ̣ܢ ܟܠܗܹܝܢ ܡܲܥܒܿܕܼܵܢ̈ܘܵܬܼܵܐ ܡܢܵܬܼܵܢܵܝ̈ܬܼܵܐ : pb. 337 ܕܲܒܼܛܲܟܼܤܵܐ ܗܵܢܵܐ ܡܸܨܥܵܝܵܐ ܡܸܫ̈ܬܲܟܿܢܵܢ ܠܐܲܝܠܹܝܢ ܕܲܒܼܠܸܒܵܐ ܬܪܝܼܨܵܐ ܪܵܓܼܝܼܢ ܬܝܵܒܼܘܼܬܼܵܐ . ܕܡܸܬܼܝܲܒܵܐ ܚܲܬܝܼܬܵܐܝܼܬܼ : ܠܐܲܝܢܵܐ ܕܝܵܕܲܥ ܐܲܠܵܗܵܐ ܕܚܵܫܲܚ ܠܫܘܼܢܵܝܵܐ ܚܲܬܝܼܬܼܵܐ ܡ̣ܢ ܥܵܠܡܵܐ ܠܘܵܬܼ ܚܲܝܹ̈ܐ ܡܝܲܬܿܪܹ̈ܐ : ܡܸܛܠ ܨܸܒܼܝܵܢܵܐ ܛܵܒܼܵܐ ܕܡܸܫܟܲܚ ܒܹܗ . ܡܸܬܼܪܲܒܿܝܵܐ ܕܹܝܢ ܘܲܡܟܲܬܿܪܵܐ ܠܘܵܬܹܗ : ܒܲܥܡܘܼܪܝܵܐ ܠܚܘܿܕܼܵܝܵܐ ܕܐ̄ܢܵܫ ܥܲܡ ܢܲܦܫܹܗ . ܠܗܵܕܹܐ : ܒܲܨܠܘܿܬܼܵܐ ܢܸܒܼܥܸܐ . ܚܠܵܦ ܗܵܕܹܐ : ܫܲܗܪܹ̈ܐ ܢܲܓܝܼܪܹ̈ܐ ܢܸܥܒܸܿܕ . ܘܐܲܝܟܼ ܡܵܘܗܲܒܼܬܼܵܐ ܕܠܲܝܬܿ ܠܵܗ̇ ܦܸܚܡܵܐ : ܒܕܸܡ̈ܥܹܐ ܢܸܫܗܲܪ ܥܲܠ ܬܲܪܥܹܗ ܕܡܵܪܲܢ ܕܲܢܫܲܟܸܢ ܠܲܢ . ܘܬܼܘܼܒܼ : ܠܵܐ ܠܵܐܹ̇ܝܢܲܢ ܒܲܬܼܥܵܫܹܗ ܕܥܵܠܡܵܐ ܗܵܢܵܐ . ܗܵܢܵܘ ܫܘܼܪܵܝ ܙܵܘܥܵܐ ܕܚܲܝܹ̈ܐ : ܕܓܼܵܡܲܪ ܒܒܲܪܢܵܫܵܐ ܟ̱ܠܹܗ ܫܘܼܡܠܵܝܵܐ ܕܙܲܕܝܼܩܘܼܬܼܵܐ . ܥܲܠ ܡܲܥܒܿܕܼܵܢܘܼܬܼܵܐ ܕܬܲܪܬܹܝܢ ܕܲܠܘܵܬܼ ܒܲܪܢܵܫܵܐ . ܡܲܥܒܿܕܼܵܢܘܼܬܼܵܐ ܐ̄ܚܪܹܬܼܵܐ ܕܒܼܵܬܲܪ ܗܵܕܹܐ : ܡܵܐ ܕܫܲܦܝܼܪ ܪܵܕܹܐ ܒܲܪܢܵܫܵܐ ܒܕܼܘܼܒܵܪܵܐ : ܘܲܡܛ̣ܵܐ ܠܡܸܤܲܩ ܡ̣ܢ ܕܲܪܓܼܵܐ ܕܲܬܼܝܼܒܼܘܼܬܼܵܐ : ܘܲܩܪܸܒܼ ܠܡܸܛܥܲܡ ܡ̣ܢ ܬܹܐܘܿܪܝܼܵܐ ܕܦܘܼܠܚܵܢܹܗ : ܡܵܐ ܕܢܵܦ̇ܠܵܐ ܒܹܗ ܡܵܘܗܲܒܼܬܼܵܐ ܕܡ̣ܢ ܠܥܸܠ : ܠܡܸܛܥܲܡ ܗܲܢܝܼܐܘܼܬܼܵܐ ܕܝܼܕܲܥܬܼܵܐ ܕܪܘܼܚ : ܐܝܼܬܼܵܘܗܝ ܫܘܼܪܵܝܵܗ̇ ܡ̣ܢ ܗܵܪܟܵܐ . ܩܲܕܼܡܵܝܑܬܼ : ܥܲܠ ܒܛܝܼܠܘܼܬܹܗ ܕܐܲܠܵܗܵܐ ܕܲܠܘܵܬܼ ܒܲܪܢܵܫܵܐ ܡܸܫܬܲܪܲܪ : ܘܥܲܠ ܚܘܼܒܹܗ ܕܲܠܘܵܬܼ ܒܪܝܼܬܼܵܐ ܡܸܬܼܢܲܗܲܪ . ܒܪܝܼܬܼܵܐ ܕܲܡܠܝܼ̈ܠܹܐ : ܘܐܘܼܟܼܦܵܢܹܗ ܤܲܓܝܼܐܵܐ ܕܥܲܠ ܗܵܠܹܝܢ ܕܡܸܛܠܵܬܼܗܘܿܢ . ܡܸܟܵܐ ܓܹܝܪ ܡܫܲܪܝܵܐ ܒܹܗ ܗܵܝ̇ ܚܲܠܝܘܼܬܼܵܐ ܕܐܲܠܵܗܵܐ : ܘܓܼܵܘܙܵܠܵܐ ܕܚܘܼܒܹܗ ܕܝܵܩܹ̇ܕܼ ܒܠܸܒܵܐ : ܘܡܵܘܩܸܕܼ ܠܟܼܠܗܘܿܢ ܚܲܫܹ̈ܐ ܕܦܲܓܼܪܵܐ ܘܲܕܼܢܲܦܫܵܐ . ܘܲܠܗܵܢܵܐ ܚܲܝܠܵܐ ܡܲܪܓܸܫ ܠܹܗ ܒܟܼܠܗܘܿܢ ܟܝܵܢܹ̈ܐ ܕܲܒܼܪܝܼܬܼܵܐ : ܘܲܒܼܟܼܠ ܨܒܼܘܼ ܕܦܵܓܼܥܵܐ ܒܹܗ . ܘܒܲܙܒܲܢ ܙܒܲܢ ܪܵܘܹܐ ܒܹܗ : pb. 338 ܐܲܝܟܼ ܕܲܒܼܚܲܡܪܵܐ . ܘܡܸܬܼܪܲܫܠܝܼܢ ܗܲܕܵܡܵܘ̈ܗܝ : ܘܦܵܐܹ̇ܫ ܪܸܥܝܵܢܹܗ : ܘܡܸܫܬܒܸܐ ܠܸܒܹܗ ܒܵܬܲܪ ܐܲܠܵܗܵܐ . ܘܗܵܟܲܢ ܗܵܘܹ̇ܐ ܐܲܝܟܼ ܕܐܸܡ̇ܪܹܬܼ : ܐܲܝܟܼ ܐ̄ܢܵܫ ܕܲܒܼܚܲܡܪܵܐ ܪܘܸܐ . ܘܲܟܼܡܵܐ ܕܡܸܬܼܚܲܝܠܝܼܢ ܪܸ̈ܓܼܫܵܘܗܝ ܓܵܘܵܝܹ̈ܐ : ܗܵܟܲܢܵܐ ܡܸܬܼܚܲܝܠܵܐ ܚܙܵܬܼܵܐ ܗܵܕܹܐ . ܘܲܟܼܡܵܐ ܕܝܵܨܹ̇ܦ ܕܕܼܘܼܒܵܪܵܐ ܘܲܙܗܝܼܪܘܼܬܼܵܐ : ܘܥܵܡܹ̇ܠ ܒܩܸܪܝܵܢܵܐ ܘܲܨܠܘܿܬܼܵܐ : ܗܵܟܲܢܵܐ ܡܸܤܬܲܬܲܬܼ ܘܡܸܫܬܲܪܲܪ ܒܹܗ ܚܲܝܠܵܗ̇ . ܫܲܪܝܼܪܵܐܝܼܬܼ ܐܲܝܲܚ̈ : ܕܲܠܗܵܕܹܐ ܐܵܬܹ̇ܐ ܒܲܙܒܲܢ ܙܒܲܢ : ܕܠܵܐ ܡܸܬܿܕܟܲܪ ܩܢܘܿܡܹܗ ܕܦܲܓܼܪܵܐ ܠܒܼܝܼܫ : ܘܠܵܐ ܝܵܕܲܥ ܕܲܒܼܥܵܠܡܵܐ ܐܝܼܬܼܵܘܗܝ . ܗܵܢܵܘ ܫܘܼܪܵܝܵܐ ܕܲܚܙܵܬܼܵܐ ܪܘܼܚܵܢܵܝܬܼܵܐ ܒܒܲܪܢܵܫܵܐ . ܘܗܵܕܹܐ ܗ̣̄ܝ ܪܹܫܝܼܬܼܵܐ ܕܟܼܠܗܘܿܢ ܓܸܠܝܵܢܹ̈ܐ ܕܡܲܕܥܵܐ . ܘܒܼܵܗ̇ ܡܸܬܼܪܲܒܸܐ ܡܲܕܥܵܐ ܠܘܵܬܼ ܟܲܤ̈ܝܵܬܼܵܐ ܘܡܸܬܼܥܲܠܲܡ : ܘܒܼܵܗ̇ ܡܸܬܿܕܲܪܲܓܼ ܠܘܵܬܼ ܐ̄ܚܪ̈ܵܢܝܬܼܵܐ : ܕܪ̈ܵܡܵܢ ܡ̣ܢ ܟܝܵܢܵܐ ܐ̄ܢܵܫܵܝܵܐ . ܘܐܲܝܟܼ ܕܲܒܼܦܵܤܝܼ̈ܩܬܼܵܐ ܠܡܹܐܡܲܪ : ܒܐܝܼܕܼܵܗ̇ ܡܸܬܼܝܲܒܿܠܝܼܢ ܠܘܵܬܹܗ ܕܒܲܪܢܵܫܵܐ : ܟܠܗܘܿܢ ܚܸܙ̈ܘܵܢܹܐ ܐܲܠܵܗܵܝܹ̈ܐ ܘܓܸܠܝܵܢܹ̈ܐ ܕܪܘܼܚܵܐ : ܕܡܲܩܲܒܿܠܝܼܢ ܩܲܕܝܼ̈ܫܹܐ ܒܥܵܠܡܵܐ ܗܵܢܵܐ : ܘܐܝܼܬܼ ܠܲܟܼܝܵܢܵܐ ܠܡܸܕܲܥ ܡܵܘܗܲܒܼܬܼܵܐ ܕܓܸܠܝܵܢܹ̈ܐ ܕܒܼܗܵܠܹܝܢ ܚܲܝܹ̈ܐ . ܗܵܢܵܘ ܥܸܩܵܪܵܐ ܕܡܲܪܓܫܵܢܘܼܬܲܢ ܕܲܒܼܥܵܒܼܘܿܕܲܢ . ܛܘܼܒܼܵܘܗܝ ܠܡܲܢ ܕܢܲܛܪܹܗ ܠܗܵܢܵܐ ܙܲܪܥܵܐ ܛܵܒܼܵܐ ܡܵܐ ܕܲܢܦܲܠ̣ ܒܢܲܦܫܹܗ : ܘܪܲܒܿܝܹܗ : ܘܠܵܐ ܦܲܠܗܸܕܼ ܡܸܢܹܗ ܒܲܪܤ̈ܝܼܩܵܬܼܵܐ ܘܦܸܗܝܵܐ ܕܥܵܒܼܘܿܪ̈ܝܵܬܼܵܐ ! ܙܵܘܥܵܐ ܩܲܕܼܡܵܝܵܐ ܕܡ̣ܢ ܪ̈ܲܚܡܹܐ ܐܲܠܵܗܵܝܹ̈ܐ ܢܵܦܹ̇ܠ ܒܒܲܪܢܵܫܵܐ : ܕܲܠܘܵܬܼ ܚܲܝܹ̈ܐ ܢܵܓܹ̇ܕܼ ܠܵܗ̇ ܠܢܲܦܫܵܐ : ܥܲܠ ܥܒܼܘܼܪܝܹܗ ܕܗܵܢܵܐ ܟܝܵܢܵܐ ܢܵܦܹ̇ܠ  pb. 336  ܒܠܸܒܵܐ . ܠܗܵܢܵܐ ܚܘܼܫܵܒܼܵܐ ܢܵܩ̇ܦܵܐ ܟܝܵܢܵܐܝܼܬܼ : ܒܲܤܝܘܼܬܼܵܐ ܕܥܲܠ ܥܵܠܡܵܐ . ܘܡ̣ܢ ܗܵܪܟܵܐ ܡܫܲܪ̈ܝܵܢ ܒܒܲܪܢܵܫܵܐ : ܠܗܹܝܢ ܡܸܬܿܬܿܙܝܼ̈ܥܵܢܘܵܬܼܵܐ ܫܲܦܝܼܪ̈ܵܬܼܵܐ ܕܲܠܘܵܬܼ ܚܲܝܹ̈ܐ ܡܬܲܪ̈ܐܵܢ ܠܹܗ . ܐܲܝܟܼ ܫܲܬܼܐܸܤܬܼܵܐ ܡܸܕܸܡ ܤܵܐܹ̇ܡ ܒܒܲܪܢܵܫܵܐ ܚܲܝܠܵܐ ܗܵܘ̇ ܐܲܠܵܗܵܝܵܐ ܕܢܲܩܝܼܦ ܠܹܗ : ܨܵܒܹ̇ܐ ܕܢܸܓܼܠܸܐ ܒܹܗ ܚܲܝܹ̈ܐ . ܠܹܗ ܠܗܵܢܵܐ ܙܵܘܥܵܐ ܕܐܸܡ̇ܪܹܬܼ : ܘܐܸܢ ܠܵܐ ܡܕܲܥܸܟܼ ܠܹܗ ܒܲܪܢܵܫܵܐ ܒܝܲܕܼ ܢܲܩܝܼܦܘܼܬܼܵܐ ܕܐܲܝܠܹܝܢ ܕܥܵܠܡܵܐ ܗܵܢܵܐ ܘܥܸܢܝܵܢܵܐ ܒܲܛܝܼܠܵܐ : ܘܲܡܪܲܒܸܐ ܒܵܗ̇ ܒܢܲܦܫܹܗ ܠܗܵܢܵܐ ܙܵܘܥܵܐ ܒܲܟܼܢܝܼܫܘܼܬܼܵܐ ܐܲܡܝܼܢܬܼܵܐ ܕܥܲܡ ܢܲܦܫܹܗ ܘܚܵܘܪܵܐ ܕܒܹܗ : ܠܘܵܬܼ ܗܵܘ̇ ܡܸܕܸܡ ܡܩܲܪܸܒܼ ܠܹܗ : ܕܠܸܫܵܢܵܐ ܕܢܸܫܬܲܥܸܐ ܠܵܐ ܡܸܫܟܲܚ . ܠܗܵܢܵܐ ܚܘܼܫܵܒܼܵܐ : ܤܵܛܵܢܵܐ ܪܲܒܲܬܼ ܤܵܢܹ̇ܐ : ܘܲܒܼܟܼܠܹܗ ܚܲܝܠܹܗ ܡܸܬܼܟܲܬܲܫ ܕܢܸܥܛܸܐ ܡ̣ܢ ܒܲܪܢܵܫܵܐ . ܘܐܸܢ ܡܲܨܝܵܐ ܕܡܲܠܟܿܘܼܬܼܵܐ ܕܟܼܠܵܗ̇ ܐܲܪܥܵܐ ܢܸܬܸܠ ܠܹܗ : ܕܲܒܼܝܲܕܼ ܦܘܼܪ̈ܬܵܟܹܐ ܕܒܼܵܗ̇ ܢܸܠܚܸܐ ܡ̣ܢ ܪܸܥܝܵܢܹܗ ܠܗܵܢܵܐ ܚܘܼܫܵܒܼܵܐ : ܐ̄ܚܪܹܝܵܐܝܼܬܼ ܠܵܐ ܥܵܒܹ̇ܕܼ . ܝܵܕܲܥ ܗ̄ܘ̣ ܓܹܝܪ : ܕܐܸܢ ܗܵܢܵܐ ܥܘܼܗܕܵܢܵܐ ܡܟܲܬܲܪ ܠܘܵܬܹܗ : ܬܘܼܒܼ ܪܸܥܝܵܢܹܗ ܒܐܲܪܥܵܐ ܗܵܕܹܐ ܕܛܵܥܝܘܼܬܼܵܐ ܠܵܐ ܡܩܵܘܸܐ . ܘܦܘܼܪ̈ܤܹܐ ܕܝܼܠܹܗ : ܠܘܵܬܹܗ ܠܵܐ ܡܸܬܼܩܲܪܒܼܝܼܢ ܀ ܙܵܘ̈ܥܹܐ ܢܘܼܪ̈ܵܢܹܐ ܠܒܼܝܼܫܵܐ ܚܙܵܬܼܵܐ ܗܵܕܹܐ . ܘܬܼܘܼܒܼ ܒܥܵܠܡܵܐ : ܠܵܐ ܡܸܬܼܒܲܩܸܐ ܐܲܝܢܵܐ ܕܫܲܩܠ̣ܵܗ̇ . ܘܲܠܘܵܬܼ ܦܲܓܼܪܵܐ : ܠܵܐ ܡܟܲܬܲܪ . ܫܲܪܝܼܪܵܐܝܼܬܼ ܚܲܒܿܝܼ̈ܒܲܝ : ܕܐܸܢ ܐܲܠܵܗܵܐ ܫܵܒܹ̇ܩ ܠܗܵܕܹܐ ܚܲܬܝܼܬܼܘܼܬܼ ܚܙܵܬܼܵܐ ܠܘܵܬܼ ܒܢܲܝ̈ܢܵܫܵܐ ܩܲܠܝܼܠ ܙܲܒܼܢܵܐ : ܦܵܐܹ̇ܫ ܠܹܗ ܪܲܗܛܹܗ ܕܥܵܠܡܵܐ ܡ̣ܢ ܝܘܼܒܵܠܵܐ . ܐܲܤܘܼܪܵܐ ܗ̣̄ܝ : ܕܠܵܐ ܡܸܫܟܲܚ ܟܝܵܢܵܐ ܩܵܐܹ̇ܡ ܩܕܼܵܡܵܘܗܝ . ܘܐܲܝܢܵܐ ܕܡܸܬܼܝܼܗܸܒܼ ܠܹܗ ܥܸܢܝܵܢܵܐ ܗܵܢܵܐ ܒܢܲܦܫܹܗ : ܡܵܘܗܲܒܼܬܼܵܐ ܗ̣̄ܝ ܕܡ̣ܢ ܐܲܠܵܗܵܐ : ܕܚܲܤܝܼܢܵܐ ܡ̣ܢ ܟܠܗܹܝܢ ܡܲܥܒܿܕܼܵܢ̈ܘܵܬܼܵܐ ܡܢܵܬܼܵܢܵܝ̈ܬܼܵܐ :  pb. 337  ܕܲܒܼܛܲܟܼܤܵܐ ܗܵܢܵܐ ܡܸܨܥܵܝܵܐ ܡܸܫ̈ܬܲܟܿܢܵܢ ܠܐܲܝܠܹܝܢ ܕܲܒܼܠܸܒܵܐ ܬܪܝܼܨܵܐ ܪܵܓܼܝܼܢ ܬܝܵܒܼܘܼܬܼܵܐ . ܕܡܸܬܼܝܲܒܵܐ ܚܲܬܝܼܬܵܐܝܼܬܼ : ܠܐܲܝܢܵܐ ܕܝܵܕܲܥ ܐܲܠܵܗܵܐ ܕܚܵܫܲܚ ܠܫܘܼܢܵܝܵܐ ܚܲܬܝܼܬܼܵܐ ܡ̣ܢ ܥܵܠܡܵܐ ܠܘܵܬܼ ܚܲܝܹ̈ܐ ܡܝܲܬܿܪܹ̈ܐ : ܡܸܛܠ ܨܸܒܼܝܵܢܵܐ ܛܵܒܼܵܐ ܕܡܸܫܟܲܚ ܒܹܗ . ܡܸܬܼܪܲܒܿܝܵܐ ܕܹܝܢ ܘܲܡܟܲܬܿܪܵܐ ܠܘܵܬܹܗ : ܒܲܥܡܘܼܪܝܵܐ ܠܚܘܿܕܼܵܝܵܐ ܕܐ̄ܢܵܫ ܥܲܡ ܢܲܦܫܹܗ . ܠܗܵܕܹܐ : ܒܲܨܠܘܿܬܼܵܐ ܢܸܒܼܥܸܐ . ܚܠܵܦ ܗܵܕܹܐ : ܫܲܗܪܹ̈ܐ ܢܲܓܝܼܪܹ̈ܐ ܢܸܥܒܸܿܕ . ܘܐܲܝܟܼ ܡܵܘܗܲܒܼܬܼܵܐ ܕܠܲܝܬܿ ܠܵܗ̇ ܦܸܚܡܵܐ : ܒܕܸܡ̈ܥܹܐ ܢܸܫܗܲܪ ܥܲܠ ܬܲܪܥܹܗ ܕܡܵܪܲܢ ܕܲܢܫܲܟܸܢ ܠܲܢ . ܘܬܼܘܼܒܼ : ܠܵܐ ܠܵܐܹ̇ܝܢܲܢ ܒܲܬܼܥܵܫܹܗ ܕܥܵܠܡܵܐ ܗܵܢܵܐ . ܗܵܢܵܘ ܫܘܼܪܵܝ ܙܵܘܥܵܐ ܕܚܲܝܹ̈ܐ : ܕܓܼܵܡܲܪ ܒܒܲܪܢܵܫܵܐ ܟ̱ܠܹܗ ܫܘܼܡܠܵܝܵܐ ܕܙܲܕܝܼܩܘܼܬܼܵܐ . ܥܲܠ ܡܲܥܒܿܕܼܵܢܘܼܬܼܵܐ ܕܬܲܪܬܹܝܢ ܕܲܠܘܵܬܼ ܒܲܪܢܵܫܵܐ . ܡܲܥܒܿܕܼܵܢܘܼܬܼܵܐ ܐ̄ܚܪܹܬܼܵܐ ܕܒܼܵܬܲܪ ܗܵܕܹܐ : ܡܵܐ ܕܫܲܦܝܼܪ ܪܵܕܹܐ ܒܲܪܢܵܫܵܐ ܒܕܼܘܼܒܵܪܵܐ : ܘܲܡܛ̣ܵܐ ܠܡܸܤܲܩ ܡ̣ܢ ܕܲܪܓܼܵܐ ܕܲܬܼܝܼܒܼܘܼܬܼܵܐ : ܘܲܩܪܸܒܼ ܠܡܸܛܥܲܡ ܡ̣ܢ ܬܹܐܘܿܪܝܼܵܐ ܕܦܘܼܠܚܵܢܹܗ : ܡܵܐ ܕܢܵܦ̇ܠܵܐ ܒܹܗ ܡܵܘܗܲܒܼܬܼܵܐ ܕܡ̣ܢ ܠܥܸܠ : ܠܡܸܛܥܲܡ ܗܲܢܝܼܐܘܼܬܼܵܐ ܕܝܼܕܲܥܬܼܵܐ ܕܪܘܼܚ : ܐܝܼܬܼܵܘܗܝ ܫܘܼܪܵܝܵܗ̇ ܡ̣ܢ ܗܵܪܟܵܐ . ܩܲܕܼܡܵܝܑܬܼ : ܥܲܠ ܒܛܝܼܠܘܼܬܹܗ ܕܐܲܠܵܗܵܐ ܕܲܠܘܵܬܼ ܒܲܪܢܵܫܵܐ ܡܸܫܬܲܪܲܪ : ܘܥܲܠ ܚܘܼܒܹܗ ܕܲܠܘܵܬܼ ܒܪܝܼܬܼܵܐ ܡܸܬܼܢܲܗܲܪ . ܒܪܝܼܬܼܵܐ ܕܲܡܠܝܼ̈ܠܹܐ : ܘܐܘܼܟܼܦܵܢܹܗ ܤܲܓܝܼܐܵܐ ܕܥܲܠ ܗܵܠܹܝܢ ܕܡܸܛܠܵܬܼܗܘܿܢ . ܡܸܟܵܐ ܓܹܝܪ ܡܫܲܪܝܵܐ ܒܹܗ ܗܵܝ̇ ܚܲܠܝܘܼܬܼܵܐ ܕܐܲܠܵܗܵܐ : ܘܓܼܵܘܙܵܠܵܐ ܕܚܘܼܒܹܗ ܕܝܵܩܹ̇ܕܼ ܒܠܸܒܵܐ : ܘܡܵܘܩܸܕܼ ܠܟܼܠܗܘܿܢ ܚܲܫܹ̈ܐ ܕܦܲܓܼܪܵܐ ܘܲܕܼܢܲܦܫܵܐ . ܘܲܠܗܵܢܵܐ ܚܲܝܠܵܐ ܡܲܪܓܸܫ ܠܹܗ ܒܟܼܠܗܘܿܢ ܟܝܵܢܹ̈ܐ ܕܲܒܼܪܝܼܬܼܵܐ : ܘܲܒܼܟܼܠ ܨܒܼܘܼ ܕܦܵܓܼܥܵܐ ܒܹܗ . ܘܒܲܙܒܲܢ ܙܒܲܢ ܪܵܘܹܐ ܒܹܗ :  pb. 338  ܐܲܝܟܼ ܕܲܒܼܚܲܡܪܵܐ . ܘܡܸܬܼܪܲܫܠܝܼܢ ܗܲܕܵܡܵܘ̈ܗܝ : ܘܦܵܐܹ̇ܫ ܪܸܥܝܵܢܹܗ : ܘܡܸܫܬܒܸܐ ܠܸܒܹܗ ܒܵܬܲܪ ܐܲܠܵܗܵܐ . ܘܗܵܟܲܢ ܗܵܘܹ̇ܐ ܐܲܝܟܼ ܕܐܸܡ̇ܪܹܬܼ : ܐܲܝܟܼ ܐ̄ܢܵܫ ܕܲܒܼܚܲܡܪܵܐ ܪܘܸܐ . ܘܲܟܼܡܵܐ ܕܡܸܬܼܚܲܝܠܝܼܢ ܪܸ̈ܓܼܫܵܘܗܝ ܓܵܘܵܝܹ̈ܐ : ܗܵܟܲܢܵܐ ܡܸܬܼܚܲܝܠܵܐ ܚܙܵܬܼܵܐ ܗܵܕܹܐ . ܘܲܟܼܡܵܐ ܕܝܵܨܹ̇ܦ ܕܕܼܘܼܒܵܪܵܐ ܘܲܙܗܝܼܪܘܼܬܼܵܐ : ܘܥܵܡܹ̇ܠ ܒܩܸܪܝܵܢܵܐ ܘܲܨܠܘܿܬܼܵܐ : ܗܵܟܲܢܵܐ ܡܸܤܬܲܬܲܬܼ ܘܡܸܫܬܲܪܲܪ ܒܹܗ ܚܲܝܠܵܗ̇ . ܫܲܪܝܼܪܵܐܝܼܬܼ ܐܲܝܲܚ̈ : ܕܲܠܗܵܕܹܐ ܐܵܬܹ̇ܐ ܒܲܙܒܲܢ ܙܒܲܢ : ܕܠܵܐ ܡܸܬܿܕܟܲܪ ܩܢܘܿܡܹܗ ܕܦܲܓܼܪܵܐ ܠܒܼܝܼܫ : ܘܠܵܐ ܝܵܕܲܥ ܕܲܒܼܥܵܠܡܵܐ ܐܝܼܬܼܵܘܗܝ . ܗܵܢܵܘ ܫܘܼܪܵܝܵܐ ܕܲܚܙܵܬܼܵܐ ܪܘܼܚܵܢܵܝܬܼܵܐ ܒܒܲܪܢܵܫܵܐ . ܘܗܵܕܹܐ ܗ̣̄ܝ ܪܹܫܝܼܬܼܵܐ ܕܟܼܠܗܘܿܢ ܓܸܠܝܵܢܹ̈ܐ ܕܡܲܕܥܵܐ . ܘܒܼܵܗ̇ ܡܸܬܼܪܲܒܸܐ ܡܲܕܥܵܐ ܠܘܵܬܼ ܟܲܤ̈ܝܵܬܼܵܐ ܘܡܸܬܼܥܲܠܲܡ : ܘܒܼܵܗ̇ ܡܸܬܿܕܲܪܲܓܼ ܠܘܵܬܼ ܐ̄ܚܪ̈ܵܢܝܬܼܵܐ : ܕܪ̈ܵܡܵܢ ܡ̣ܢ ܟܝܵܢܵܐ ܐ̄ܢܵܫܵܝܵܐ . ܘܐܲܝܟܼ ܕܲܒܼܦܵܤܝܼ̈ܩܬܼܵܐ ܠܡܹܐܡܲܪ : ܒܐܝܼܕܼܵܗ̇ ܡܸܬܼܝܲܒܿܠܝܼܢ ܠܘܵܬܹܗ ܕܒܲܪܢܵܫܵܐ : ܟܠܗܘܿܢ ܚܸܙ̈ܘܵܢܹܐ ܐܲܠܵܗܵܝܹ̈ܐ ܘܓܸܠܝܵܢܹ̈ܐ ܕܪܘܼܚܵܐ : ܕܡܲܩܲܒܿܠܝܼܢ ܩܲܕܝܼ̈ܫܹܐ ܒܥܵܠܡܵܐ ܗܵܢܵܐ : ܘܐܝܼܬܼ ܠܲܟܼܝܵܢܵܐ ܠܡܸܕܲܥ ܡܵܘܗܲܒܼܬܼܵܐ ܕܓܸܠܝܵܢܹ̈ܐ ܕܒܼܗܵܠܹܝܢ ܚܲܝܹ̈ܐ . ܗܵܢܵܘ ܥܸܩܵܪܵܐ ܕܡܲܪܓܫܵܢܘܼܬܲܢ ܕܲܒܼܥܵܒܼܘܿܕܲܢ . ܛܘܼܒܼܵܘܗܝ ܠܡܲܢ ܕܢܲܛܪܹܗ ܠܗܵܢܵܐ ܙܲܪܥܵܐ ܛܵܒܼܵܐ ܡܵܐ ܕܲܢܦܲܠ̣ ܒܢܲܦܫܹܗ : ܘܪܲܒܿܝܹܗ : ܘܠܵܐ ܦܲܠܗܸܕܼ ܡܸܢܹܗ ܒܲܪܤ̈ܝܼܩܵܬܼܵܐ ܘܦܸܗܝܵܐ ܕܥܵܒܼܘܿܪ̈ܝܵܬܼܵܐ !