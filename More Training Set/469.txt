ܥܲܠ ܝܘܼܬܼܪܵܢܵܐ ܕܡ̣ܢ ܥܪܘܼܩܝܵܐ ܕܡ̣ܢ ܥܵܠܡܵܐ : ܕܲܒܼܒܼܘܼܚܵܢܵܐ ܕܟܸܟܼܡܬܼܵܐ ܐܸܬܼܦܲܪܲܣ ܡ̣ܢ ܐܲܒܼ̈ܗܵܬܼܵܐ ܦܘܼܪܤܵܐ ܗܵܢܵܐ . ܥܚ . ܥܲܠ ܝܘܼܬܼܪܵܢܵܐ ܕܡ̣ܢ ܥܪܘܼܩܝܵܐ ܕܡ̣ܢ ܥܵܠܡܵܐ : ܕܲܒܼܒܼܘܼܚܵܢܵܐ ܕܟܸܟܼܡܬܼܵܐ ܐܸܬܼܦܲܪܲܣ ܡ̣ܢ ܐܲܒܼ̈ܗܵܬܼܵܐ ܦܘܼܪܤܵܐ ܗܵܢܵܐ . ܥܚ . ܚܲܤܝܼܢ ܗ̄ܘ̣ ܓܹܝܪ ܫܲܪܝܼܪܵܐܝܼܬܼ ܘܲܥܤܸܩ ܘܛܵܒܼ ܩܫܸܐ : ܐܵܓܼܘܿܢܵܐ ܕܗܵܘܹ̇ܐ ܒܝܲܕܼ ܩܘܼܪܒܵܐ ܕܨܸܒܼ̈ܘܵܬܼܵܐ . ܘܲܟܼܡܵܐ ܐܸܢ ܛܘܼܠܝܵܩ ܘܚܲܝܠܬܼܵܢ ܢܸܗܘܸܐ ܐ̄ܢܵܫ : ܐܸܡܲܬܼܝ ܕܩܲܪ̈ܝܼܒܼܵܢ ܠܹܗ ܥܸܠ̈ܠܵܬܼܵܐ ܕܲܡܓܲܪ̈ܓܼܵܢ ܩܪ̈ܵܒܹܐ ܘܬܲܟܼܬܘܼ̈ܫܹܐ : ܩܸܢܛܵܐ ܢܲܩܝܼܦ ܠܹܗ . ܘܲܕܼܠܝܼܠ ܠܡܲܦܘܼܠܬܼܵܐ : ܝܲܬܝܼܪ ܡ̣ܢ ܗܵܝ̇ ܕܗ̤ܘ ܩܢܘܼܡܹܗ ܕܤܵܛܵܢܵܐ ܒܲܩܪܵܒܼܵܐ ܓܲܠܝܵܐܝܼܬܼ ܢܸܦܓܲܥ ܒܹܗ . ܒܗܵܝ̇ ܕܲܟܼܡܵܐ ܕܒܲܪܢܵܫܵܐ ܠܵܐ ܡܲܒܼܥܲܕܼ ܡ̣ܢ ܐܲܝܠܹܝܢ ܕܠܸܒܵܐ ܕܵܚܹ̇ܠ ܡܸܢܗܹܝܢ : pb. 537 ܐܲܡܝܼܢܵܐܝܼܬܼ ܐܝܼܬܼ ܠܹܗ ܠܲܒܼܥܸܠܕܲܪܵܐ ܐܲܬܼܪܵܐ ܥܠܵܘܗܝ . ܘܐܸܢ ܓܕܲܫ̣ ܘܩܲܠܝܼܠ ܢܵܡ̣ : ܦܫܝܼܩܵܐܝܼܬܼ ܡܵܘܒܸܕܼ ܠܹܗ . ܬܲܡܵܢ ܓܹܝܪ : ܦܲܓܼܪܵܐ ܩܲܢܝܼܛ ܕܢܸܤܬܲܓܲܦ . ܡ̣ܢ ܟܠ ܦܪܘܿܣ ܡ̣ܢ ܚܛܵܗܹ̈ܐ : ܡܲܒܼܥܲܕܼ ܗ̄ܘ̣ . ܗܵܪܟܵܐ ܕܹܝܢ : ܢܲܦܫܵܐ ܗ̄ܘ̣ ܕܲܡܩܲܒܿܠܵܐ ܡܚܘܿܬܼܵܐ ܕܠܵܐ ܡܸܬܼܚܲܙܝܵܐ : ܘܠܵܐ ܡܲܠܐܝܵܐ ܠܹܗ ܠܲܒܼܥܸܠܓܕܲܪܵܗ̇ ܕܢܸܬܼܟܲܬܲܫ ܥܲܡܵܗ̇ . ܒܗܵܝ̇ ܕܗܸܢܹܝܢ ܨܸܒܼ̈ܘܵܬܼܵܐ ܡ̣ܢ ܢܲܦܫܗܹܝܢ : ܤܵܦ̈ܩܵܢ ܕܲܢܙܝܼ̈ܥܵܢ ܥܠܹܝܗ̇ ܫܓܼܘܼܫܝܵܐ ܕܲܩܪ̈ܵܒܹܐ ܒܟܼܠܥܸܕܵܢ . ܘܨܸܒܒܼܝܵܢܵܐܝܼܬܼ ܡܸܬܿܕܲܒܼܪܵܐ ܒܲܫܒܼܝܼܬܼܗܹܝܢ : ܟܲܕܼ ܠܲܝܬܿ ܕܤܵܕܲܪ ܥܲܡܵܗ̇ ܩܪܵܒܼܵܐ ܡ̣ܢ ܠܒܲܪ . ܐܸܠܵܐ ܗ̤ܝ ܐܝܼܬܹܝܗ̇ ܐܵܓܼܘܿܢܵܐ ܠܝܵܬܼܵܗ̇ : ܒܓܼܘܼܪ̈ܵܓܹܐ ܕܐܲܝܠܹܝܢ ܕܲܩܕܼܵܡ ܪܸ̈ܓܼܫܹܐ ܕܦܲܓܼܪܵܐ ܤܕܝܼܪ̈ܵܢ : ܐܲܝܟܼ ܕܐܡܝܼܪ ܒܕܼܘܼܟ : ܕܡܵܐ ܠܲܡ ܕܐܚܝܼܕܼܵܐ ܢܲܦܫܵܐ ܒܦܸܓܼܥܵܘ̈ܗܝ ܡܲܟܿܝܵܢܹ̈ܐ ܕܥܵܠܡܵܐ : ܗܸܢܘܿܢ ܦܸܓܼܥܹ̈ܐ ܗܵܘܹ̇ܝܢ ܠܵܗ̇ ܫܦܵܝܹ̈ܐ . ܘܐܲܝܟܼ ܗܵܘ̇ : ܕܲܟܼܝܵܢܵܐܝܼܬܼ ܡܸܙܕܲܟܼܝܵܐ ܐܸܡܲܬܼܝ ܕܲܒܼܗܘܿܢ ܦܵܓ̇ܥܵܐ . ܘܒܲܕܼܓܼܘܿܢ ܕܲܡܦܵܤܝܼܢ ܗ̄ܘ̣ܵܘ ܩܲܕܝܼ̈ܫܹܐ ܩܲܕܼ̈ܡܵܝܹܐ ܐܲܝܠܹܝܢ ܕܒܲܫܒܼܝܼ̈ܠܹܐ ܗܵܠܹܝܢ ܪܕܼܵܘ : ܕܠܵܘ ܒܟܼܠܙܒܲܢ ܚܠܝܼܡ ܗܵܘܢܵܐ ܕܡܸܫܟܲܚ ܕܲܢܩܘܼܡ ܒܚܲܕܼ ܛܲܟܼܤܵܐ ܠܵܐ ܡܸܨܛܲܠܝܵܢܵܐܝܼܬܼ ܘܢܸܛܲܪ ܡܲܛܲܪܬܵܐ . ܒܗܵܝ̇ ܕܐܝܼܬܼ ܥܸܕܵܢܵܐ ܕܲܒܼܥܲܡܛܵܢܵܐ ܗܵܘ̇ܝܵܐ ܢܲܦܫܵܐ : ܘܠܵܐ ܡܲܨܝܵܐ ܕܬܲܨܸܕܸ ܒܐܲܝܠܹܝܢ ܕܡܲܤܲܓ̈ܦܵܢ : ܒܚܸܟܼܡܬܼܵܐ ܒܲܚܸܢܘ . ܘܐܸܬܼܥܲܛܲܦܘ ܡܤܲܪܩܝܘܼܬܼܵܐ : ܐܲܝܟܼ ܙܲܝܢܵܐ . ܕܡ̣ܢ ܐܵܓܼܘܿܢܹ̈ܐ ܤܲܓܝܼ̈ܐܹܐ : ܡܚܲܪܪܵܐ . ܐܲܝܟܼ ܕܲܟܼܬܼܝܼܒܼ . ܕܐܝܼܬܼ ܕܡܸܬܼܦܲܠܲܛ ܡ̣ܢ ܚܵܛܵܗܹ̈ܐ : ܡܸܛܠ ܨܪܝܼܸܟܼܘܼܬܹܗ . ܘܲܠܚܘܼܪܒܵܐ ܫܲܬܝܼܘ : ܐܲܝܟܵܐ ܕܠܲܝܬܿ ܨܸܒܼ̈ܘܵܬܼܵܐ : ܕܗܸܢܹܝܢ ܥܸܠ̈ܠܬܼܵܐ ܕܚܲܫܹ̈ܐ . ܕܐܵܦ ܟܲܕܼ ܢܸܗܘܸܐ ܥܸܕܵܢܵܐ ܕܢܸܬܼܡܲܚܠܘܼܢ : ܠܵܐ ܢܸܫܬܲܟܼ̈ܚܵܢ ܠܗܘܿܢ ܥܸܠ̈ܠܵܬܼܵܬ ܠܡܲܦ̈ܠܵܬܼܵܐ . ܐܵܡܲ݁ܪ ܐ̄ܢܵܐ ܕܹܝܢ : ܚܸܡܬܐ pb. 538 ܘܪܸܓܿܬܼܵܐ ܘܐܲܟܿܬܼܵܐ ܘܫܘܼܒܼܚܵܐ : ܗܵܠܹܝܢ ܕܒܲܕܼܫܲܪܟܵܐ ܩܲܠܝܼ̈ܠܢ : ܡܸܛܠ ܕܚܘܼܪܒܵܐ ܗ̄ܘ̣ : ܘܒܹܗ ܐܸܤܬܲܬܲܪܘ ܐܲܝܟܼ ܕܲܒܼܡܲܓܼܕܠܵܐ ܕܠܵܐ ܡܸܬܼܟܒܸܫ . ܘܗܵܝܕܹܝܢ ܐܸܫܟܲܚ ܓܲܡܲܪ ܐܵܓܼܘܿܢܹܗ ܟܠܚܲܕܼ ܚܲܕܼ ܡܸܢܗܘܿܢ ܒܫܸܠܝܵܐ : ܐܲܝܟܵܐ ܕܪܸ̈ܓܼܫܹܐ ܠܵܐ ܐܸܫܟܲܚܘ ܬܲܥܕܝܼܪܵܐ : ܕܢܸܗܘܘܿܢ ܠܒܲܥ̈ܠܲܝ ܬܲܟܼܬܘܼܫܵܐ ܒܝܲܕܼ ܦܸܓܼܥܹ̈ܐ ܡܤܲܓܦܵܢܹ̈ܐ . ܦܲܩܵܚ ܠܲܢ ܡܵܘܬܵܐ ܕܒܼܵܐܓܼܘܿܢܲܢ : ܘܠܵܐ ܚܲܝܹ̈ܐ ܕܡܲܦܘܼܠܬܼܵܐ . ܚܲܤܝܼܢ ܗ̄ܘ̣ ܓܹܝܪ ܫܲܪܝܼܪܵܐܝܼܬܼ ܘܲܥܤܸܩ ܘܛܵܒܼ ܩܫܸܐ : ܐܵܓܼܘܿܢܵܐ ܕܗܵܘܹ̇ܐ ܒܝܲܕܼ ܩܘܼܪܒܵܐ ܕܨܸܒܼ̈ܘܵܬܼܵܐ . ܘܲܟܼܡܵܐ ܐܸܢ ܛܘܼܠܝܵܩ ܘܚܲܝܠܬܼܵܢ ܢܸܗܘܸܐ ܐ̄ܢܵܫ : ܐܸܡܲܬܼܝ ܕܩܲܪ̈ܝܼܒܼܵܢ ܠܹܗ ܥܸܠ̈ܠܵܬܼܵܐ ܕܲܡܓܲܪ̈ܓܼܵܢ ܩܪ̈ܵܒܹܐ ܘܬܲܟܼܬܘܼ̈ܫܹܐ : ܩܸܢܛܵܐ ܢܲܩܝܼܦ ܠܹܗ . ܘܲܕܼܠܝܼܠ ܠܡܲܦܘܼܠܬܼܵܐ : ܝܲܬܝܼܪ ܡ̣ܢ ܗܵܝ̇ ܕܗ̤ܘ ܩܢܘܼܡܹܗ ܕܤܵܛܵܢܵܐ ܒܲܩܪܵܒܼܵܐ ܓܲܠܝܵܐܝܼܬܼ ܢܸܦܓܲܥ ܒܹܗ . ܒܗܵܝ̇ ܕܲܟܼܡܵܐ ܕܒܲܪܢܵܫܵܐ ܠܵܐ ܡܲܒܼܥܲܕܼ ܡ̣ܢ ܐܲܝܠܹܝܢ ܕܠܸܒܵܐ ܕܵܚܹ̇ܠ ܡܸܢܗܹܝܢ :  pb. 537  ܐܲܡܝܼܢܵܐܝܼܬܼ ܐܝܼܬܼ ܠܹܗ ܠܲܒܼܥܸܠܕܲܪܵܐ ܐܲܬܼܪܵܐ ܥܠܵܘܗܝ . ܘܐܸܢ ܓܕܲܫ̣ ܘܩܲܠܝܼܠ ܢܵܡ̣ : ܦܫܝܼܩܵܐܝܼܬܼ ܡܵܘܒܸܕܼ ܠܹܗ . ܬܲܡܵܢ ܓܹܝܪ : ܦܲܓܼܪܵܐ ܩܲܢܝܼܛ ܕܢܸܤܬܲܓܲܦ . ܡ̣ܢ ܟܠ ܦܪܘܿܣ ܡ̣ܢ ܚܛܵܗܹ̈ܐ : ܡܲܒܼܥܲܕܼ ܗ̄ܘ̣ . ܗܵܪܟܵܐ ܕܹܝܢ : ܢܲܦܫܵܐ ܗ̄ܘ̣ ܕܲܡܩܲܒܿܠܵܐ ܡܚܘܿܬܼܵܐ ܕܠܵܐ ܡܸܬܼܚܲܙܝܵܐ : ܘܠܵܐ ܡܲܠܐܝܵܐ ܠܹܗ ܠܲܒܼܥܸܠܓܕܲܪܵܗ̇ ܕܢܸܬܼܟܲܬܲܫ ܥܲܡܵܗ̇ . ܒܗܵܝ̇ ܕܗܸܢܹܝܢ ܨܸܒܼ̈ܘܵܬܼܵܐ ܡ̣ܢ ܢܲܦܫܗܹܝܢ : ܤܵܦ̈ܩܵܢ ܕܲܢܙܝܼ̈ܥܵܢ ܥܠܹܝܗ̇ ܫܓܼܘܼܫܝܵܐ ܕܲܩܪ̈ܵܒܹܐ ܒܟܼܠܥܸܕܵܢ . ܘܨܸܒܒܼܝܵܢܵܐܝܼܬܼ ܡܸܬܿܕܲܒܼܪܵܐ ܒܲܫܒܼܝܼܬܼܗܹܝܢ : ܟܲܕܼ ܠܲܝܬܿ ܕܤܵܕܲܪ ܥܲܡܵܗ̇ ܩܪܵܒܼܵܐ ܡ̣ܢ ܠܒܲܪ . ܐܸܠܵܐ ܗ̤ܝ ܐܝܼܬܹܝܗ̇ ܐܵܓܼܘܿܢܵܐ ܠܝܵܬܼܵܗ̇ : ܒܓܼܘܼܪ̈ܵܓܹܐ ܕܐܲܝܠܹܝܢ ܕܲܩܕܼܵܡ ܪܸ̈ܓܼܫܹܐ ܕܦܲܓܼܪܵܐ ܤܕܝܼܪ̈ܵܢ : ܐܲܝܟܼ ܕܐܡܝܼܪ ܒܕܼܘܼܟ : ܕܡܵܐ ܠܲܡ ܕܐܚܝܼܕܼܵܐ ܢܲܦܫܵܐ ܒܦܸܓܼܥܵܘ̈ܗܝ ܡܲܟܿܝܵܢܹ̈ܐ ܕܥܵܠܡܵܐ : ܗܸܢܘܿܢ ܦܸܓܼܥܹ̈ܐ ܗܵܘܹ̇ܝܢ ܠܵܗ̇ ܫܦܵܝܹ̈ܐ . ܘܐܲܝܟܼ ܗܵܘ̇ : ܕܲܟܼܝܵܢܵܐܝܼܬܼ ܡܸܙܕܲܟܼܝܵܐ ܐܸܡܲܬܼܝ ܕܲܒܼܗܘܿܢ ܦܵܓ̇ܥܵܐ . ܘܒܲܕܼܓܼܘܿܢ ܕܲܡܦܵܤܝܼܢ ܗ̄ܘ̣ܵܘ ܩܲܕܝܼ̈ܫܹܐ ܩܲܕܼ̈ܡܵܝܹܐ ܐܲܝܠܹܝܢ ܕܒܲܫܒܼܝܼ̈ܠܹܐ ܗܵܠܹܝܢ ܪܕܼܵܘ : ܕܠܵܘ ܒܟܼܠܙܒܲܢ ܚܠܝܼܡ ܗܵܘܢܵܐ ܕܡܸܫܟܲܚ ܕܲܢܩܘܼܡ ܒܚܲܕܼ ܛܲܟܼܤܵܐ ܠܵܐ ܡܸܨܛܲܠܝܵܢܵܐܝܼܬܼ ܘܢܸܛܲܪ ܡܲܛܲܪܬܵܐ . ܒܗܵܝ̇ ܕܐܝܼܬܼ ܥܸܕܵܢܵܐ ܕܲܒܼܥܲܡܛܵܢܵܐ ܗܵܘ̇ܝܵܐ ܢܲܦܫܵܐ : ܘܠܵܐ ܡܲܨܝܵܐ ܕܬܲܨܸܕܸ ܒܐܲܝܠܹܝܢ ܕܡܲܤܲܓ̈ܦܵܢ : ܒܚܸܟܼܡܬܼܵܐ ܒܲܚܸܢܘ . ܘܐܸܬܼܥܲܛܲܦܘ ܡܤܲܪܩܝܘܼܬܼܵܐ : ܐܲܝܟܼ ܙܲܝܢܵܐ . ܕܡ̣ܢ ܐܵܓܼܘܿܢܹ̈ܐ ܤܲܓܝܼ̈ܐܹܐ : ܡܚܲܪܪܵܐ . ܐܲܝܟܼ ܕܲܟܼܬܼܝܼܒܼ . ܕܐܝܼܬܼ ܕܡܸܬܼܦܲܠܲܛ ܡ̣ܢ ܚܵܛܵܗܹ̈ܐ : ܡܸܛܠ ܨܪܝܼܸܟܼܘܼܬܹܗ . ܘܲܠܚܘܼܪܒܵܐ ܫܲܬܝܼܘ : ܐܲܝܟܵܐ ܕܠܲܝܬܿ ܨܸܒܼ̈ܘܵܬܼܵܐ : ܕܗܸܢܹܝܢ ܥܸܠ̈ܠܬܼܵܐ ܕܚܲܫܹ̈ܐ . ܕܐܵܦ ܟܲܕܼ ܢܸܗܘܸܐ ܥܸܕܵܢܵܐ ܕܢܸܬܼܡܲܚܠܘܼܢ : ܠܵܐ ܢܸܫܬܲܟܼ̈ܚܵܢ ܠܗܘܿܢ ܥܸܠ̈ܠܵܬܼܵܬ ܠܡܲܦ̈ܠܵܬܼܵܐ . ܐܵܡܲ݁ܪ ܐ̄ܢܵܐ ܕܹܝܢ : ܚܸܡܬܐ  pb. 538  ܘܪܸܓܿܬܼܵܐ ܘܐܲܟܿܬܼܵܐ ܘܫܘܼܒܼܚܵܐ : ܗܵܠܹܝܢ ܕܒܲܕܼܫܲܪܟܵܐ ܩܲܠܝܼ̈ܠܢ : ܡܸܛܠ ܕܚܘܼܪܒܵܐ ܗ̄ܘ̣ : ܘܒܹܗ ܐܸܤܬܲܬܲܪܘ ܐܲܝܟܼ ܕܲܒܼܡܲܓܼܕܠܵܐ ܕܠܵܐ ܡܸܬܼܟܒܸܫ . ܘܗܵܝܕܹܝܢ ܐܸܫܟܲܚ ܓܲܡܲܪ ܐܵܓܼܘܿܢܹܗ ܟܠܚܲܕܼ ܚܲܕܼ ܡܸܢܗܘܿܢ ܒܫܸܠܝܵܐ : ܐܲܝܟܵܐ ܕܪܸ̈ܓܼܫܹܐ ܠܵܐ ܐܸܫܟܲܚܘ ܬܲܥܕܝܼܪܵܐ : ܕܢܸܗܘܘܿܢ ܠܒܲܥ̈ܠܲܝ ܬܲܟܼܬܘܼܫܵܐ ܒܝܲܕܼ ܦܸܓܼܥܹ̈ܐ ܡܤܲܓܦܵܢܹ̈ܐ . ܦܲܩܵܚ ܠܲܢ ܡܵܘܬܵܐ ܕܒܼܵܐܓܼܘܿܢܲܢ : ܘܠܵܐ ܚܲܝܹ̈ܐ ܕܡܲܦܘܼܠܬܼܵܐ .