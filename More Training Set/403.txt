ܥܲܠ ܗܵܝ̇ ܕܠܵܐ ܦܐܸܐ ܠܥܲܒܼܕܹܗ ܕܐܲܠܵܗܵܐ ܕܐܸܤܬܲܪܲܩ ܡ̣ܢ ܥܵܠܡܵܐ ܘܲܢܦܲܩ̣ ܒܲܒܼܥܵܬܹܗ ܘܐܵܦ ܕܲܫܪܵܪܵܐ : ܡ̣ܢ ܥܸܠܲܬܼ ܩܸܢܛܵܐ ܟܹܐܡܲܬܼ ܕܲܕܲܡ ܠܵܐ ܢܸܫܟܲܚ ܠܲܫܪܵܪܵܐ : ܢܦܘܼܫ ܡ̣ܢ ܒܥܵܬܼܵܐ ܕܝܼܠܹܗ ܕܲܫܪܵܪܵܐ : ܘܡ̣ܢ ܪܸܬܼܚܵܐ ܚܲܡܝܼܡܵܐ ܕܡܸܬܼܝܼܠܸܕܼ ܡ̣ܢ ܤܘܼܘܵܚܵܐ ܕܒܲܐܠܵܗܵܝ̈ܵܬܼܵܐ : ܘܲܒܼܨܵܬܼܵܐ ܕܐ̄ܪ̈ܵܙܲܝܗܹܝܢ ܕܲܪܫܝܼܡܝܼܢ ܐ̄ܪܵܙܵܢܵܐܝܼܬܼ . ܕܲܒܼܗܵܕܹܐ ܒܥܵܬܼܵܐ : ܢܦܘܼܫ ܪܸܥܵܝܢܵܐ ܡ̣ܢ ܦܸܗܝܵܐ ܒܝܼܫܵܐ : ܘܥܘܼ̈ܗܕܵܢܹܐ ܚܲܫܵܢܵܝܹ̈ܐ . ܝܒ . ܥܲܠ ܗܵܝ̇ ܕܠܵܐ ܦܐܸܐ ܠܥܲܒܼܕܹܗ ܕܐܲܠܵܗܵܐ ܕܐܸܤܬܲܪܲܩ ܡ̣ܢ ܥܵܠܡܵܐ ܘܲܢܦܲܩ̣ ܒܲܒܼܥܵܬܹܗ ܘܐܵܦ ܕܲܫܪܵܪܵܐ : ܡ̣ܢ ܥܸܠܲܬܼ ܩܸܢܛܵܐ ܟܹܐܡܲܬܼ ܕܲܕܲܡ ܠܵܐ ܢܸܫܟܲܚ ܠܲܫܪܵܪܵܐ : ܢܦܘܼܫ ܡ̣ܢ ܒܥܵܬܼܵܐ ܕܝܼܠܹܗ ܕܲܫܪܵܪܵܐ : ܘܡ̣ܢ ܪܸܬܼܚܵܐ ܚܲܡܝܼܡܵܐ ܕܡܸܬܼܝܼܠܸܕܼ ܡ̣ܢ ܤܘܼܘܵܚܵܐ ܕܒܲܐܠܵܗܵܝ̈ܵܬܼܵܐ : ܘܲܒܼܨܵܬܼܵܐ ܕܐ̄ܪ̈ܵܙܲܝܗܹܝܢ ܕܲܪܫܝܼܡܝܼܢ ܐ̄ܪܵܙܵܢܵܐܝܼܬܼ . ܕܲܒܼܗܵܕܹܐ ܒܥܵܬܼܵܐ : ܢܦܘܼܫ ܪܸܥܵܝܢܵܐ ܡ̣ܢ ܦܸܗܝܵܐ ܒܝܼܫܵܐ : ܘܥܘܼ̈ܗܕܵܢܹܐ ܚܲܫܵܢܵܝܹ̈ܐ . ܝܒ . ܬܠܵܬܼܵܐ ܐܸܢܘܿܢ ܛܲܟܼܤܹ̈ܐ : ܕܲܒܼܗܘܿܢ ܡܸܬܿܕܲܪܲܓܼ ܟ̱ܠܹܗ ܪܲܗܛܵܐ ܕܒܲܪܢܵܫܵܐ . ܛܲܟܼܤܵܐ ܕܫܲܪܘܵܝܘܼܬܼܵܐ : ܘܡܸܨܥܵܝܘܼܬܼܵܐ : ܘܲܓܼܡܝܼܪܘܼܬܼܵܐ . pb. 122 ܘܛܲܟܼܤܵܐ ܩܲܕܼܡܵܝܵܐ : ܟ̱ܠܹܗ ܥܸܢܝܵܢܹܗ ܘܥܘܼܗܕܵܢܹܗ . ܐܵܦܸܢ ܠܘܵܬܼ ܡܝܲܬܿܪܘܼܬܼܵܐ ܢܚܝܼܪ ܪܸܥܝܵܢܹܗ : ܒܚܲܫܵܐ ܐܝܼܬܼܵܘܗܝ ܀ ܘܕܲܬܼܪܹܝܢ : ܡܸܨܥܵܝܵܐ ܐܝܼܬܼܵܘܗܝ : ܒܹܝܬܼ ܚܵܫܘܿܫܘܼܬܼܵܐ ܠܪܘܼܚܵܢܘܼܬܼܵܐ . ܘܚܘܼ̈ܫܵܒܹܐ ܕܝܲܡܝܼܢܵܐ ܘܲܕܼܤܸܡܵܠܵܐ : ܫܲܘܝܵܐܝܼܬܼ ܢܵܒܼܗ̇ܝܼܢ ܒܹܗ . ܘܠܵܐ ܓܵܐܹ̇ܙ ܡܲܒܿܘܼܥܵܐ ܕܢܘܼܗܪܵܐ ܘܲܕܸܚܫܘܿܟܼܵܐ ܕܲܬܼܪ̈ܲܝܗܘܿܢ ܓܲܒܹ̈ܐ ܤܵܟܼ : ܐܲܝܟܼ ܕܐܲܡܝܼܪ . ܐܸܢܕܹܝܢ ܢܦܘܼܫ ܐܵܦܸܢ ܩܲܠܝܼܠ ܡ̣ܢ ܗܸܪܓܵܐ ܕܠܵܐ ܢܵܘܚܵܐ ܕܒܲܟܼܬܼܝܼ̈ܒܵܬܼܵܐ ܕܪܘܼܚ ܘܲܫܪܲܓܼܪ̈ܵܓܼܝܼܬܼܵܐ ܕܲܒܼܗܵܠܹܝܢ ܐܲܠܵܗܵܝ̈ܵܬܼܵܐ : ܕܲܒܼܗܲܓܵܓܲܝ̈ܗܹܝܢ ܢܸܫܬܲܠܗܲܒܼ ܢܘܼܪܵܢܵܐܝܼܬܼ ܒܢܝܼܫܵܐ ܕܚܵܢܹ̇ܐ ܠܲܫܪܵܪܵܐ : ܥܲܡ ܢܛܘܼܪܬܵܐ ܕܲܠܒܲܪ ܐܲܝܟܼ ܚܲܝܠܹܗ . ܕܡܸܢܵܗ̇ ܘܗܵܝ̇ ܕܲܠܓܼܵܘ ܘܥܲܡܠܵܐ ܕܤܵܦܹ̇ܩ : ܠܘܵܬܼ ܓܲܒܵܐ ܕܚܲܫܹ̈ܐ ܡܸܬܼܓܪܸܦ . ܘܐܸܢ ܢܬܲܪܤܸܐ ܠܚܲܡܝܼܡܘܼܬܹܗ ܟܝܵܢܵܝܬܼܵܐ ܒܗܵܠܹܝܢ ܕܐܸܡ̇ܪܹܬܼ : ܘܡ̣ܢ ܒܥܵܬܼܵܐ ܘܥܘܼܩܵܒܼܵܐ ܠܵܐ ܢܦܘܼܫ . ܘܢܸܤܘܲܚ ܐܸܢܹܝܢ ܡ̣ܢ ܪܘܼܚܩܵܐ ܟܲܕܼ ܠܵܐ ܚܲܙ̈ܝܵܢ ܠܹܗ : ܐܸܠܵܐ ܐܸܢ ܪܸ̈ܡܙܲܝܗܹܝܢ ܕܒܲܟܼܬܼܵܒܹ̈ܐ . ܘܲܢܪܲܒܸܐ ܐܸܢܘܿܢ ܠܚܘܼܫܵܒܼܵܘ̈ܗܝ ܘܲܢܦܲܓܸܕܼ ܐܸܢܘܿܢ ܒܗܵܠܹܝܢ ܕܠܵܐ ܢܸܨܛܠܘܿܢ ܠܤܸܡܵܠܵܐ : ܐܵܘ ܢܩܲܒܿܠܘܼܢ ܙܲܪܥܵܐ ܡܸܕܸܢ ܕܦܲܢܛܵܤ̈ܝܼܵܣ ܡ̣ܢ ܫܹܐܕܹ̈ܐ ܕܘܲܟܲܬܼ ܫܪܵܪܵܐ . ܐܸܠܵܐ ܢܸܬܼܝܲܐܲܒ̣ ܘܢܸܛܲܪ ܢܲܦܫܹܗ : ܘܲܢܦܝܼܣ ܠܐܲܠܵܗܵܐ ܒܲܨܠܘܿܬܼܵܐ ܕܚܲܫܵܐ ܕܡ̣ܢ ܢܲܓܝܼܪܘܼܬܼ ܪܘܼܚܵܐ . ܡܵܐ ܕܠܲܐܠܵܗܵܐ ܫܸܦܪܲܬ̤ ܠܡܸܬܲܠ ܠܹܗ : ܦܵܬܲܚ ܬܲܪܥܵܐ ܩܕܼܵܡܵܘܗܝ . ܝܲܬܝܼܪܵܐܝܼܬܼ : ܡܸܛܠ ܡܲܟܿܝܼܟܼܘܼܬܹܗ . ܕܲܠܡܲܟܿܝܼ̈ܟܹܐ : ܐ̄ܪ̈ܵܙܹܐ ܡܸܬܼܓܝܹܝܢ . ܐܸܢܕܹܝܢ ܒܹܗ ܒܗܵܢܵܐ ܤܘܼܟܵܝܵܐ ܡܵܐܹ̇ܬܼ : ܟܲܕܼ ܠܵܐ ܚ̣ܙܵܗ̇ ܠܐܲܪܥܵܐ ܗܵܝ̇ ܡ̣ܢ ܩܘܼܪܒܵܐ : ܤܵܒܲܪ ܐ̄ܢܵܐ ܕܝܵܪܬܘܼܬܹܗ ܥܲܡ ܟܹܐܢܹ̈ܐ ܩܲܕܸܡܵܝܹ̈ܐ ܗܵܘ̇ܝܵܐ : ܐܲܝܠܹܝܢ ܕܤܲܟܿܝܼܘ ܠܲܓܼܡܝܼܪܘܼܬܼܵܐ : ܐܲܝܟܼ ܡܸܠܬܹܗ ܕܲܫܠܝܼܚܵܐ : ܘܠܵܐ pb. 123 ܚܙ̣ܵܘ : ܘܥܲܠ ܤܲܒܼܪܵܗ̇ ܥܡܲܠ̣ܘ ܟܠܗܘܿܢ ܝܵܘ̈ܡܵܬܼܵܐ ܘܲܕܼܡܸܟܼܘ . ܐܸܠܵܐ ܡܵܢܵܐ ܢܹܐܡܲܪ : ܐܸܢ ܠܵܐ ܢܸܡܛܸܐ ܐ̄ܢܵܫ ܠܗܵܝ̇ ܕܢܸܥܘܿܠ ܠܐܲܪܥܵܐ ܕܡܘܼܠܟܵܢܵܐ ܕܐܝܼܬܼܵܘܗܝ ܛܲܟܼܤܵܐ ܕܲܓܼܡܝܼܪܹ̈ܐ : ܘܢܸܫܟܲܚ ܠܲܫܪܵܪܵܐ ܥܹܝܢ ܒܲܓܼܠܸܐ ܟܡܵܐ ܕܤܸܦܹ̇ܩ ܟܝܵܢܵܐ : ܢܦܘܼܫ ܡܸܟܹܝܠ ܘܡ̣ܢ ܗܵܢܵܐ ܒܛܲܟܼܤܵܐ ܗܵܘ̇ ܬܲܚܬܵܝܵܐ : ܕܟܼܠܹܗ ܒܡܸܡܵܠܵܐ ܥܢܸܐ . ܘܡܸܛܠ ܗܵܝ̇ ܕܠܵܐ ܐܸܫܟܲܚ ܠܲܫܪܵܪܵܐ ܟ̱ܠܹܗ : ܐܵܪܵܐ ܢܩܵܘܸܐ ܒܬܲܚܬܵܝܘܼܬܼܵܐ ܕܠܵܐ ܝܵܕܲܥ̇ ܐܵܦܠܵܐ ܠܡܸܪܲܓܼ ܗܵܠܹܝܢ : ܐܵܘ ܢܸܬܼܥܲܠܸܐ ܠܗܵܢܵܐ ܡܸܨܥܵܝܵܐ ܕܐܸܡ̇ܪܹܬܼ : ܐܵܦܸܢ ܠܵܐ ܢܸܚܙܸܐ ܐܲܝܟܼ ܕܲܒܼܡܲܚܙܝܼܬܼܵܐ : ܐܸܠܵܐ ܡ̣ܢ ܪܘܼܚܩܵܐ ܡܤܲܟܸܐ ܠܹܗ : ܘܒܹܗ ܒܤܘܼܟܵܝܵܐ ܡܸܬܼܟܢܸܫ ܠܘܵܬܼ ܐܲܒܼܵܘ̈ܗܝ ؟ ܘܐܵܦܸܢ ܠܵܐ ܢܸܫܬܿܘܸܐ ܠܗܵܝ̇ ܟ̱ܠܵܗ̇ ܛܲܝܒܿܘܼܬܼܵܐ ܬܢܵܢ : ܐܸܠܵܐ ܒܥܸܢܝܵܢܵܐ ܕܥܲܡܵܗ̇ ܟܲܕܼ ܪܲܚܝܼܩ : ܢܲܦܗܸܐ ܗܵܘܢܹܗ . ܘܲܒܼܓܼܘܼܪ̈ܵܓܹܐ ܕܝܼܠܵܗ̇ ܟܡܵܐ ܕܚܲܝ ܢܸܦܤܘܿܩ ܢܲܡܸܕܼ ܡ̣ܢ ܚܘܼ̈ܫܵܒܹܐ ܒܝܼ̈ܫܹܐ . ܘܲܒܼܗܵܢܵܐ ܤܲܒܼܪܵܐ : ܟܲܕܼ ܡܠܸܐ ܠܸܒܹܗ ܡ̣ܢ ܐܲܠܵܗܵܐ : ܡܫܲܢܸܐ ܡ̣ܢ ܥܵܠܡܵܐ ܗܵܢܵܐ . ܟܠ ܡܸܕܸܡ ܕܲܒܼܡܲܟܿܝܼܟܼܘܼܬܼܵܐ ܗܵܘܹ̇ܐ : ܫܲܦܝܼܪ ܗ̄ܘ̣ . ܗܲܓܵܓܹ̈ܐ ܠܵܐ ܓܫܝܼ̈ܡܹܐ ܕܡܲܕܥܵܐ ܒܢܝܼܫܵܐ ܕܪܸܚܡܲܬܼ ܐܲܠܵܗܵܐ ܒܤܘܼ̈ܟܵܠܹܐ ܕܲܟܿܬܼܵܒܹ̈ܐ : ܤܵܝ̇ܓܝܼܢ ܠܡܲܥ̈ܠܵܢܹܐ ܕܢܲܦܫܵܐ ܩܕܼܵܡ ܚܘܼ̈ܫܵܒܹܐ ܢܘܼܟܼܪ̈ܵܝܹܐ : ܘܢܵܛ̇ܪܝܼܢ ܠܪܸܥܝܵܢܵܐ ܠܥܘܼ̈ܗܕܵܢܹܐ ܕܨܸܒܼ̈ܘܵܬܼܵܐ : ܘܡ̣ܢ ܗܵܠܹܝܢ ܬܸܫܬܲܗܸܐ ܚܲܡܝܼܡܘܼܬܼܵܐ ܕܙܵܘܥܹܗ : ܘܢܸܦܸܠ ܒܲܪܓܼܝܼܓܼܵܬܼܵܐ . ܬܠܵܬܼܵܐ ܐܸܢܘܿܢ ܛܲܟܼܤܹ̈ܐ : ܕܲܒܼܗܘܿܢ ܡܸܬܿܕܲܪܲܓܼ ܟ̱ܠܹܗ ܪܲܗܛܵܐ ܕܒܲܪܢܵܫܵܐ . ܛܲܟܼܤܵܐ ܕܫܲܪܘܵܝܘܼܬܼܵܐ : ܘܡܸܨܥܵܝܘܼܬܼܵܐ : ܘܲܓܼܡܝܼܪܘܼܬܼܵܐ .  pb. 122  ܘܛܲܟܼܤܵܐ ܩܲܕܼܡܵܝܵܐ : ܟ̱ܠܹܗ ܥܸܢܝܵܢܹܗ ܘܥܘܼܗܕܵܢܹܗ . ܐܵܦܸܢ ܠܘܵܬܼ ܡܝܲܬܿܪܘܼܬܼܵܐ ܢܚܝܼܪ ܪܸܥܝܵܢܹܗ : ܒܚܲܫܵܐ ܐܝܼܬܼܵܘܗܝ ܀ ܘܕܲܬܼܪܹܝܢ : ܡܸܨܥܵܝܵܐ ܐܝܼܬܼܵܘܗܝ : ܒܹܝܬܼ ܚܵܫܘܿܫܘܼܬܼܵܐ ܠܪܘܼܚܵܢܘܼܬܼܵܐ . ܘܚܘܼ̈ܫܵܒܹܐ ܕܝܲܡܝܼܢܵܐ ܘܲܕܼܤܸܡܵܠܵܐ : ܫܲܘܝܵܐܝܼܬܼ ܢܵܒܼܗ̇ܝܼܢ ܒܹܗ . ܘܠܵܐ ܓܵܐܹ̇ܙ ܡܲܒܿܘܼܥܵܐ ܕܢܘܼܗܪܵܐ ܘܲܕܸܚܫܘܿܟܼܵܐ ܕܲܬܼܪ̈ܲܝܗܘܿܢ ܓܲܒܹ̈ܐ ܤܵܟܼ : ܐܲܝܟܼ ܕܐܲܡܝܼܪ . ܐܸܢܕܹܝܢ ܢܦܘܼܫ ܐܵܦܸܢ ܩܲܠܝܼܠ ܡ̣ܢ ܗܸܪܓܵܐ ܕܠܵܐ ܢܵܘܚܵܐ ܕܒܲܟܼܬܼܝܼ̈ܒܵܬܼܵܐ ܕܪܘܼܚ ܘܲܫܪܲܓܼܪ̈ܵܓܼܝܼܬܼܵܐ ܕܲܒܼܗܵܠܹܝܢ ܐܲܠܵܗܵܝ̈ܵܬܼܵܐ : ܕܲܒܼܗܲܓܵܓܲܝ̈ܗܹܝܢ ܢܸܫܬܲܠܗܲܒܼ ܢܘܼܪܵܢܵܐܝܼܬܼ ܒܢܝܼܫܵܐ ܕܚܵܢܹ̇ܐ ܠܲܫܪܵܪܵܐ : ܥܲܡ ܢܛܘܼܪܬܵܐ ܕܲܠܒܲܪ ܐܲܝܟܼ ܚܲܝܠܹܗ . ܕܡܸܢܵܗ̇ ܘܗܵܝ̇ ܕܲܠܓܼܵܘ ܘܥܲܡܠܵܐ ܕܤܵܦܹ̇ܩ : ܠܘܵܬܼ ܓܲܒܵܐ ܕܚܲܫܹ̈ܐ ܡܸܬܼܓܪܸܦ . ܘܐܸܢ ܢܬܲܪܤܸܐ ܠܚܲܡܝܼܡܘܼܬܹܗ ܟܝܵܢܵܝܬܼܵܐ ܒܗܵܠܹܝܢ ܕܐܸܡ̇ܪܹܬܼ : ܘܡ̣ܢ ܒܥܵܬܼܵܐ ܘܥܘܼܩܵܒܼܵܐ ܠܵܐ ܢܦܘܼܫ . ܘܢܸܤܘܲܚ ܐܸܢܹܝܢ ܡ̣ܢ ܪܘܼܚܩܵܐ ܟܲܕܼ ܠܵܐ ܚܲܙ̈ܝܵܢ ܠܹܗ : ܐܸܠܵܐ ܐܸܢ ܪܸ̈ܡܙܲܝܗܹܝܢ ܕܒܲܟܼܬܼܵܒܹ̈ܐ . ܘܲܢܪܲܒܸܐ ܐܸܢܘܿܢ ܠܚܘܼܫܵܒܼܵܘ̈ܗܝ ܘܲܢܦܲܓܸܕܼ ܐܸܢܘܿܢ ܒܗܵܠܹܝܢ ܕܠܵܐ ܢܸܨܛܠܘܿܢ ܠܤܸܡܵܠܵܐ : ܐܵܘ ܢܩܲܒܿܠܘܼܢ ܙܲܪܥܵܐ ܡܸܕܸܢ ܕܦܲܢܛܵܤ̈ܝܼܵܣ ܡ̣ܢ ܫܹܐܕܹ̈ܐ ܕܘܲܟܲܬܼ ܫܪܵܪܵܐ . ܐܸܠܵܐ ܢܸܬܼܝܲܐܲܒ̣ ܘܢܸܛܲܪ ܢܲܦܫܹܗ : ܘܲܢܦܝܼܣ ܠܐܲܠܵܗܵܐ ܒܲܨܠܘܿܬܼܵܐ ܕܚܲܫܵܐ ܕܡ̣ܢ ܢܲܓܝܼܪܘܼܬܼ ܪܘܼܚܵܐ . ܡܵܐ ܕܠܲܐܠܵܗܵܐ ܫܸܦܪܲܬ̤ ܠܡܸܬܲܠ ܠܹܗ : ܦܵܬܲܚ ܬܲܪܥܵܐ ܩܕܼܵܡܵܘܗܝ . ܝܲܬܝܼܪܵܐܝܼܬܼ : ܡܸܛܠ ܡܲܟܿܝܼܟܼܘܼܬܹܗ . ܕܲܠܡܲܟܿܝܼ̈ܟܹܐ : ܐ̄ܪ̈ܵܙܹܐ ܡܸܬܼܓܝܹܝܢ . ܐܸܢܕܹܝܢ ܒܹܗ ܒܗܵܢܵܐ ܤܘܼܟܵܝܵܐ ܡܵܐܹ̇ܬܼ : ܟܲܕܼ ܠܵܐ ܚ̣ܙܵܗ̇ ܠܐܲܪܥܵܐ ܗܵܝ̇ ܡ̣ܢ ܩܘܼܪܒܵܐ : ܤܵܒܲܪ ܐ̄ܢܵܐ ܕܝܵܪܬܘܼܬܹܗ ܥܲܡ ܟܹܐܢܹ̈ܐ ܩܲܕܸܡܵܝܹ̈ܐ ܗܵܘ̇ܝܵܐ : ܐܲܝܠܹܝܢ ܕܤܲܟܿܝܼܘ ܠܲܓܼܡܝܼܪܘܼܬܼܵܐ : ܐܲܝܟܼ ܡܸܠܬܹܗ ܕܲܫܠܝܼܚܵܐ : ܘܠܵܐ  pb. 123  ܚܙ̣ܵܘ : ܘܥܲܠ ܤܲܒܼܪܵܗ̇ ܥܡܲܠ̣ܘ ܟܠܗܘܿܢ ܝܵܘ̈ܡܵܬܼܵܐ ܘܲܕܼܡܸܟܼܘ . ܐܸܠܵܐ ܡܵܢܵܐ ܢܹܐܡܲܪ : ܐܸܢ ܠܵܐ ܢܸܡܛܸܐ ܐ̄ܢܵܫ ܠܗܵܝ̇ ܕܢܸܥܘܿܠ ܠܐܲܪܥܵܐ ܕܡܘܼܠܟܵܢܵܐ ܕܐܝܼܬܼܵܘܗܝ ܛܲܟܼܤܵܐ ܕܲܓܼܡܝܼܪܹ̈ܐ : ܘܢܸܫܟܲܚ ܠܲܫܪܵܪܵܐ ܥܹܝܢ ܒܲܓܼܠܸܐ ܟܡܵܐ ܕܤܸܦܹ̇ܩ ܟܝܵܢܵܐ : ܢܦܘܼܫ ܡܸܟܹܝܠ ܘܡ̣ܢ ܗܵܢܵܐ ܒܛܲܟܼܤܵܐ ܗܵܘ̇ ܬܲܚܬܵܝܵܐ : ܕܟܼܠܹܗ ܒܡܸܡܵܠܵܐ ܥܢܸܐ . ܘܡܸܛܠ ܗܵܝ̇ ܕܠܵܐ ܐܸܫܟܲܚ ܠܲܫܪܵܪܵܐ ܟ̱ܠܹܗ : ܐܵܪܵܐ ܢܩܵܘܸܐ ܒܬܲܚܬܵܝܘܼܬܼܵܐ ܕܠܵܐ ܝܵܕܲܥ̇ ܐܵܦܠܵܐ ܠܡܸܪܲܓܼ ܗܵܠܹܝܢ : ܐܵܘ ܢܸܬܼܥܲܠܸܐ ܠܗܵܢܵܐ ܡܸܨܥܵܝܵܐ ܕܐܸܡ̇ܪܹܬܼ : ܐܵܦܸܢ ܠܵܐ ܢܸܚܙܸܐ ܐܲܝܟܼ ܕܲܒܼܡܲܚܙܝܼܬܼܵܐ : ܐܸܠܵܐ ܡ̣ܢ ܪܘܼܚܩܵܐ ܡܤܲܟܸܐ ܠܹܗ : ܘܒܹܗ ܒܤܘܼܟܵܝܵܐ ܡܸܬܼܟܢܸܫ ܠܘܵܬܼ ܐܲܒܼܵܘ̈ܗܝ ؟ ܘܐܵܦܸܢ ܠܵܐ ܢܸܫܬܿܘܸܐ ܠܗܵܝ̇ ܟ̱ܠܵܗ̇ ܛܲܝܒܿܘܼܬܼܵܐ ܬܢܵܢ : ܐܸܠܵܐ ܒܥܸܢܝܵܢܵܐ ܕܥܲܡܵܗ̇ ܟܲܕܼ ܪܲܚܝܼܩ : ܢܲܦܗܸܐ ܗܵܘܢܹܗ . ܘܲܒܼܓܼܘܼܪ̈ܵܓܹܐ ܕܝܼܠܵܗ̇ ܟܡܵܐ ܕܚܲܝ ܢܸܦܤܘܿܩ ܢܲܡܸܕܼ ܡ̣ܢ ܚܘܼ̈ܫܵܒܹܐ ܒܝܼ̈ܫܹܐ . ܘܲܒܼܗܵܢܵܐ ܤܲܒܼܪܵܐ : ܟܲܕܼ ܡܠܸܐ ܠܸܒܹܗ ܡ̣ܢ ܐܲܠܵܗܵܐ : ܡܫܲܢܸܐ ܡ̣ܢ ܥܵܠܡܵܐ ܗܵܢܵܐ . ܟܠ ܡܸܕܸܡ ܕܲܒܼܡܲܟܿܝܼܟܼܘܼܬܼܵܐ ܗܵܘܹ̇ܐ : ܫܲܦܝܼܪ ܗ̄ܘ̣ . ܗܲܓܵܓܹ̈ܐ ܠܵܐ ܓܫܝܼ̈ܡܹܐ ܕܡܲܕܥܵܐ ܒܢܝܼܫܵܐ ܕܪܸܚܡܲܬܼ ܐܲܠܵܗܵܐ ܒܤܘܼ̈ܟܵܠܹܐ ܕܲܟܿܬܼܵܒܹ̈ܐ : ܤܵܝ̇ܓܝܼܢ ܠܡܲܥ̈ܠܵܢܹܐ ܕܢܲܦܫܵܐ ܩܕܼܵܡ ܚܘܼ̈ܫܵܒܹܐ ܢܘܼܟܼܪ̈ܵܝܹܐ : ܘܢܵܛ̇ܪܝܼܢ ܠܪܸܥܝܵܢܵܐ ܠܥܘܼ̈ܗܕܵܢܹܐ ܕܨܸܒܼ̈ܘܵܬܼܵܐ : ܘܡ̣ܢ ܗܵܠܹܝܢ ܬܸܫܬܲܗܸܐ ܚܲܡܝܼܡܘܼܬܼܵܐ ܕܙܵܘܥܹܗ : ܘܢܸܦܸܠ ܒܲܪܓܼܝܼܓܼܵܬܼܵܐ .