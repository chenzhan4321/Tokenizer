ܥܲܠ ܝܑܼܕܲܥܬܼܵܐ ܕܲܫܪܵܪܵܐ : ܘܥܲܠ ܢܸܤܝܼ̈ܘܿܢܹܐ . ܘܥܲܠ ܗܵܝ̇ ܕܙܵܕܹܩ ܠܡܸܕܲܥ ܚܲܬܝܼܬܼܵܐܝܼܬܼ : ܕܠܵܘ ܒܲܠܚܘܿܕܼ ܐ̄ܢܵܫܵܐ ܡܚܝܼ̈ܠܹܐ ܘܲܒܼܨܝܼܪܹ̈ܐ ܘܠܵܐ ܡܕܲܪ̈ܫܹܐ : ܐܸܠܵܐ ܐܵܦ ܐܲܝܠܹܝܢ ܕܐܸܫܬܘܝܼܘ ܠܠܵܐ ܚܵܫܘܿܫܘܼܬܼܵܐ ܙܲܒܼܢܵܢܵܝܵܬܐ : ܘܲܡܛ̣ܵܘ ܠܲܓܼܡܝܼܪܘܼܬܼܵܐ ܕܬܲܪܥܝܼܬܼܵܐ : ܘܲܩܪܸܒܼܘ ܠܘܲܥܕܵܐ ܕܕܲܟܼܝܘܼܬܼܵܐ ܡܢܵܬܼܵܢܵܝܬܐ ܗܵܝ̇ ܕܥܲܡ ܡܵܝܘܿܬܼܘܼܬܼܵܐ ܟܕܼܝܼܢܵܐ : ܘܡܲܛܝܼܘ ܠܥܘܼܠܵܝܵܐ ܕܡ̣ܢ ܚܲܫܹ̈ܐ : ܟܡܵܐ ܕܲܒܼܗܵܢܵܐ ܥܵܠܡܵܐ ܡܲܦܲܣ ܡ̣ܢ ܐܲܠܵܗܵܐ ܒܲܟܼܕܼܝܼܢܘܼܬܼ ܚܲܝܹ̈ܐ ܕܥܲܡ ܒܸܤܪܵܐ ܚܵܫܘܿܫܵܐ : ܐܝܼܬܼ ܠܗܘܿܢ ܬܲܟܼܬܘܼܫܵܐ . ܘܡܸܫܬܲܚܩܝܼܢ ܡ̣ܢ ܚܲܫܹ̈ܐ : ܡܸܛܠ ܦܲܓܼܪܵܐ . ܘܗܵܘ̇ܝܵܐ ܠܘܵܬܼܗܘܿܢ ܒܐܲܡܝܼܢܘܼ ܐܵܦ ܡܸܫܬܲܒܼܩܵܢܘܼܬܼܵܐ ܕܲܒܼܪ̈ܲܚܡܹܐ : ܡܸܛܠ ܩܸܢܛܵܐ ܕܪܵܡܘܼܬܼܵܐ ܒܚܲܕܼܚ̈ܕܼܵܢܵܝܵܬܐ . ܘܲܟܼܡܵܐ ܙܲܒܼܢ̈ܝܼܢ ܡܸܬܼܥܲܒܼܪܝܼܢ : ܘܒܲܬܼܝܵܒܼܘܼܬܼܵܐ ܡܲܐܪܤܹܝܢ ܢܲܦܫܗܘܿܢ : ܘܛܲܝܒܿܘܼܬܼܵܐ ܡܩܲܒܿܠܵܐ ܠܗܘܿܢ . ܥܒ . ܥܲܠ ܝܑܼܕܲܥܬܼܵܐ ܕܲܫܪܵܪܵܐ : ܘܥܲܠ ܢܸܤܝܼ̈ܘܿܢܹܐ . ܘܥܲܠ ܗܵܝ̇ ܕܙܵܕܹܩ ܠܡܸܕܲܥ ܚܲܬܝܼܬܼܵܐܝܼܬܼ : ܕܠܵܘ ܒܲܠܚܘܿܕܼ ܐ̄ܢܵܫܵܐ ܡܚܝܼ̈ܠܹܐ ܘܲܒܼܨܝܼܪܹ̈ܐ ܘܠܵܐ ܡܕܲܪ̈ܫܹܐ : ܐܸܠܵܐ ܐܵܦ ܐܲܝܠܹܝܢ ܕܐܸܫܬܘܝܼܘ ܠܠܵܐ ܚܵܫܘܿܫܘܼܬܼܵܐ ܙܲܒܼܢܵܢܵܝܵܬܐ : ܘܲܡܛ̣ܵܘ ܠܲܓܼܡܝܼܪܘܼܬܼܵܐ ܕܬܲܪܥܝܼܬܼܵܐ : ܘܲܩܪܸܒܼܘ ܠܘܲܥܕܵܐ ܕܕܲܟܼܝܘܼܬܼܵܐ ܡܢܵܬܼܵܢܵܝܬܐ ܗܵܝ̇ ܕܥܲܡ ܡܵܝܘܿܬܼܘܼܬܼܵܐ ܟܕܼܝܼܢܵܐ : ܘܡܲܛܝܼܘ ܠܥܘܼܠܵܝܵܐ ܕܡ̣ܢ ܚܲܫܹ̈ܐ : ܟܡܵܐ ܕܲܒܼܗܵܢܵܐ ܥܵܠܡܵܐ ܡܲܦܲܣ ܡ̣ܢ ܐܲܠܵܗܵܐ ܒܲܟܼܕܼܝܼܢܘܼܬܼ ܚܲܝܹ̈ܐ ܕܥܲܡ ܒܸܤܪܵܐ ܚܵܫܘܿܫܵܐ : ܐܝܼܬܼ ܠܗܘܿܢ ܬܲܟܼܬܘܼܫܵܐ . ܘܡܸܫܬܲܚܩܝܼܢ ܡ̣ܢ ܚܲܫܹ̈ܐ : ܡܸܛܠ ܦܲܓܼܪܵܐ . ܘܗܵܘ̇ܝܵܐ ܠܘܵܬܼܗܘܿܢ ܒܐܲܡܝܼܢܘܼ ܐܵܦ ܡܸܫܬܲܒܼܩܵܢܘܼܬܼܵܐ ܕܲܒܼܪ̈ܲܚܡܹܐ : ܡܸܛܠ ܩܸܢܛܵܐ ܕܪܵܡܘܼܬܼܵܐ ܒܚܲܕܼܚ̈ܕܼܵܢܵܝܵܬܐ . ܘܲܟܼܡܵܐ ܙܲܒܼܢ̈ܝܼܢ ܡܸܬܼܥܲܒܼܪܝܼܢ : ܘܒܲܬܼܝܵܒܼܘܼܬܼܵܐ ܡܲܐܪܤܹܝܢ ܢܲܦܫܗܘܿܢ : ܘܛܲܝܒܿܘܼܬܼܵܐ ܡܩܲܒܿܠܵܐ ܠܗܘܿܢ . ܥܒ . ܕܲܒܼܟܼܠܹܗ ܓܹܝܪ ܟܝܵܢܵܐ ܡܲܠܵܠܵܐ ܥܵܒܼ̇ܪܵܐ ܡܸܨܛܲܠܝܵܢܘܼܬܼܵܐ ܕܠܵܐ ܦܘܼܪܵܫ : ܘܫܘܼܚ̈ܠܵܦܹܐ ܥܵܒܼ̇ܪܝܼܢ ܥܲܠ ܟܠܒܲܪܢܵܫ ܒܟܼܠܗܘܿܢ ܥܸܕܵܢܵܘ̈ܗܝ : ܥܲܡ ܗܵܝ̇ ܕܡ̣ܢ ܤܲܓܝܼ̈ܐܵܬܼܵܐ ܡܸܫܟܲܚ ܦܵܪܘܿܫܵܐ ܠܡܸܤܬܲܟܵܠܘܼ : ܐܸܠܵܐ ܢܸܤ̈ܝܵܢܹܐ ܕܗܘܹ̇ܝܢ ܠܘܵܬܹܗ ܒܟܼܠܝܘܿܡ : ܝܲܬܝܼܪܵܐܝܼܬܼ ܡܸܫܟܚܝܼܢ ܕܲܢܚܲܪܡܘܼܢܵܝܗܝ ܐܸܢ ܐܝܼܬܼܵܘܗܝ ܙܗܝܼܪܵܐ : ܘܲܢܛܝܼܪ ܒܕܼܝܼܠܹܗ . ܘܕܲܟܼܡܵܐ ܫܘܼܚ̈ܠܵܦܹܐ ܕܢܵܘܚܵܐ ܘܕܲܒܼܗܝܼܠܘܼܬܼܵܐ ܡܩܲܒܸܠ ܪܸܥܝܵܢܵܐ ܒܟܼܠܝܘܿܡ : pb. 495 ܘܕܲܐܝܟܲܢ ܡ̣ܢ ܡܫܲܝܢܘܼܬܹܗ ܗܵܦܹ̇ܟܼ ܡܸܢܫܹܠܝ ܠܲܕܼܠܝܼܚܘܼܬܼܵܐ : ܟܲܕܼ ܥܸܠܬܼܵܐ ܡ̣ܢ ܕܘܼܟ ܠܲܝܬܿ ܠܹܗ : ܘܗܵܘܹ̇ܐ ܒܩܹܘܲܢܕܹܝܢܘܿܣ ܪܲܒܵܐ ܕܠܵܐ ܡܸܬܼܡܲܠܲܠ . ܘܠܵܗ̇ ܠܗܵܕܹܐ ܢܲܗܝܼܪܵܐܝܼܬܼ ܡܲܟܼܬܿܒܼܵܐ ܠܛܘܼܒܼܵܢܵܐ ܡܵܩܵܪܝܼܣ : ܒܲܒܼܛܝܼܠܘܼܬܼܵܐ ܤܲܓܝܼܐܬܼܵܐ ܘܲܒܼܝܲܨܝܼܦܘܼܬܼܵܐ : ܠܥܘܼܗܕܵܢܵܐ ܘܲܠܝܘܼܠܦܵܢܵܐ ܕܐܲܚܹ̈ܐ . ܕܠܵܐ ܢܸܤܛܘܿܢ ܠܲܦܤܵܩ ܤܲܒܼܪܵܐ ܒܙܲܒܼ̈ܢܹܐ ܕܫܘܼܚ̈ܠܵܦܹܐ ܕܲܠܩܘܼ̈ܒܼܠܵܝܹܐ : ܐܲܝܠܹܝܢ ܕܼܒܼܛܲܟܼܤܵܐ ܕܕܲܟܼܝܘܼܬܼܵܐ ܩܵܝ̇ܡܝܼܢ : ܐܸܡܲܬܼܝ ܕܗܵܘܹ̇ܐ ܠܘܵܬܼܗܘܿܢ ܓܸܕܼܫܵܐ ܒܲܕܡܘܼܬܼ ܐܵܐܲܪ . ܐܸܢܗ̤ܘ ܕܠܵܘ ܡ̣ܢ ܡܲܗܡܝܵܢܘܼܬܼܵܐ ܘܫܲܪܝܘܼܬܼܵܐ : ܐܸܠܵܐ ܒܛܲܟܼܤܗܘܿܢ ܪܵܕܹܝܢ ܗܵܘܹ̇ܝܢ ܠܘܵܬܼܗܘܿܢ ܓܸܕܼܫܹ̈ܐ ܕܤܘܼܒܵܠܵܐ ܠܢܝܼܫܵܐ ܕܬܲܪܥܝܼܬܼܗܘܿܢ . ܘܟܲܕܼ ܘܐܵܦ ܛܘܼܒܼܵܢܵܐ ܐܹܘܲܓܼܪܝܼܣ ܡܲܤܗܸܕܼ ܥܲܠ ܗܵܕܹܐ : ܐܲܝܟܼ ܕܡ̣ܢ ܢܸܤܝܵܢܵܐ ܚܲܬܝܼܬܼܵܐ . ܤܵܐܹ̇ܡ ܠܵܗ̇ ܒܲܟܼܬܼܵܒܹܗ : ܐܲܝܟܼ ܕܲܠܫܘܼܪܵܪܵܐ ܝܲܬܝܼܪܵܐ . ܕܠܵܐ ܢܸܤܒܲܪ ܐ̄ܢܵܫ ܕܐܲܝܟܼ ܕܐܵܬܼ̇ܝܵܐ : ܘܠܵܘ ܒܒܼܘܼܩܝܵܐ ܫܲܪܝܼܪܵܐ ܤܵܡܵܗ̇ ܛܘܼܒܼܵܢܵܐ ܡܵܩܵܪܝܼܣ ܒܐܸܓܲܪܬܹܗ . ܕܡ̣ܢ ܟܠ ܦܪܘܿܣ . ܐܲܝܟܼ ܕܡ̣ܢ ܬܪܹܝܢ ܤܵܗ̈ܕܹܐ ܫܲܪܝܼܪܹ̈ܐ ܕܐܲܝܟܼ ܗܵܠܹܝܢ : ܢܸܗܘܸܐ ܪܸܥܝܵܢܵܐ ܡܩܲܒܸܠ ܕܠܵܐ ܦܘܼܠܵܓܼ : ܠܒܼܘܼܝܵܐܹܗ ܒܙܲܒܼܢܵܐ ܕܤܘܼܢܩܵܢܵܐ . ܡܵܢܵܐ ܗܵܟܿܝܠ ؟ ܫܘܼܚ̈ܠܵܦܹܐ ܠܲܡ ܕܹܝܢ ܗܵܘܹ̇ܝܢ ܠܘܵܬܼ ܟܠܢܵܫ : ܒܲܕܼܡܘܼܬܼ ܐܵܐܲܪ . ܐܸܤܬܲܟܲܠ ܗܵܝ̇ ܕܲܠܘܵܬܼ ܟܠܢܵܫ . ܚܲܕܼ ܗ̄ܘ̣ ܓܹܝܪ ܟܝܵܢܵܐ . ܕܠܵܐ ܬܸܤܒܲܪ ܕܲܠܘܵܬܼ ܒܨܝܼܪܹ̈ܐ ܒܲܠܚܘܿܕܼ ܐܵܡܲ݁ܪ : ܓܡܝܼܪܹ̈ܐ ܕܹܝܢ ܡܚܲܪܪܝܼܢ ܡ̣ܢ ܫܘܼܚ̈ܠܵܦܹܐ : ܘܲܒܼܚܲܕܼ ܛܲܟܼܤܵܐ ܕܠܵܐ ܡܸܨܛܲܠܝܵܢܘܼܬܼܵܐ ܩܵܝ̇ܡܝܼܢ ܕܠܵܐ ܙܵܘܥܵܐ ܕܚܲܫܹ̈ܐ : ܐܲܝܟܼ ܕܐܵܡ̇ܪܝܼܢ ܡܨܲܠܝܵܢܹ̈ܐ . ܡܸܛܠ ܗܵܕܹܐ ܤܵܡܵܗ̇ : ܗܵܝ̇ ܕܲܠܘܵܬܼ ܟܠܢܵܫ . ܕܐܲܝܟܼ ܐܲܝܟܲܢܵܐ : ܐܘܿ ܛܘܼܒܼܵܢܵܐ ؟ ܒܲܕܼܓܼܘܿܢ : ܐܵܡܲ݁ܪ : ܐܝܼܬܼ : ܕܩܘܼܪܫܵܐ . ܘܒܼܵܬܲܪ ܩܲܠܝܼܠ : ܫܲܚܝܼܢܘܼܬܼܵܐ . pb. 496 ܘܲܟܼܒܲܪ : ܒܲܪܕܵܐ . ܘܒܼܵܬܲܪ ܩܲܠܝܼܠ : ܨܲܚܘܵܐ . ܘܲܠܘܵܬܼ ܕܘܼܪܵܫܲܢ : ܗܵܟܲܢܵܐ . ܩܪܵܒܼܵܐ : ܘܥܘܼܕܼܪܵܢܵܐ ܕܛܲܝܒܿܘܼܬܼܵܐ . ܘܒܲܙܒܲܢ ܗܵܘ̇ܝܵܐ ܢܲܦܫܵܐ ܒܟܼܝܼܡܘܿܢܵܐ : ܘܤܵܥܹ̇ܝܢ ܥܠܹܝܗ̇ ܓܲܠܠܹ̈ܐ ܕܲܩܫܹܝܢ . ܘܬܼܘܼܒܼ ܗܵܘܹ̇ܐ ܫܘܼܚܠܵܦܵܐ : ܘܡܸܤܬܲܥܪܵܐ ܡ̣ܢ ܛܲܝܒܿܘܼܬܼܵܐ . ܘܡܵܠ̇ܝܵܐ ܚܲܕܼܘܼܬܼܵܐ ܠܠܸܒܵܐ ܘܲܫܠܵܡܵܐ ܕܡ̣ܢ ܐܲܠܵܗܵܐ : ܘܚܘܼ̈ܫܵܒܹܐ ܢܲܟܼܦܹ̈ܐ ܕܲܡܫܲܝܢܝܼܢ . ܗܵܝ̇ ܕܲܩܪܝܼܚܵܐܝܼܬܼ ܡܲܕܼܢܲܚ ܗܵܪܟܵܐ ܚܘܼ̈ܫܵܒܹܐ ܢܲܟܼ̈ܦܹܐ : ܥܲܠ ܒܲܥܪܝܼܪܵܝܘܼܬܼܵܐ ܘܛܲܡܐܘܼܬܼܵܐ ܕܐܲܝܠܹܝܢ ܕܡ̣ܢ ܩܕܵܪܡܹܝܗ̇ ܪܵܡܙܵܐ . ܘܲܡܙܲܗܲܪ ܡܵܕܹܝܢ : ܟܲܕܼ ܐܵܡܲ݁ܪ : ܕܒܼܵܬܲܪ ܗܵܠܹܝܢ ܚܘܼ̈ܫܵܒܹܐ ܢܲܟܼ̈ܦܹܐ ܘܲܡܫܲܝ̈ܢܹܐ : ܠܪܸܥܝܵܢܵܐ ܢܸܬܼܟܿܒܼܘܼܢ ܓܸܕܼܫܹ̈ܐ : ܠܵܐ ܢܲܟܼܪܸܐ ܘܢܸܦܤܘܿܩ ܤܲܒܼܪܵܐ . ܘܲܒܼܥܸܕܵܢ ܢܵܘܚܵܐ ܕܡ̣ܢ ܛܲܝܒܿܘܼܬܼܵܐ : ܠܵܐ ܢܸܫܬܲܒܼܗܲܪ . ܐܸܠܵܐ ܒܥܸܕܵܢ ܚܲܕܼܘܼܬܼܵܐ : ܢܚܘܼܪ ܠܐܘܼܠܨܵܢܵܐ . ܗܵܝ̇ ܕܠܵܐ ܢܲܟܼܪܸܐ ܐܸܢܗ̤ܘ ܕܢܸܬܼܟܿܒܼܘܼܢ ܓܸܕܼܫܹ̈ܐ : ܠܵܘ ܕܠܵܐ ܢܩܘܼܡ ܠܘܼܩܒܲܠܗܘܿܢ : ܘܚܵܕܼܝܵܐܝܼܬܼ ܢܩܲܒܸܠ ܐܸܢܘܿܢ ܪܸܥܝܵܢܵܐ ܐܵܡܲ݁ܪ : ܐܲܝܟܼ ܡ̇ܢ ܕܲܟܼܝܵܢܵܝܬܼܵܐ ܗ̣̄ܝ ܡܸܟܹܝܠ ܗܵܕܹܐ ܘܕܼܝܼܠܲܢ ܐܸܢܘܿܢ . ܐܸܠܵܐ ܕܠܵܐ ܬܩܘܼܡ ܒܲܦܤܵܩ ܤܲܒܼܪܵܐ : ܐܲܝܟܼ ܐ̄ܢܵܫ ܕܲܡܤܲܟܸܐ ܗ̄ܘ̣ܵܐ ܠܡܸܕܸܡ ܕܲܡܥܲܠܲܝ ܡ̣ܢ ܬܲܟܼܬܘܼܫܵܐ ܘܲܢܝܵܚܵܐ ܓܡܝܼܪܵܐ ܕܠܵܐ ܫܘܼܚܠܵܦ : ܕܬܼܘܼܒܼ ܠܵܐ ܡܩܲܒܸܠ ܠܵܐ ܐܵܓܼܘܿܢܹ̈ܐ ܘܠܵܐ ܫܚܵܩܹ̈ܐ . ܘܠܵܐ ܗܵܘܹ̇ܐ ܒܹܗ ܙܵܘܥܵܐ ܕܲܚܕܼܵܐ ܡ̣ܢ ܤܲܩܘܼ̈ܒܼܠܵܝܵܬܼܵܐ : ܗܵܝ̇ ܕܠܵܐ ܫܸܦܪܲܬ̤ ܠܹܗ ܠܡܵܪܲܢ ܐܲܠܵܗܵܐ : ܕܢܸܬܸܠ ܠܹܗ ܠܲܟܼܝܵܢܲܢ ܗܵܕܹܐ ܒܥܵܠܡܵܐ ܗܵܢܵܐ : ܕܢܸܗܘܸܐ ܡܸܬܼܒܲܛܠܝܼܢܲܢ ܡ̣ܢ ܥܲܡܠܵܐ ܓܡܝܼܪܵܐܝܼܬܼ . ܘܲܒܼܗܵܢܵܐ ܪܸܥܝܵܢܵܐ ܬܸܬܼܪܫܸܠ ܒܲܦܤܵܩ ܤܲܒܼܪܵܐ : ܘܲܬܼܦܘܼܫ ܡ̣ܢ ܪܲܗܛܵܟ . ܐܸܠܵܐ ܠܲܡ ܕܲܥ : ܕܟܼܠܗܘܿܢ ܩܲܕܝܼ̈ܫܹܐ ܒܗܵܢܵܐ ܥܲܡܠܵܐ ܥܲܡܠܵܐ ܪܡܹܝܢ : ܟܡܵܐ ܕܐܝܼܬܲܝܢ ܒܥܵܠܡܵܐ ܗܵܢܵܐ : ܐܵܦܸܢ ܒܘܼܝܵܐܵܐ ܝܲܬܝܼܪܵܐ ܥܲܡ ܗܵܕܹܐ pb. 497 ܐܝܼܬܼ ܠܲܢ ܒܟܸܤܝܵܐ . ܒܗܵܝ̇ ܕܟܼܠܝܘܿܡ ܘܲܒܼܟܼܠܥܸܕܵܢ ܡܸܬܿܬܲܒܼܥܝܼܢܲܢ ܕܢܸܬܸܠ ܒܘܼܩܝܵܐ ܕܚܘܼܒܲܢ ܠܐܲܠܵܗܵܐ : ܒܬܲܟܼܬܘܼܫܵܐ ܕܠܘܼܩܒܲܠ ܢܸܤܝܼ̈ܘܿܢܹܐ . ܘܗܵܕܹܐ ܗ̣̄ܝ ܗܵܝ̇ ܕܠܵܐ ܢܲܟܼܪܸܐ : ܗܵܢܵܘ ܕܹܝܢ : ܕܠܵܐ ܢܸܬܼܩܲܛܲܥ ܒܐܵܓܼܘܿܢܲܢ : ܘܗܵܟܲܢܵܐ ܡܛܲܝܒܼܵܐ ܐܘܼܪܚܲܢ . ܗܵܘ̇ ܓܹܝܪ ܕܡ̣ܢ ܗܵܢܵܐ ܡܫܲܓܼܢܲܢ : ܡܢܵܬܼܵܐ ܗ̄ܘ̣ ܕܕܹܐܒܹ̈ܐ . ܠܡܸܬܿܕܲܡܵܪܘܼ ܒܗܵܢܵܐ ܩܲܕܝܼܫܵܐ : ܕܲܒܼܡܸܠܬܼܵܐ ܙܥܘܿܪܬܵܐ : ܐܲܝܟܲܢ ܫܲܪܪܹܗ ܠܦܵܤܘܿܩܵܐ ܗܵܢܵܐ ܤܒܼܝܼܣ ܒܤܘܼ̈ܟܵܠܹܐ : ܘܫܲܩܠܹܗ ܠܦܘܼܠܵܓܼܵܐ ܓܡܝܼܪܵܐܝܼܬܼ ܡ̣ܢ ܪܸܥܝܵܢܹܗ ܕܩܵܪܘܿܝܵܐ . ܗܵܘ̇ ܠܲܡ ܕܡ̣ܢ ܗܵܢܵܐ ܡܫܲܓܼܢܲܢ : ܡܢܵܬܼܵܐ ܗ̄ܘ̣ ܕܕܹܐܒܹ̈ܐ . ܟܹܐܡܲܬܼ ܕܲܕܼܠܵܐ ܐܘܼܪܚܵܐ ܡܸܬܼܪܲܥܸܐ ܠܡܸܪܕܵܐ : ܗܵܘ̇ ܡ̇ܢ ܕܗܵܢܵܐ ܡܤܵܡ ܒܪܸܥܝܵܢܵܐ ܩܢܸܐ : ܘܒܲܠܚܘܿܕܼܵܝܘܼܬܼ ܫܒܼܝܼܠܵܐ ܕܠܵܐ ܕܪܝܼܫ ܠܐܲܒܼ̈ܗܵܬܼܵܐ ܨܵܒܹ̇ܐ ܠܡܸܪܕܵܐ . ܕܡܸܛܠܗܵܕܹܐ ܩܲܢܝܼܛ : ܕܲܡܢܵܬܼܵܐ ܗܵܘܹ̇ܐ ܕܕܹܐܒܹ̈ܐ ܥܲܬܝܼ̈ܩܹܐ ܥܛܝܼ̈ܦܝ ܠܒܼܘܼ̈ܫܹܐ ܕܐܸܡܪܹ̈ܐ : ܠܡܸܓܼܢܲܒܼ ܢܲܦ̈ܫܵܬܼܵܐ ܤܲܟܼ̈ܠܵܬܼܵܐ ܒܐܸܤܟܹܡ ܫܪܵܪܵܐ ܠܒܼܝܼܫܘܼܬܼܗܘܿܢ . ܗܵܝ̇ ܕܲܒܼܥܸܕܵܢ ܚܲܕܼܘܼܬܼܵܐ ܢܚܘܼܪ ܠܐܘܼܠܨܵܢܵܐ : ܗܵܕܹܐ ܡܵܘܕܲܥ : ܕܐܸܡܲܬܼܝ ܕܡ̣ܢ ܡܲܥܒܿܕܼܵܢܘܼܬܼܵܐ ܕܛܲܝܒܿܘܼܬܼܵܐ ܡܸܢܫܹܠܝ ܢܵܦ̇ܠܝܼܡ ܒܢܲܦܫܵܟܼ ܙܵܘ̈ܥܹܐ ܪܵܘܪ̈ܒܹܐ : ܘܬܸܡܗܵܐ ܕܲܚܙܵܬܼܵܐ ܕܡܲܕܥܵܐ ܕܥܲܠ ܐܲܝܠܹܝܢ ܕܲܡܥܲܠܹܝܢ ܡ̣ܢ ܟܝܵܢܵܐ : ܐܲܝܟܼ ܕܐܸܡ݂ܲܪ ܛܘܼܒܼܵܢܵܐ ܐܹܘܲܓܼܪܝܼܣ : ܕܐܸܡܲܬܼܝ ܕܡܲܠܲܐܟܹ̈ܐ ܩܲܕܝܼ̈ܫܹܐ ܩܵܪܒܿܝܼܢ ܨܹܐܕܲܝܢ : ܡܵܠܹ̇ܝܢ ܠܲܢ ܚܙܵܬܼܵܐ ܪܘܼܚܵܢܵܝܬܼܵܐ . ܘܟܼܠܗܘܿܢ ܗܵܢܘܿܢ ܕܕܲܠܩܘܼܒܼܠܵܐ ܡܫܲܢܹܝܢ : ܘܗܵܘܹ̇ܐ ܫܲܝܢܵܐ ܘܒܼܘܼܠܗܵܝܵܐ ܕܠܵܐ ܡܸܬܼܡܲܠܲܠ . ܒܙܲܒܼܢܵܐ ܕܗܵܘܹ̇ܐ ܐܲܢ̄ܬܿ ܠܲܡ ܒܕܲܐܝܟܼ ܗܵܠܹܝܢ : ܕܐܲܓܿܢܲܬ̤ ܛܲܝܒܿܘܼܬܼܵܐ : ܘܩܲܪܝܼܒܼܝܼܢ ܘܲܚܕܼܝܼܪܝܼܢ ܡܲܠܲܐܟܹ̈ܐ ܩܲܕܝܼ̈ܫܹܐ : ܘܡܸܛܠܗܵܕܹܐ ܐܸܬܿܕܚܸܩܘ ܠܗܘܿܢ ܡ̣ܢ ܘܲܥܕܵܟܼܸ ܟܠܗܘܿܢ ܕܲܡܢܲܤܹܝܢ ܠܵܟܼ : ܠܵܐ ܬܸܬܿܪܝܼܡ pb. 498 ܘܬܸܤܒܲܪ ܒܢܲܦܫܵܟܼ : ܐܲܝܟܼ ܗܵܘ̇ ܕܡܲܛ̣ܝܼܬܿ ܠܵܟܼ ܡܸܟܹܝܠ ܠܲܠܡܹܐܢܵܐ ܠܵܐ ܡܸܬܿܬܿܙܝܼܥܵܢܵܐ ܘܠܵܐܐܲܪ ܠܵܐ ܡܸܫܬܲܚܠܦܵܢܵܐ : ܘܲܓܼܡܝܼܪܵܐܝܼܬܼ ܐܸܬܼܥܲܠ̣ܝܼܬܿ ܠܵܟܼ ܡ̣ܢ ܗܵܢܵܐ ܥܘܼܒܵܐ ܘܤܲܩܘܼܒܼܠܵܝܘܼܬܼܵܐ ܕܡܲܫܒܹ̈ܐ ܕܒܼܵܗ̇ : ܘܠܲܝܬܿ ܬܘܼܒܼ ܒܥܸܠܕܒܼܵܒܼܵܐ ܐܵܦܠܵܐ ܦܸܓܼܥܹ̈ܐ ܒܝܼ̈ܫܹܐ . ܕܤܲܓܝܼ̈ܐܹܐ ܗܘ̤ܵܘ ܕܗܵܠܹܝܢ ܐܸܬܼܪܲܥܝܼܘ : ܘܲܢܦܲܠܘ ܒܩܹܘܲܢܕܹܝܢܘܿܣ : ܐܲܝܟܼ ܕܐܸܡ݂ܲܪ ܐܹܘܲܓܼܪܝܼܣ : ܐܵܘ ܟܹܝܬܼ ܬܘܼܒܼ ܐܲܝܟܼ ܗܵܘ̇ ܕܡ̣ܢ ܤܲܓܝܼ̈ܐܹܐ ܪܲܒܿ ܐܲܢ̄ܬܿ . ܘܙܵܕܼܩܵܐܝܼܬܼ ܟܹܐܡܲܬܼ ܐܝܼܬܲܝܟ ܒܗܵܠܹܝܢ : ܘܲܐ̄ܚܪ̈ܵܢܹܐ ܠܲܡ ܡܸܛܠ ܒܨܝܼܪܘܼܬܼܵܐ ܕܕܼܘܼܒܵܪ̈ܲܝܗܘܿܢ : ܐܵܘ ܒܲܕܼܠܵܐ ܠܲܡ ܤܵܦ̇ܩܵܐ ܝܑܼܕܲܥܬܼܗܘܿܢ ܓܠܝܼܙܝܼܢ ܡ̣ܢ ܕܐܲܝܟܼ ܗܵܠܹܝܢ . ܐܸܢܵܐ ܠܲܡ ܒܘܵܠܝܼܬܼܵܐ : ܘܡܸܟܹܝܠ ܡܲܛ̇ܝܼܬܼ ܠܢܲܟܼܦܘܼܬܼܵܐ ܓܡܝܼܪܬܵܐ : ܘܲܠܕܲܪܲܓܼܵܐ ܕܪܘܼܚܵܢܘܼܬܼܵܐ : ܘܲܠܚܘܼܕܵܬܼܵܐ ܕܠܵܐ ܫܘܼܚܠܵܦ . ܐܸܠܵܐ ܐܲܝܵܬܼܵܐ ܥܲܠ ܒܵܠܵܟܼ : ܠܚܘܼ̈ܫܵܒܹܐ ܛܲܡ̈ܐܹܐ ܘܲܠܨܲܠܡܹ̈ܐ ܡܫܲܟܿܪܹ̈ܐ ܕܐܸܬܼܩܒܲܥܘ ܒܪܸܢܝܵܢܵܟܼ ܒܲܙܒܲܢ ܟܝܼܡܘܿܢܵܐ : ܘܠܲܫܓܼܘܼ̈ܫܝܹܐ ܘܠܵܐ ܡܛܲܟܿܤܘܼܬܼܵܐ ܕܚܘܼ̈ܫܵܒܹܐ ܕܲܤܥ̣ܵܘ ܥܠܲܝܟܼ ܡ̣ܢ ܩܕܼܵܡ ܩܲܠܝܼܠ : ܒܥܲܡܛܵܢܵܐ ܗܵܘ̇ ܚܲܫܝܼܟܼܵܐ . ܘܕܲܐܝܟܲܢ ܕܠܝܼܠܵܐܝܼܬܼ ܐܸܬܼܪܟܸܢܬܿ ܠܘܵܬܼ ܚܲܫܹ̈ܐ ܘܐܸܬܼܥܢܝܼܬܿ ܥܲܡܗܘܿܢ ܒܲܙܒܲܢ ܕܠܘܼܚܝܵܐ ܕܪܸܥܝܵܢܵܐ : ܘܠܵܐ ܒܗܸܬܬܿ ܡ̣ܢ ܚܵܘܪܵܐ ܐܲܠܵܗܵܝܵܐ : ܘܡ̣ܢ ܡܵܘܗ̈ܒܼܵܬܼܵܐ ܘܫܘܼ̈ܟܵܢܹܐ ܕܩܲܒܸܠܬܿ . ܘܕܲܥ ܕܗܵܠܹܝܢ ܟܠܗܹܝܢ : ܕܬܸܬܼܡܲܟܲܟܼ ܠܲܝܬܿܝܲܬ̤ ܥܠܲܝܟ ܒܛܝܼܠܘܼܬܹܗ ܕܐܲܠܵܗܵܐ : ܗܵܝ̇ ܕܲܡܦܲܪܢܤܵܐ ܠܟܼܠܚܲܕܼ ܚܲܕܼ ܡܸܢܲܢ ܐܲܝܟܼ ܕܥܵܕܼܪܵܐ ܠܹܗ . ܘܐܸܢ ܡܸܬܿܬܿܪܝܼܡ ܐܲܢ̄ܬܿ ܒܡܵܘܗ̈ܒܼܵܬܼܵܗ̇ : ܫܵܒܼ̇ܩܵܐ ܠܵܟܼ : ܘܲܓܼܡܝܼܪܵܐܝܼܬܼ ܢܵܦܹ̇ܠ ܐܲܢ̄ܬܿ ܒܤܘܼܥܪ̈ܵܢܹܐ : ܒܗܵܠܹܝܢ ܕܲܒܼܗܹܝܢ ܒܚܘܼ̈ܫܵܒܹܐ ܡܸܬܼܢܲܤܸܐ ܐܲܢ̄ܬܿ . ܡܵܕܹܝܢ : ܕܲܥ : ܕܗܵܕܹܐ ܬܘܼܒܼ ܕܩܝܼܡ ܐܲܢ̄ܬܿ : ܠܵܐ ܕܝܼܠܵܟܼ ܐܝܼܬܹܝܗ̇ : ܘܠܵܐ ܕܲܡܝܲܬܿܪܘܼܬܼܵܟܼ . ܐܸܠܵܐ ܛܲܝܒܿܘܼܬܼܵܐ ܗ̣̄ܝ ܕܲܛܥܝܼܢܵܐ ܠܵܟܼ ܥܲܠ pb. 499 ܦܲܤܹ̈ܐ ܕܐܝܼ̈ܕܹܝܗ̇ : ܕܠܵܐ ܬܸܬܿܙܝܼܥ . ܗܵܠܹܝܢ ܠܲܡ ܐܲܝܵܬܐ ܥܲܠ ܒܵܠܵܟܼ ܒܲܙܒܲܢ ܚܲܕܼܘܼܬܼܵܐ : ܟܲܕܼ ܡܸܬܿܬܿܪܝܼܡ ܚܘܼܫܵܒܼܵܟܼ : ܐܵܡܲ݁ܪ ܐܲܒܼܘܼܢ ܩܲܕܝܼܫܵܐ : ܘܲܒܼܟܼܝܼ ܘܕܲܡܲܥ . ܘܐܸܬܼܓܲܪܓܲܚ ܥܲܠ ܥܘܼ̈ܗܕܵܢܹܐ ܕܫܵܪ̈ܥܵܬܼܵܟܼ ܕܒܲܙܒܲܢ ܡܸܫܬܲܒܼܩܵܢܘܼܬܼܵܟܼ : ܕܲܟܼܒܲܪ ܡܸܫܬܵܘܙܲܒܼ ܐܲܢ̄ܬܿ ܒܗܵܕܹܐ ܕܬܸܩܢܸܐ ܡܸܢܗܹܝܢ ܡܲܟܿܝܼܟܼܘܼܬܼܵܐ . ܒܪܲܡ ܕܹܝܢ : ܠܵܐ ܢܸܦܤܘܿܩ ܤܲܒܼܪܵܐ ܕܢܲܦܫܵܟܼ : ܐܸܠܵܐ ܒܚܘܼ̈ܫܵܒܹܐ ܕܡܲܟܿܝܼܟܼܘܼܬܼܵܐ ܚܲܤܵܐ ܚܛܵܗܲܝ̈ܟ . ܡܲܟܿܝܼܟܼܘܼܬܼܵܐ : ܘܐܵܦ ܒܸܠܥܵܕܼ ܡ̣ܢ ܥܲܡ̈ܠܹܐ : ܚܛܵܗܹ̈ܐ ܤܲܓܝܼ̈ܐܹܐ ܡܚܲܤܝܵܐ . ܥܲܡܠܹ̈ܐ ܕܹܝܢ ܕܠܵܐ ܡܲܟܿܝܼܟܼܘܼܬܼܵܐ : ܕܲܠܩܘܼܒܼܠܵܐ : ܐܲܝܟܼ ܕܐܵܦ ܕܠܵܐ ܝܘܼܬܼܪܵܢ ܐܸܢܘܿܢ : ܐܸܠܵܐ ܘܲܠܒܼܝܼ̈ܫܵܬܼܵܐ ܤܲܓܝܼ̈ܐܵܬܼܵܐ ܡܥܲܬܕܹܝܢ ܠܲܢ . ܡܵܕܹܝܢ ܚܲܤܵܐ ܚܛܵܗܲܝ̈ܟ ܒܡܲܟܿܝܼܟܼܘܼܬܼܵܐ : ܐܲܝܟܼ ܕܐܸܡ̇ܪܹܬܼ . ܐܲܝܟܼ ܡܸܠܚܵܐ ܠܲܡ ܠܟܼܠ ܡܹܐܟܼ̈ܠܵܢ : ܗܵܟܲܢܵܐ ܡܲܟܿܝܼܟܼܘܼܬܼܵܐ ܠܟܼܠ ܡܝܲܬܿܪ̈ܵܢ . ܥܘܼܫܢܵܐ ܕܲܚܛܵܗܹ̈ܐ ܤܲܓܝܼ̈ܐܹܐ : ܡܸܫܟܿܚܵܐ ܬܵܒܼܒܵܐ ܗܵܕܹܐ . ܥܲܠ ܗܵܕܹܐ ܐܵܠ̇ܨܵܐ ܡܵܕܹܝܢ : ܕܪܸܥܝܵܢܵܐ ܢܸܚܲܫ ܐܲܡܝܼܢܵܐܝܼܬܼ : ܒܡܘܼܟܵܟܼܵܐ ܘܲܒܼܚܲܫܵܐ ܕܦܘܼܪܫܵܢܵܐ . ܘܗ̤ܝ ܗܵܕܹܐ ܐܸܢ ܢܸܩܘܸܐ : ܥܵܒܼ̇ܕܵܐ ܠܲܢ ܒܪܵܐ ܕܐܲܠܵܗܵܐ . ܘܲܕܼܸܠܵܐ ܦܘܼܠܚܵܢܵܐ : ܡܝܲܬܪܹ̈ܐ ܡܩܝܼܡܵܐ ܠܲܢ ܩܕܼܵܡ ܐܲܠܵܗܵܐ . ܐܲܝܟܼ ܕܐܵܦ ܒܸܠܥܵܕܹܝܗ̇ : ܤܪܝܼܩ ܗ̄ܘ̣ ܟܠ ܦܘܼܠܚܵܢ ܘܟܼܠ ܡܝܲܬܪܘܼ ܘܥܲܡ̈ܠܝܼܢ . ܡܵܕܹܝܢ : ܫܘܼܠܵܦܵܐ ܗ̄ܘ̣ ܕܪܸܥܝܵܢܵܐ ܒܵܥܹ̇ܐ ܐܲܠܵܗܵܐ . ܒܪܸܥܝܵܢܵܐ ܗ̄ܘ̣ ܡܸܬܼܝܲܬܿܪܝܼܢܲܢ : ܘܲܒܪܸܥܝܵܢܵܐ ܗ̄ܘ̣ ܡܸܬܿܬܿܫܝܼܛܝܼܢܲܢ . ܒܲܠܚܘܿܕܼܵܝܘܼܬܼܵܗ̇ ܗܵܟܹܝܠ ܤܵܦ̇ܩܵܐ ܗܵܕܹܐ ܕܠܵܐ ܬܲܥܕܝܼܪܵܐ : ܕܲܬܼܩܘܼܡ ܩܕܼܵܡ ܐܲܠܵܗܵܐ ܘܲܬܼܡܲܠܸܠ ܚܠܵܦܲܝܢ . ܘܐܵܘܕܵܐ ܠܐܲܠܵܗܵܐ ܕܠܵܐ ܫܲܠܘܵܐ : ܕܟܲܕܼ ܐܲܝܢܵܐ ܟܝܵܢܵܐ ܬܵܚܘܿܒܼܵܐ ܘܲܕܼܠܝܼܠ ܠܡܸܨܛܲܠܝܵܢܘܼܬܼܵܐ ܩܢܸܐ ܐܲܢ̄ܬܿ : ܒܥܘܼܕܼܪܵܢܵܐ ܕܛܲܝܒܿܘܼܬܼܵܐ ܠܐܲܝܟܵܐ ܡܸܬܼܥܲܠܸܐ ܐܲܢ̄ܬܿ ܒܲܙܒܲܢ ܙܒܲܢ : ܘܠܲܐܝܠܹܝܢ ܡܵܘܗ̈ܒܼܵܬܼܵܐ : ܘܲܒܼܡܵܢܵܐ pb. 500 ܗܵܘܹ̇ܐ ܐܲܢ̄ܬܿ ܠܥܸܠ ܡ̣ܢ ܟܝܵܢܵܟܼ ؟ ܘܐܸܡܬܼܝ ܕܡܸܫܬܿܒܸܩ ܐܲܢ̄ܬܿ : ܥܕܲܡܵܐ ܠܐܲܝܟܵܐ ܡܸܬܿܬܲܚܬܸܐ ܐܲܢ̄ܬܿ : ܘܩܵܢܹ̇ܐ ܐܲܢ̄ܬܿ ܗܵܘܢܵܐ ܕܲܒܼܥܝܼܪܵܐ ؟ ܘܐܸܬܿܕܲܟܼܸܪ ܠܕܼܵܘܝܘܼܬܼ ܟܝܵܢܵܟܼ : ܘܠܲܕܼܠܝܼܠܘܼܬܼܫ ܫܘܼ̈ܚܠܵܦܹܐ ܕܢܲܩܝܼܦܵܐ ܠܵܟܼ : ܕܐܵܦ ܚܲܕܼ ܡ̣ܢ ܤܵܒܹ̈ܐ ܩܲܕܝܼ̈ܫܹܐ ܐܵܡܲ݁ܪ : ܡܵܐ ܠܲܡ ܕܐܵܬܹ̇ܐ ܠܵܟܼ ܚܘܼܫܵܒܼܵܐ ܕܪܵܡܘܼܬܼܵܐ : ܕܢܹܐܡܲܪ ܒܥܘܼܗܕܵܢܵܐ ܕܲܡܝܲܬܪ̈ܵܬܼܵܟܼ : ܐܸܡܲܪ : ܤܵܒܼܵܐ : ܚܙܝܼ ܙܵܢܝܘܼܬܼܵܟܼ ! ܠܗܵܕܹܐ ܙܵܢܝܘܼܬܼܵܐ ܕܲܒܼܙܲܒܼܢܵܐ ܕܡܸܫܬܲܒܼܩܵܢܘܼܬܼܵܐ : ܐܵܡܲ݁ܪ : ܕܲܒܼܚܘܼܫܵܒܼܵܐ ܡܸܬܼܢܲܤܸܐ . ܗܵܝ̇ ܕܲܠܘܵܬܼ ܟܠܢܵܫ ܡܦܲܪܢܤܵܐ ܛܲܝܒܿܘܼܬܼܵܐ : ܐܸܢ ܩܪܵܒܼܵܐ ܘܐܸܢ ܥܘܼܕܼܪܵܢܵܐ : ܠܦܘܼܬܼ ܕܥܵܕܼܪܵܐ ܠܲܢ . ܚ̣ܙܲܝܬܿ ܠܗܵܢܵܐ ܤܵܒܼܵܐ ܬܡܝܼܗܵܐ : ܐܲܝܟܲܢ ܦܫܝܼܩܵܐܝܼܬܼ ܐܲܡ̣ܪܵܗ̇ ܠܲܨܒܼܘܼܬܼܵܐ ؟ ܡܵܐ ܠܲܡ ܕܐܵܬܹ̇ܐ ܠܵܟܼ ܚܘܼܫܵܒܼܵܐ ܕܪܵܡܘܼܬܼܵܐ : ܡܸܛܠ ܡܥܲܠܝܘܼܬܼܵܐ ܕܕܼܘܼܒܵܪ̈ܲܝܟ : ܐܸܡܲܪ : ܤܵܒܼܵܐ : ܚܙܝܼ ܙܵܢܝܘܼܬܼܵܟܼ ! ܓܲܠܝܵܐ ܗ̣̄ܝ ܓܹܝܪ : ܕܗܵܕܹܐ ܠܘܵܬܼ ܐ̄ܢܵܫ ܪܲܒܵܐ ܐܵܡܲ݁ܪ ܗ̄ܘ̣ܵܐ ܠܵܗ̇ ܤܵܒܼܵܐ ܗܵܢܵܐ : ܒܲܕܼܸܠܵܐ ܡܲܨܝܵܐ ܕܢܸܬܼܠܲܙܙܘܼܢ ܡ̣ܢ ܚܘܼ̈ܫܵܒܹܐ ܕܪܵܡܘܼܬܼܵܐ : ܐܸܠܵܐ ܐܲܝܠܹܝܢ ܕܲܒܼܛܲܟܼܤܵܐ ܡܥܲܠܝܵܐ ܘܲܒܼܕܼܘܼܒܵܪܵܐ ܕܫܵܘܹ̇ܐ ܠܩܘܼܠܵܤܵܐ ܩܵܝ̇ܡܝܼܢ . ܒܗܵܝ̇ ܕܗܵܢܵܐ ܚܲܫܵܐ : ܡ̣ܢ ܒܵܬܼܪ ܡܝܲܬܪܘܼܬܼܵܐ ܕܐܸܬܼܦܲܠܚܲܬ̤ : ܤܵܥܹ̇ܐ ܥܲܠ ܢܲܦܫܵܐ : ܕܲܢܤܲܪܩܝܼܗ̇ ܡ̣ܢ ܦܘܼܠܚܵܢܵܗ̇ . ܐܵܦ ܡ̣ܢ ܚܕܼܵܐ ܡ̣ܢ ܐܸܓܿܪ̈ܵܬܹܗ ܕܝܼܠܹܗ ܕܛܘܼܒܼܵܢܵܐ ܡܵܩܵܪܝܼܣ : ܡܸܫܟܲܚ ܐܲܢ̄ܬܿ ܕܬܹܐܠܲܦ ܐܸܢ ܬܸܨܒܸܐ . ܕܟܲܕܼ ܒܐܲܝܠܹܝܢ ܕܲܪ̈ܓܹܐ ܩܵܝ̇ܡܝܼܢ : ܐܲܝܠܹܝܢ ܡܸܫܬܲܒܼܩܝܼܢ ܥܠܲܝܗܘܿܢ ܠܡܸܬܼܢܲܤܵܝܘܼ ܒܗܹܝܢ ܩܲܕܝܼ̈ܫܹܐ . ܐܝܼܬܹܝܗ̇ ܕܹܝܢ ܐܸܓܲܪܬܵܐ ܗܵܝ̇ : ܐܲܒܼܵܐ ܡܵܩܵܪܝܼܣ ܟܬܲܒܼ ܠܟܼܠܗܘܿܢ ܒܢܵܘ̈ܗܝ ܚܲܒܿܝܼ̈ܒܹܐ : ܟܲܕܼ ܡܵܘܕܲܥ ܬܲܡܵܢ ܢܲܗܝܼܪܵܐܝܼܬܼ : ܕܐܲܝܟܲܢ ܡܸܬܼܦܲܪܢܤܝܼܢ ܡ̣ܢ ܐܲܠܵܗܵܐ : ܩܪ̈ܵܒܹܐ ܘܥܘܼܕܼܪ̈ܵܢܹܐ ܕܛܲܝܒܿܘܼܬܼܵܐ . ܕܲܒܼܗܘܿܢ ܒܗܵܠܹܝܢ ܫܸܦܪܲܬ̤ ܠܚܸܟܼܡܬܹܗ ܕܐܲܠܵܗܵܐ ܕܢܸܬܿܕܲܪܫܘܼܢ : ܟܡܵܐ ܕܲܒܼܚܲܝܹ̈ܐ ܗܵܠܹܝܢ pb. 501 ܪܡܹܝܢ ܚܠܵܦ ܡܝܲܬܿܪܘܼܬܼܵܐ : ܒܐܵܓܼܘܿܢܵܐ ܕܠܘܼܩܒܲܠ ܚܛܝܼܬܼܵܐ . ܐܲܝܟܼ ܕܲܒܼܟܼܠܙܒܲܢ : ܠܘܵܬܹܗ ܢܸܗܘܸܐ ܬܠܸܐ ܚܝܵܪܗܘܿܢ . ܒܚܵܘܪܵܐ ܐܲܡܝܼܢܵܐ ܕܲܠܘܵܬܹܗ : ܢܸܬܼܪܲܒܸܐ ܒܗܘܿܢ ܚܘܼܒܹܗ ܩܲܕܝܼܫܵܐ . ܕܟܲܕܼ ܐܲܡܝܼܢܵܐܝܼܬܼ ܡ̣ܢ ܚܹܐܦܵܐ ܕܚܲܫܹ̈ܐ ܘܩܸܢܛܵܐ ܕܡܸܨܛܲܠܝܵܢܘܼܬܼܵܐ ܠܘܵܬܹܗ ܢܸܪܗܛܘܼܢ : ܢܸܫܬܲܪܪܘܼܢ ܒܗܲܝܡܵܢܘܼܬܼܵܐ ܘܤܲܒܼܪܵܐ ܘܚܘܼܒܵܐ . ܗܵܠܹܝܢ ܗܵܠܹܝܢ ܗܵܟܹܝܠ : ܠܵܘ ܠܐܲܝܠܹܝܢ ܕܐܲܡܝܼܢܝܼܢ ܨܹܝܕܼ ܒܢܲܝ̈ܢܵܫܵܐ ܘܦܵܗܹ̇ܝܢ ܒܟܼܠܕܘܼܟ : ܘܒܲܐܡܝܼܢܘܼ ܒܤܘܼܥܪ̈ܵܢܹܐ ܘܲܒܼܚܲܫܹ̈ܐ ܛܲܡ̈ܐܹܐ ܫܲܪܝܵܐܝܼܬܼ ܐܲܡܝܼܪ̈ܲܢ . ܘܐܵܦܠܵܐ ܠܐܲܝܠܹܝܢ ܕܙܲܕܝܼܩܘܼܬܼܵܐ ܒܲܥ̇ܒܼܵܕܹ̈ܐ ܕܲܠܒܲܪ ܡ̣ܢ ܫܸܠܝܵܐ ܦܵܠ̇ܚܝܼܢ : ܘܲܒܼܪܸ̈ܓܼܫܹܐ ܡܸܬܿܬܿܨܝܼܕܝܼܢ ܒܟܼܠܫܵܥ : ܘܲܒܼܟܼܠܙܒܲܢ ܒܩܹܘܲܢܕܹܝܢܘܿܣ ܕܡܲܦܘܼܠܬܼܵܐ ܡܩܝܼܡܵܐ ܠܗܘܿܢ ܐܵܢܲܢܩܹܐ ܕܐܲܝܠܹܝܢ ܕܲܒܼܗܘܿܢ ܦܵܓܼ̈ܥܵܢ ܠܒܲܪ ܡ̣ܢ ܨܒܼܝܵܢܗܘܿܢ : ܒܓܸܕܼܫܹ̈ܐ ܕܠܵܐ ܪܥܹܝܢ . ܗܵܝ̇ ܕܠܵܘ ܒܲܠܚܘܿܕܼ ܚܘܼܫܵܒܲܝ̈ܗܘܿܢ : ܐܸܠܵܐ ܐܵܦܠܵܐ ܠܪܸ̈ܓܼܫܲܝܗܘܿܢ ܡܨܹܝܢ ܠܡܸܛܲܪ ܓܡܝܼܪܵܐܝܼܬܼ . ܐܸܠܵܐ ܠܐܲܝܠܹܝܢ ܕܒܲܙܗܝܼܪܘܼܬܼܵܐ ܪܲܒܿܬܼܵܐ ܢܵܛܪܝܼܢ ܦܲܓܼܪ̈ܲܝܗܘܿܢ ܘܚܘܼܫܵܒܲܝ̈ܗܘܿܢ : ܘܡܲܪܚܩܝܼܢ ܠܲܓܼܡܵܐ ܡ̣ܢ ܫܓܼܘܼ̈ܫܝܹܐ ܘܥܸܢܝܵܢܹ̈ܐ ܕܲܒܼܢܲܝ̈ܢܵܫܵܐ : ܘܲܫܒܼܝܼܩܘܼܬܼܵܐ ܕܟܼܠܡܸܕܸܡ ܘܐܵܦ ܢܲܦܫܗܘܿܢ : ܐܸܤܬܲܦܸܩܘ ܠܡܸܛܲܪ ܗܵܘܢܗܘܿܢ ܒܲܨܠܘܿܬܼܵܐ : ܘܲܡܫܲܚܠܦܘܼܬܼ ܦܘܼܪ̈ܢܵܤܹܐ ܕܡ̣ܢ ܛܲܝܒܿܘܼܬܼܵܐ ܡܩܲܒܿܠܝܼܢ ܒܓܼܵܘ ܫܸܠܝܵܐ ܓܡܝܼܪܵܐ . ܘܲܬܼܚܹܝܬܼ ܕܪܵܥܵܐ ܕܝܼܕܲܥܬܹܗ ܕܡܵܪܝܵܐ ܡܸܬܼܪܲܒܹܝܢ : ܘܡܸܬܼܚܲܟܿܡܝܼܢ ܡ̣ܢ ܪܘܼܚܵܐ ܟܲܤܝܵܐܝܼܬܼ : ܒܫܸܠܝܵܐ ܕܡ̣ܢ ܤܘܼܥܪ̈ܵܢܹܐ ܘܲܚܙܵܬܼܵܐ ܕܨܸܒܼ̈ܘܵܬܼܵܐ : ܘܲܩܢܹܝܢ ܡܝܼܬܼܘܼܬܼ ܪܸܥܝܵܢܵܐ ܕܡ̣ܢ ܥܵܠܡܵܐ . ܚܲܫܹ̈ܐ : ܠܵܐ ܡܵܝ̇ܬܝܼܢ . ܥܸܢܝܵܢܵܐ ܕܹܝܢ : ܡܵܐܹ̇ܬܼ ܡܸܢܗܘܿܢ : ܒܪܲܚܝܼܩܘܼܬܼܵܐ ܕܡ̣ܢ ܨܸܒܼ̈ܘܵܬܼܵܐ ܘܥܘܼܕܼܪܵܢܵܐ ܕܛܲܝܒܿܘܼܬܼܵܐ . ܕܲܒܼܟܼܠܹܗ ܓܹܝܪ ܟܝܵܢܵܐ ܡܲܠܵܠܵܐ ܥܵܒܼ̇ܪܵܐ ܡܸܨܛܲܠܝܵܢܘܼܬܼܵܐ ܕܠܵܐ ܦܘܼܪܵܫ : ܘܫܘܼܚ̈ܠܵܦܹܐ ܥܵܒܼ̇ܪܝܼܢ ܥܲܠ ܟܠܒܲܪܢܵܫ ܒܟܼܠܗܘܿܢ ܥܸܕܵܢܵܘ̈ܗܝ : ܥܲܡ ܗܵܝ̇ ܕܡ̣ܢ ܤܲܓܝܼ̈ܐܵܬܼܵܐ ܡܸܫܟܲܚ ܦܵܪܘܿܫܵܐ ܠܡܸܤܬܲܟܵܠܘܼ : ܐܸܠܵܐ ܢܸܤ̈ܝܵܢܹܐ ܕܗܘܹ̇ܝܢ ܠܘܵܬܹܗ ܒܟܼܠܝܘܿܡ : ܝܲܬܝܼܪܵܐܝܼܬܼ ܡܸܫܟܚܝܼܢ ܕܲܢܚܲܪܡܘܼܢܵܝܗܝ ܐܸܢ ܐܝܼܬܼܵܘܗܝ ܙܗܝܼܪܵܐ : ܘܲܢܛܝܼܪ ܒܕܼܝܼܠܹܗ . ܘܕܲܟܼܡܵܐ ܫܘܼܚ̈ܠܵܦܹܐ ܕܢܵܘܚܵܐ ܘܕܲܒܼܗܝܼܠܘܼܬܼܵܐ ܡܩܲܒܸܠ ܪܸܥܝܵܢܵܐ ܒܟܼܠܝܘܿܡ :  pb. 495  ܘܕܲܐܝܟܲܢ ܡ̣ܢ ܡܫܲܝܢܘܼܬܹܗ ܗܵܦܹ̇ܟܼ ܡܸܢܫܹܠܝ ܠܲܕܼܠܝܼܚܘܼܬܼܵܐ : ܟܲܕܼ ܥܸܠܬܼܵܐ ܡ̣ܢ ܕܘܼܟ ܠܲܝܬܿ ܠܹܗ : ܘܗܵܘܹ̇ܐ ܒܩܹܘܲܢܕܹܝܢܘܿܣ ܪܲܒܵܐ ܕܠܵܐ ܡܸܬܼܡܲܠܲܠ . ܘܠܵܗ̇ ܠܗܵܕܹܐ ܢܲܗܝܼܪܵܐܝܼܬܼ ܡܲܟܼܬܿܒܼܵܐ ܠܛܘܼܒܼܵܢܵܐ ܡܵܩܵܪܝܼܣ : ܒܲܒܼܛܝܼܠܘܼܬܼܵܐ ܤܲܓܝܼܐܬܼܵܐ ܘܲܒܼܝܲܨܝܼܦܘܼܬܼܵܐ : ܠܥܘܼܗܕܵܢܵܐ ܘܲܠܝܘܼܠܦܵܢܵܐ ܕܐܲܚܹ̈ܐ . ܕܠܵܐ ܢܸܤܛܘܿܢ ܠܲܦܤܵܩ ܤܲܒܼܪܵܐ ܒܙܲܒܼ̈ܢܹܐ ܕܫܘܼܚ̈ܠܵܦܹܐ ܕܲܠܩܘܼ̈ܒܼܠܵܝܹܐ : ܐܲܝܠܹܝܢ ܕܼܒܼܛܲܟܼܤܵܐ ܕܕܲܟܼܝܘܼܬܼܵܐ ܩܵܝ̇ܡܝܼܢ : ܐܸܡܲܬܼܝ ܕܗܵܘܹ̇ܐ ܠܘܵܬܼܗܘܿܢ ܓܸܕܼܫܵܐ ܒܲܕܡܘܼܬܼ ܐܵܐܲܪ . ܐܸܢܗ̤ܘ ܕܠܵܘ ܡ̣ܢ ܡܲܗܡܝܵܢܘܼܬܼܵܐ ܘܫܲܪܝܘܼܬܼܵܐ : ܐܸܠܵܐ ܒܛܲܟܼܤܗܘܿܢ ܪܵܕܹܝܢ ܗܵܘܹ̇ܝܢ ܠܘܵܬܼܗܘܿܢ ܓܸܕܼܫܹ̈ܐ ܕܤܘܼܒܵܠܵܐ ܠܢܝܼܫܵܐ ܕܬܲܪܥܝܼܬܼܗܘܿܢ . ܘܟܲܕܼ ܘܐܵܦ ܛܘܼܒܼܵܢܵܐ ܐܹܘܲܓܼܪܝܼܣ ܡܲܤܗܸܕܼ ܥܲܠ ܗܵܕܹܐ : ܐܲܝܟܼ ܕܡ̣ܢ ܢܸܤܝܵܢܵܐ ܚܲܬܝܼܬܼܵܐ . ܤܵܐܹ̇ܡ ܠܵܗ̇ ܒܲܟܼܬܼܵܒܹܗ : ܐܲܝܟܼ ܕܲܠܫܘܼܪܵܪܵܐ ܝܲܬܝܼܪܵܐ . ܕܠܵܐ ܢܸܤܒܲܪ ܐ̄ܢܵܫ ܕܐܲܝܟܼ ܕܐܵܬܼ̇ܝܵܐ : ܘܠܵܘ ܒܒܼܘܼܩܝܵܐ ܫܲܪܝܼܪܵܐ ܤܵܡܵܗ̇ ܛܘܼܒܼܵܢܵܐ ܡܵܩܵܪܝܼܣ ܒܐܸܓܲܪܬܹܗ . ܕܡ̣ܢ ܟܠ ܦܪܘܿܣ . ܐܲܝܟܼ ܕܡ̣ܢ ܬܪܹܝܢ ܤܵܗ̈ܕܹܐ ܫܲܪܝܼܪܹ̈ܐ ܕܐܲܝܟܼ ܗܵܠܹܝܢ : ܢܸܗܘܸܐ ܪܸܥܝܵܢܵܐ ܡܩܲܒܸܠ ܕܠܵܐ ܦܘܼܠܵܓܼ : ܠܒܼܘܼܝܵܐܹܗ ܒܙܲܒܼܢܵܐ ܕܤܘܼܢܩܵܢܵܐ . ܡܵܢܵܐ ܗܵܟܿܝܠ ؟ ܫܘܼܚ̈ܠܵܦܹܐ ܠܲܡ ܕܹܝܢ ܗܵܘܹ̇ܝܢ ܠܘܵܬܼ ܟܠܢܵܫ : ܒܲܕܼܡܘܼܬܼ ܐܵܐܲܪ . ܐܸܤܬܲܟܲܠ ܗܵܝ̇ ܕܲܠܘܵܬܼ ܟܠܢܵܫ . ܚܲܕܼ ܗ̄ܘ̣ ܓܹܝܪ ܟܝܵܢܵܐ . ܕܠܵܐ ܬܸܤܒܲܪ ܕܲܠܘܵܬܼ ܒܨܝܼܪܹ̈ܐ ܒܲܠܚܘܿܕܼ ܐܵܡܲ݁ܪ : ܓܡܝܼܪܹ̈ܐ ܕܹܝܢ ܡܚܲܪܪܝܼܢ ܡ̣ܢ ܫܘܼܚ̈ܠܵܦܹܐ : ܘܲܒܼܚܲܕܼ ܛܲܟܼܤܵܐ ܕܠܵܐ ܡܸܨܛܲܠܝܵܢܘܼܬܼܵܐ ܩܵܝ̇ܡܝܼܢ ܕܠܵܐ ܙܵܘܥܵܐ ܕܚܲܫܹ̈ܐ : ܐܲܝܟܼ ܕܐܵܡ̇ܪܝܼܢ ܡܨܲܠܝܵܢܹ̈ܐ . ܡܸܛܠ ܗܵܕܹܐ ܤܵܡܵܗ̇ : ܗܵܝ̇ ܕܲܠܘܵܬܼ ܟܠܢܵܫ . ܕܐܲܝܟܼ ܐܲܝܟܲܢܵܐ : ܐܘܿ ܛܘܼܒܼܵܢܵܐ ؟ ܒܲܕܼܓܼܘܿܢ : ܐܵܡܲ݁ܪ : ܐܝܼܬܼ : ܕܩܘܼܪܫܵܐ . ܘܒܼܵܬܲܪ ܩܲܠܝܼܠ : ܫܲܚܝܼܢܘܼܬܼܵܐ .  pb. 496  ܘܲܟܼܒܲܪ : ܒܲܪܕܵܐ . ܘܒܼܵܬܲܪ ܩܲܠܝܼܠ : ܨܲܚܘܵܐ . ܘܲܠܘܵܬܼ ܕܘܼܪܵܫܲܢ : ܗܵܟܲܢܵܐ . ܩܪܵܒܼܵܐ : ܘܥܘܼܕܼܪܵܢܵܐ ܕܛܲܝܒܿܘܼܬܼܵܐ . ܘܒܲܙܒܲܢ ܗܵܘ̇ܝܵܐ ܢܲܦܫܵܐ ܒܟܼܝܼܡܘܿܢܵܐ : ܘܤܵܥܹ̇ܝܢ ܥܠܹܝܗ̇ ܓܲܠܠܹ̈ܐ ܕܲܩܫܹܝܢ . ܘܬܼܘܼܒܼ ܗܵܘܹ̇ܐ ܫܘܼܚܠܵܦܵܐ : ܘܡܸܤܬܲܥܪܵܐ ܡ̣ܢ ܛܲܝܒܿܘܼܬܼܵܐ . ܘܡܵܠ̇ܝܵܐ ܚܲܕܼܘܼܬܼܵܐ ܠܠܸܒܵܐ ܘܲܫܠܵܡܵܐ ܕܡ̣ܢ ܐܲܠܵܗܵܐ : ܘܚܘܼ̈ܫܵܒܹܐ ܢܲܟܼܦܹ̈ܐ ܕܲܡܫܲܝܢܝܼܢ . ܗܵܝ̇ ܕܲܩܪܝܼܚܵܐܝܼܬܼ ܡܲܕܼܢܲܚ ܗܵܪܟܵܐ ܚܘܼ̈ܫܵܒܹܐ ܢܲܟܼ̈ܦܹܐ : ܥܲܠ ܒܲܥܪܝܼܪܵܝܘܼܬܼܵܐ ܘܛܲܡܐܘܼܬܼܵܐ ܕܐܲܝܠܹܝܢ ܕܡ̣ܢ ܩܕܵܪܡܹܝܗ̇ ܪܵܡܙܵܐ . ܘܲܡܙܲܗܲܪ ܡܵܕܹܝܢ : ܟܲܕܼ ܐܵܡܲ݁ܪ : ܕܒܼܵܬܲܪ ܗܵܠܹܝܢ ܚܘܼ̈ܫܵܒܹܐ ܢܲܟܼ̈ܦܹܐ ܘܲܡܫܲܝ̈ܢܹܐ : ܠܪܸܥܝܵܢܵܐ ܢܸܬܼܟܿܒܼܘܼܢ ܓܸܕܼܫܹ̈ܐ : ܠܵܐ ܢܲܟܼܪܸܐ ܘܢܸܦܤܘܿܩ ܤܲܒܼܪܵܐ . ܘܲܒܼܥܸܕܵܢ ܢܵܘܚܵܐ ܕܡ̣ܢ ܛܲܝܒܿܘܼܬܼܵܐ : ܠܵܐ ܢܸܫܬܲܒܼܗܲܪ . ܐܸܠܵܐ ܒܥܸܕܵܢ ܚܲܕܼܘܼܬܼܵܐ : ܢܚܘܼܪ ܠܐܘܼܠܨܵܢܵܐ . ܗܵܝ̇ ܕܠܵܐ ܢܲܟܼܪܸܐ ܐܸܢܗ̤ܘ ܕܢܸܬܼܟܿܒܼܘܼܢ ܓܸܕܼܫܹ̈ܐ : ܠܵܘ ܕܠܵܐ ܢܩܘܼܡ ܠܘܼܩܒܲܠܗܘܿܢ : ܘܚܵܕܼܝܵܐܝܼܬܼ ܢܩܲܒܸܠ ܐܸܢܘܿܢ ܪܸܥܝܵܢܵܐ ܐܵܡܲ݁ܪ : ܐܲܝܟܼ ܡ̇ܢ ܕܲܟܼܝܵܢܵܝܬܼܵܐ ܗ̣̄ܝ ܡܸܟܹܝܠ ܗܵܕܹܐ ܘܕܼܝܼܠܲܢ ܐܸܢܘܿܢ . ܐܸܠܵܐ ܕܠܵܐ ܬܩܘܼܡ ܒܲܦܤܵܩ ܤܲܒܼܪܵܐ : ܐܲܝܟܼ ܐ̄ܢܵܫ ܕܲܡܤܲܟܸܐ ܗ̄ܘ̣ܵܐ ܠܡܸܕܸܡ ܕܲܡܥܲܠܲܝ ܡ̣ܢ ܬܲܟܼܬܘܼܫܵܐ ܘܲܢܝܵܚܵܐ ܓܡܝܼܪܵܐ ܕܠܵܐ ܫܘܼܚܠܵܦ : ܕܬܼܘܼܒܼ ܠܵܐ ܡܩܲܒܸܠ ܠܵܐ ܐܵܓܼܘܿܢܹ̈ܐ ܘܠܵܐ ܫܚܵܩܹ̈ܐ . ܘܠܵܐ ܗܵܘܹ̇ܐ ܒܹܗ ܙܵܘܥܵܐ ܕܲܚܕܼܵܐ ܡ̣ܢ ܤܲܩܘܼ̈ܒܼܠܵܝܵܬܼܵܐ : ܗܵܝ̇ ܕܠܵܐ ܫܸܦܪܲܬ̤ ܠܹܗ ܠܡܵܪܲܢ ܐܲܠܵܗܵܐ : ܕܢܸܬܸܠ ܠܹܗ ܠܲܟܼܝܵܢܲܢ ܗܵܕܹܐ ܒܥܵܠܡܵܐ ܗܵܢܵܐ : ܕܢܸܗܘܸܐ ܡܸܬܼܒܲܛܠܝܼܢܲܢ ܡ̣ܢ ܥܲܡܠܵܐ ܓܡܝܼܪܵܐܝܼܬܼ . ܘܲܒܼܗܵܢܵܐ ܪܸܥܝܵܢܵܐ ܬܸܬܼܪܫܸܠ ܒܲܦܤܵܩ ܤܲܒܼܪܵܐ : ܘܲܬܼܦܘܼܫ ܡ̣ܢ ܪܲܗܛܵܟ . ܐܸܠܵܐ ܠܲܡ ܕܲܥ : ܕܟܼܠܗܘܿܢ ܩܲܕܝܼ̈ܫܹܐ ܒܗܵܢܵܐ ܥܲܡܠܵܐ ܥܲܡܠܵܐ ܪܡܹܝܢ : ܟܡܵܐ ܕܐܝܼܬܲܝܢ ܒܥܵܠܡܵܐ ܗܵܢܵܐ : ܐܵܦܸܢ ܒܘܼܝܵܐܵܐ ܝܲܬܝܼܪܵܐ ܥܲܡ ܗܵܕܹܐ  pb. 497  ܐܝܼܬܼ ܠܲܢ ܒܟܸܤܝܵܐ . ܒܗܵܝ̇ ܕܟܼܠܝܘܿܡ ܘܲܒܼܟܼܠܥܸܕܵܢ ܡܸܬܿܬܲܒܼܥܝܼܢܲܢ ܕܢܸܬܸܠ ܒܘܼܩܝܵܐ ܕܚܘܼܒܲܢ ܠܐܲܠܵܗܵܐ : ܒܬܲܟܼܬܘܼܫܵܐ ܕܠܘܼܩܒܲܠ ܢܸܤܝܼ̈ܘܿܢܹܐ . ܘܗܵܕܹܐ ܗ̣̄ܝ ܗܵܝ̇ ܕܠܵܐ ܢܲܟܼܪܸܐ : ܗܵܢܵܘ ܕܹܝܢ : ܕܠܵܐ ܢܸܬܼܩܲܛܲܥ ܒܐܵܓܼܘܿܢܲܢ : ܘܗܵܟܲܢܵܐ ܡܛܲܝܒܼܵܐ ܐܘܼܪܚܲܢ . ܗܵܘ̇ ܓܹܝܪ ܕܡ̣ܢ ܗܵܢܵܐ ܡܫܲܓܼܢܲܢ : ܡܢܵܬܼܵܐ ܗ̄ܘ̣ ܕܕܹܐܒܹ̈ܐ . ܠܡܸܬܿܕܲܡܵܪܘܼ ܒܗܵܢܵܐ ܩܲܕܝܼܫܵܐ : ܕܲܒܼܡܸܠܬܼܵܐ ܙܥܘܿܪܬܵܐ : ܐܲܝܟܲܢ ܫܲܪܪܹܗ ܠܦܵܤܘܿܩܵܐ ܗܵܢܵܐ ܤܒܼܝܼܣ ܒܤܘܼ̈ܟܵܠܹܐ : ܘܫܲܩܠܹܗ ܠܦܘܼܠܵܓܼܵܐ ܓܡܝܼܪܵܐܝܼܬܼ ܡ̣ܢ ܪܸܥܝܵܢܹܗ ܕܩܵܪܘܿܝܵܐ . ܗܵܘ̇ ܠܲܡ ܕܡ̣ܢ ܗܵܢܵܐ ܡܫܲܓܼܢܲܢ : ܡܢܵܬܼܵܐ ܗ̄ܘ̣ ܕܕܹܐܒܹ̈ܐ . ܟܹܐܡܲܬܼ ܕܲܕܼܠܵܐ ܐܘܼܪܚܵܐ ܡܸܬܼܪܲܥܸܐ ܠܡܸܪܕܵܐ : ܗܵܘ̇ ܡ̇ܢ ܕܗܵܢܵܐ ܡܤܵܡ ܒܪܸܥܝܵܢܵܐ ܩܢܸܐ : ܘܒܲܠܚܘܿܕܼܵܝܘܼܬܼ ܫܒܼܝܼܠܵܐ ܕܠܵܐ ܕܪܝܼܫ ܠܐܲܒܼ̈ܗܵܬܼܵܐ ܨܵܒܹ̇ܐ ܠܡܸܪܕܵܐ . ܕܡܸܛܠܗܵܕܹܐ ܩܲܢܝܼܛ : ܕܲܡܢܵܬܼܵܐ ܗܵܘܹ̇ܐ ܕܕܹܐܒܹ̈ܐ ܥܲܬܝܼ̈ܩܹܐ ܥܛܝܼ̈ܦܝ ܠܒܼܘܼ̈ܫܹܐ ܕܐܸܡܪܹ̈ܐ : ܠܡܸܓܼܢܲܒܼ ܢܲܦ̈ܫܵܬܼܵܐ ܤܲܟܼ̈ܠܵܬܼܵܐ ܒܐܸܤܟܹܡ ܫܪܵܪܵܐ ܠܒܼܝܼܫܘܼܬܼܗܘܿܢ . ܗܵܝ̇ ܕܲܒܼܥܸܕܵܢ ܚܲܕܼܘܼܬܼܵܐ ܢܚܘܼܪ ܠܐܘܼܠܨܵܢܵܐ : ܗܵܕܹܐ ܡܵܘܕܲܥ : ܕܐܸܡܲܬܼܝ ܕܡ̣ܢ ܡܲܥܒܿܕܼܵܢܘܼܬܼܵܐ ܕܛܲܝܒܿܘܼܬܼܵܐ ܡܸܢܫܹܠܝ ܢܵܦ̇ܠܝܼܡ ܒܢܲܦܫܵܟܼ ܙܵܘ̈ܥܹܐ ܪܵܘܪ̈ܒܹܐ : ܘܬܸܡܗܵܐ ܕܲܚܙܵܬܼܵܐ ܕܡܲܕܥܵܐ ܕܥܲܠ ܐܲܝܠܹܝܢ ܕܲܡܥܲܠܹܝܢ ܡ̣ܢ ܟܝܵܢܵܐ : ܐܲܝܟܼ ܕܐܸܡ݂ܲܪ ܛܘܼܒܼܵܢܵܐ ܐܹܘܲܓܼܪܝܼܣ : ܕܐܸܡܲܬܼܝ ܕܡܲܠܲܐܟܹ̈ܐ ܩܲܕܝܼ̈ܫܹܐ ܩܵܪܒܿܝܼܢ ܨܹܐܕܲܝܢ : ܡܵܠܹ̇ܝܢ ܠܲܢ ܚܙܵܬܼܵܐ ܪܘܼܚܵܢܵܝܬܼܵܐ . ܘܟܼܠܗܘܿܢ ܗܵܢܘܿܢ ܕܕܲܠܩܘܼܒܼܠܵܐ ܡܫܲܢܹܝܢ : ܘܗܵܘܹ̇ܐ ܫܲܝܢܵܐ ܘܒܼܘܼܠܗܵܝܵܐ ܕܠܵܐ ܡܸܬܼܡܲܠܲܠ . ܒܙܲܒܼܢܵܐ ܕܗܵܘܹ̇ܐ ܐܲܢ̄ܬܿ ܠܲܡ ܒܕܲܐܝܟܼ ܗܵܠܹܝܢ : ܕܐܲܓܿܢܲܬ̤ ܛܲܝܒܿܘܼܬܼܵܐ : ܘܩܲܪܝܼܒܼܝܼܢ ܘܲܚܕܼܝܼܪܝܼܢ ܡܲܠܲܐܟܹ̈ܐ ܩܲܕܝܼ̈ܫܹܐ : ܘܡܸܛܠܗܵܕܹܐ ܐܸܬܿܕܚܸܩܘ ܠܗܘܿܢ ܡ̣ܢ ܘܲܥܕܵܟܼܸ ܟܠܗܘܿܢ ܕܲܡܢܲܤܹܝܢ ܠܵܟܼ : ܠܵܐ ܬܸܬܿܪܝܼܡ  pb. 498  ܘܬܸܤܒܲܪ ܒܢܲܦܫܵܟܼ : ܐܲܝܟܼ ܗܵܘ̇ ܕܡܲܛ̣ܝܼܬܿ ܠܵܟܼ ܡܸܟܹܝܠ ܠܲܠܡܹܐܢܵܐ ܠܵܐ ܡܸܬܿܬܿܙܝܼܥܵܢܵܐ ܘܠܵܐܐܲܪ ܠܵܐ ܡܸܫܬܲܚܠܦܵܢܵܐ : ܘܲܓܼܡܝܼܪܵܐܝܼܬܼ ܐܸܬܼܥܲܠ̣ܝܼܬܿ ܠܵܟܼ ܡ̣ܢ ܗܵܢܵܐ ܥܘܼܒܵܐ ܘܤܲܩܘܼܒܼܠܵܝܘܼܬܼܵܐ ܕܡܲܫܒܹ̈ܐ ܕܒܼܵܗ̇ : ܘܠܲܝܬܿ ܬܘܼܒܼ ܒܥܸܠܕܒܼܵܒܼܵܐ ܐܵܦܠܵܐ ܦܸܓܼܥܹ̈ܐ ܒܝܼ̈ܫܹܐ . ܕܤܲܓܝܼ̈ܐܹܐ ܗܘ̤ܵܘ ܕܗܵܠܹܝܢ ܐܸܬܼܪܲܥܝܼܘ : ܘܲܢܦܲܠܘ ܒܩܹܘܲܢܕܹܝܢܘܿܣ : ܐܲܝܟܼ ܕܐܸܡ݂ܲܪ ܐܹܘܲܓܼܪܝܼܣ : ܐܵܘ ܟܹܝܬܼ ܬܘܼܒܼ ܐܲܝܟܼ ܗܵܘ̇ ܕܡ̣ܢ ܤܲܓܝܼ̈ܐܹܐ ܪܲܒܿ ܐܲܢ̄ܬܿ . ܘܙܵܕܼܩܵܐܝܼܬܼ ܟܹܐܡܲܬܼ ܐܝܼܬܲܝܟ ܒܗܵܠܹܝܢ : ܘܲܐ̄ܚܪ̈ܵܢܹܐ ܠܲܡ ܡܸܛܠ ܒܨܝܼܪܘܼܬܼܵܐ ܕܕܼܘܼܒܵܪ̈ܲܝܗܘܿܢ : ܐܵܘ ܒܲܕܼܠܵܐ ܠܲܡ ܤܵܦ̇ܩܵܐ ܝܑܼܕܲܥܬܼܗܘܿܢ ܓܠܝܼܙܝܼܢ ܡ̣ܢ ܕܐܲܝܟܼ ܗܵܠܹܝܢ . ܐܸܢܵܐ ܠܲܡ ܒܘܵܠܝܼܬܼܵܐ : ܘܡܸܟܹܝܠ ܡܲܛ̇ܝܼܬܼ ܠܢܲܟܼܦܘܼܬܼܵܐ ܓܡܝܼܪܬܵܐ : ܘܲܠܕܲܪܲܓܼܵܐ ܕܪܘܼܚܵܢܘܼܬܼܵܐ : ܘܲܠܚܘܼܕܵܬܼܵܐ ܕܠܵܐ ܫܘܼܚܠܵܦ . ܐܸܠܵܐ ܐܲܝܵܬܼܵܐ ܥܲܠ ܒܵܠܵܟܼ : ܠܚܘܼ̈ܫܵܒܹܐ ܛܲܡ̈ܐܹܐ ܘܲܠܨܲܠܡܹ̈ܐ ܡܫܲܟܿܪܹ̈ܐ ܕܐܸܬܼܩܒܲܥܘ ܒܪܸܢܝܵܢܵܟܼ ܒܲܙܒܲܢ ܟܝܼܡܘܿܢܵܐ : ܘܠܲܫܓܼܘܼ̈ܫܝܹܐ ܘܠܵܐ ܡܛܲܟܿܤܘܼܬܼܵܐ ܕܚܘܼ̈ܫܵܒܹܐ ܕܲܤܥ̣ܵܘ ܥܠܲܝܟܼ ܡ̣ܢ ܩܕܼܵܡ ܩܲܠܝܼܠ : ܒܥܲܡܛܵܢܵܐ ܗܵܘ̇ ܚܲܫܝܼܟܼܵܐ . ܘܕܲܐܝܟܲܢ ܕܠܝܼܠܵܐܝܼܬܼ ܐܸܬܼܪܟܸܢܬܿ ܠܘܵܬܼ ܚܲܫܹ̈ܐ ܘܐܸܬܼܥܢܝܼܬܿ ܥܲܡܗܘܿܢ ܒܲܙܒܲܢ ܕܠܘܼܚܝܵܐ ܕܪܸܥܝܵܢܵܐ : ܘܠܵܐ ܒܗܸܬܬܿ ܡ̣ܢ ܚܵܘܪܵܐ ܐܲܠܵܗܵܝܵܐ : ܘܡ̣ܢ ܡܵܘܗ̈ܒܼܵܬܼܵܐ ܘܫܘܼ̈ܟܵܢܹܐ ܕܩܲܒܸܠܬܿ . ܘܕܲܥ ܕܗܵܠܹܝܢ ܟܠܗܹܝܢ : ܕܬܸܬܼܡܲܟܲܟܼ ܠܲܝܬܿܝܲܬ̤ ܥܠܲܝܟ ܒܛܝܼܠܘܼܬܹܗ ܕܐܲܠܵܗܵܐ : ܗܵܝ̇ ܕܲܡܦܲܪܢܤܵܐ ܠܟܼܠܚܲܕܼ ܚܲܕܼ ܡܸܢܲܢ ܐܲܝܟܼ ܕܥܵܕܼܪܵܐ ܠܹܗ . ܘܐܸܢ ܡܸܬܿܬܿܪܝܼܡ ܐܲܢ̄ܬܿ ܒܡܵܘܗ̈ܒܼܵܬܼܵܗ̇ : ܫܵܒܼ̇ܩܵܐ ܠܵܟܼ : ܘܲܓܼܡܝܼܪܵܐܝܼܬܼ ܢܵܦܹ̇ܠ ܐܲܢ̄ܬܿ ܒܤܘܼܥܪ̈ܵܢܹܐ : ܒܗܵܠܹܝܢ ܕܲܒܼܗܹܝܢ ܒܚܘܼ̈ܫܵܒܹܐ ܡܸܬܼܢܲܤܸܐ ܐܲܢ̄ܬܿ . ܡܵܕܹܝܢ : ܕܲܥ : ܕܗܵܕܹܐ ܬܘܼܒܼ ܕܩܝܼܡ ܐܲܢ̄ܬܿ : ܠܵܐ ܕܝܼܠܵܟܼ ܐܝܼܬܹܝܗ̇ : ܘܠܵܐ ܕܲܡܝܲܬܿܪܘܼܬܼܵܟܼ . ܐܸܠܵܐ ܛܲܝܒܿܘܼܬܼܵܐ ܗ̣̄ܝ ܕܲܛܥܝܼܢܵܐ ܠܵܟܼ ܥܲܠ  pb. 499  ܦܲܤܹ̈ܐ ܕܐܝܼ̈ܕܹܝܗ̇ : ܕܠܵܐ ܬܸܬܿܙܝܼܥ . ܗܵܠܹܝܢ ܠܲܡ ܐܲܝܵܬܐ ܥܲܠ ܒܵܠܵܟܼ ܒܲܙܒܲܢ ܚܲܕܼܘܼܬܼܵܐ : ܟܲܕܼ ܡܸܬܿܬܿܪܝܼܡ ܚܘܼܫܵܒܼܵܟܼ : ܐܵܡܲ݁ܪ ܐܲܒܼܘܼܢ ܩܲܕܝܼܫܵܐ : ܘܲܒܼܟܼܝܼ ܘܕܲܡܲܥ . ܘܐܸܬܼܓܲܪܓܲܚ ܥܲܠ ܥܘܼ̈ܗܕܵܢܹܐ ܕܫܵܪ̈ܥܵܬܼܵܟܼ ܕܒܲܙܒܲܢ ܡܸܫܬܲܒܼܩܵܢܘܼܬܼܵܟܼ : ܕܲܟܼܒܲܪ ܡܸܫܬܵܘܙܲܒܼ ܐܲܢ̄ܬܿ ܒܗܵܕܹܐ ܕܬܸܩܢܸܐ ܡܸܢܗܹܝܢ ܡܲܟܿܝܼܟܼܘܼܬܼܵܐ . ܒܪܲܡ ܕܹܝܢ : ܠܵܐ ܢܸܦܤܘܿܩ ܤܲܒܼܪܵܐ ܕܢܲܦܫܵܟܼ : ܐܸܠܵܐ ܒܚܘܼ̈ܫܵܒܹܐ ܕܡܲܟܿܝܼܟܼܘܼܬܼܵܐ ܚܲܤܵܐ ܚܛܵܗܲܝ̈ܟ . ܡܲܟܿܝܼܟܼܘܼܬܼܵܐ : ܘܐܵܦ ܒܸܠܥܵܕܼ ܡ̣ܢ ܥܲܡ̈ܠܹܐ : ܚܛܵܗܹ̈ܐ ܤܲܓܝܼ̈ܐܹܐ ܡܚܲܤܝܵܐ . ܥܲܡܠܹ̈ܐ ܕܹܝܢ ܕܠܵܐ ܡܲܟܿܝܼܟܼܘܼܬܼܵܐ : ܕܲܠܩܘܼܒܼܠܵܐ : ܐܲܝܟܼ ܕܐܵܦ ܕܠܵܐ ܝܘܼܬܼܪܵܢ ܐܸܢܘܿܢ : ܐܸܠܵܐ ܘܲܠܒܼܝܼ̈ܫܵܬܼܵܐ ܤܲܓܝܼ̈ܐܵܬܼܵܐ ܡܥܲܬܕܹܝܢ ܠܲܢ . ܡܵܕܹܝܢ ܚܲܤܵܐ ܚܛܵܗܲܝ̈ܟ ܒܡܲܟܿܝܼܟܼܘܼܬܼܵܐ : ܐܲܝܟܼ ܕܐܸܡ̇ܪܹܬܼ . ܐܲܝܟܼ ܡܸܠܚܵܐ ܠܲܡ ܠܟܼܠ ܡܹܐܟܼ̈ܠܵܢ : ܗܵܟܲܢܵܐ ܡܲܟܿܝܼܟܼܘܼܬܼܵܐ ܠܟܼܠ ܡܝܲܬܿܪ̈ܵܢ . ܥܘܼܫܢܵܐ ܕܲܚܛܵܗܹ̈ܐ ܤܲܓܝܼ̈ܐܹܐ : ܡܸܫܟܿܚܵܐ ܬܵܒܼܒܵܐ ܗܵܕܹܐ . ܥܲܠ ܗܵܕܹܐ ܐܵܠ̇ܨܵܐ ܡܵܕܹܝܢ : ܕܪܸܥܝܵܢܵܐ ܢܸܚܲܫ ܐܲܡܝܼܢܵܐܝܼܬܼ : ܒܡܘܼܟܵܟܼܵܐ ܘܲܒܼܚܲܫܵܐ ܕܦܘܼܪܫܵܢܵܐ . ܘܗ̤ܝ ܗܵܕܹܐ ܐܸܢ ܢܸܩܘܸܐ : ܥܵܒܼ̇ܕܵܐ ܠܲܢ ܒܪܵܐ ܕܐܲܠܵܗܵܐ . ܘܲܕܼܸܠܵܐ ܦܘܼܠܚܵܢܵܐ : ܡܝܲܬܪܹ̈ܐ ܡܩܝܼܡܵܐ ܠܲܢ ܩܕܼܵܡ ܐܲܠܵܗܵܐ . ܐܲܝܟܼ ܕܐܵܦ ܒܸܠܥܵܕܹܝܗ̇ : ܤܪܝܼܩ ܗ̄ܘ̣ ܟܠ ܦܘܼܠܚܵܢ ܘܟܼܠ ܡܝܲܬܪܘܼ ܘܥܲܡ̈ܠܝܼܢ . ܡܵܕܹܝܢ : ܫܘܼܠܵܦܵܐ ܗ̄ܘ̣ ܕܪܸܥܝܵܢܵܐ ܒܵܥܹ̇ܐ ܐܲܠܵܗܵܐ . ܒܪܸܥܝܵܢܵܐ ܗ̄ܘ̣ ܡܸܬܼܝܲܬܿܪܝܼܢܲܢ : ܘܲܒܪܸܥܝܵܢܵܐ ܗ̄ܘ̣ ܡܸܬܿܬܿܫܝܼܛܝܼܢܲܢ . ܒܲܠܚܘܿܕܼܵܝܘܼܬܼܵܗ̇ ܗܵܟܹܝܠ ܤܵܦ̇ܩܵܐ ܗܵܕܹܐ ܕܠܵܐ ܬܲܥܕܝܼܪܵܐ : ܕܲܬܼܩܘܼܡ ܩܕܼܵܡ ܐܲܠܵܗܵܐ ܘܲܬܼܡܲܠܸܠ ܚܠܵܦܲܝܢ . ܘܐܵܘܕܵܐ ܠܐܲܠܵܗܵܐ ܕܠܵܐ ܫܲܠܘܵܐ : ܕܟܲܕܼ ܐܲܝܢܵܐ ܟܝܵܢܵܐ ܬܵܚܘܿܒܼܵܐ ܘܲܕܼܠܝܼܠ ܠܡܸܨܛܲܠܝܵܢܘܼܬܼܵܐ ܩܢܸܐ ܐܲܢ̄ܬܿ : ܒܥܘܼܕܼܪܵܢܵܐ ܕܛܲܝܒܿܘܼܬܼܵܐ ܠܐܲܝܟܵܐ ܡܸܬܼܥܲܠܸܐ ܐܲܢ̄ܬܿ ܒܲܙܒܲܢ ܙܒܲܢ : ܘܠܲܐܝܠܹܝܢ ܡܵܘܗ̈ܒܼܵܬܼܵܐ : ܘܲܒܼܡܵܢܵܐ  pb. 500  ܗܵܘܹ̇ܐ ܐܲܢ̄ܬܿ ܠܥܸܠ ܡ̣ܢ ܟܝܵܢܵܟܼ ؟ ܘܐܸܡܬܼܝ ܕܡܸܫܬܿܒܸܩ ܐܲܢ̄ܬܿ : ܥܕܲܡܵܐ ܠܐܲܝܟܵܐ ܡܸܬܿܬܲܚܬܸܐ ܐܲܢ̄ܬܿ : ܘܩܵܢܹ̇ܐ ܐܲܢ̄ܬܿ ܗܵܘܢܵܐ ܕܲܒܼܥܝܼܪܵܐ ؟ ܘܐܸܬܿܕܲܟܼܸܪ ܠܕܼܵܘܝܘܼܬܼ ܟܝܵܢܵܟܼ : ܘܠܲܕܼܠܝܼܠܘܼܬܼܫ ܫܘܼ̈ܚܠܵܦܹܐ ܕܢܲܩܝܼܦܵܐ ܠܵܟܼ : ܕܐܵܦ ܚܲܕܼ ܡ̣ܢ ܤܵܒܹ̈ܐ ܩܲܕܝܼ̈ܫܹܐ ܐܵܡܲ݁ܪ : ܡܵܐ ܠܲܡ ܕܐܵܬܹ̇ܐ ܠܵܟܼ ܚܘܼܫܵܒܼܵܐ ܕܪܵܡܘܼܬܼܵܐ : ܕܢܹܐܡܲܪ ܒܥܘܼܗܕܵܢܵܐ ܕܲܡܝܲܬܪ̈ܵܬܼܵܟܼ : ܐܸܡܲܪ : ܤܵܒܼܵܐ : ܚܙܝܼ ܙܵܢܝܘܼܬܼܵܟܼ ! ܠܗܵܕܹܐ ܙܵܢܝܘܼܬܼܵܐ ܕܲܒܼܙܲܒܼܢܵܐ ܕܡܸܫܬܲܒܼܩܵܢܘܼܬܼܵܐ : ܐܵܡܲ݁ܪ : ܕܲܒܼܚܘܼܫܵܒܼܵܐ ܡܸܬܼܢܲܤܸܐ . ܗܵܝ̇ ܕܲܠܘܵܬܼ ܟܠܢܵܫ ܡܦܲܪܢܤܵܐ ܛܲܝܒܿܘܼܬܼܵܐ : ܐܸܢ ܩܪܵܒܼܵܐ ܘܐܸܢ ܥܘܼܕܼܪܵܢܵܐ : ܠܦܘܼܬܼ ܕܥܵܕܼܪܵܐ ܠܲܢ . ܚ̣ܙܲܝܬܿ ܠܗܵܢܵܐ ܤܵܒܼܵܐ ܬܡܝܼܗܵܐ : ܐܲܝܟܲܢ ܦܫܝܼܩܵܐܝܼܬܼ ܐܲܡ̣ܪܵܗ̇ ܠܲܨܒܼܘܼܬܼܵܐ ؟ ܡܵܐ ܠܲܡ ܕܐܵܬܹ̇ܐ ܠܵܟܼ ܚܘܼܫܵܒܼܵܐ ܕܪܵܡܘܼܬܼܵܐ : ܡܸܛܠ ܡܥܲܠܝܘܼܬܼܵܐ ܕܕܼܘܼܒܵܪ̈ܲܝܟ : ܐܸܡܲܪ : ܤܵܒܼܵܐ : ܚܙܝܼ ܙܵܢܝܘܼܬܼܵܟܼ ! ܓܲܠܝܵܐ ܗ̣̄ܝ ܓܹܝܪ : ܕܗܵܕܹܐ ܠܘܵܬܼ ܐ̄ܢܵܫ ܪܲܒܵܐ ܐܵܡܲ݁ܪ ܗ̄ܘ̣ܵܐ ܠܵܗ̇ ܤܵܒܼܵܐ ܗܵܢܵܐ : ܒܲܕܼܸܠܵܐ ܡܲܨܝܵܐ ܕܢܸܬܼܠܲܙܙܘܼܢ ܡ̣ܢ ܚܘܼ̈ܫܵܒܹܐ ܕܪܵܡܘܼܬܼܵܐ : ܐܸܠܵܐ ܐܲܝܠܹܝܢ ܕܲܒܼܛܲܟܼܤܵܐ ܡܥܲܠܝܵܐ ܘܲܒܼܕܼܘܼܒܵܪܵܐ ܕܫܵܘܹ̇ܐ ܠܩܘܼܠܵܤܵܐ ܩܵܝ̇ܡܝܼܢ . ܒܗܵܝ̇ ܕܗܵܢܵܐ ܚܲܫܵܐ : ܡ̣ܢ ܒܵܬܼܪ ܡܝܲܬܪܘܼܬܼܵܐ ܕܐܸܬܼܦܲܠܚܲܬ̤ : ܤܵܥܹ̇ܐ ܥܲܠ ܢܲܦܫܵܐ : ܕܲܢܤܲܪܩܝܼܗ̇ ܡ̣ܢ ܦܘܼܠܚܵܢܵܗ̇ . ܐܵܦ ܡ̣ܢ ܚܕܼܵܐ ܡ̣ܢ ܐܸܓܿܪ̈ܵܬܹܗ ܕܝܼܠܹܗ ܕܛܘܼܒܼܵܢܵܐ ܡܵܩܵܪܝܼܣ : ܡܸܫܟܲܚ ܐܲܢ̄ܬܿ ܕܬܹܐܠܲܦ ܐܸܢ ܬܸܨܒܸܐ . ܕܟܲܕܼ ܒܐܲܝܠܹܝܢ ܕܲܪ̈ܓܹܐ ܩܵܝ̇ܡܝܼܢ : ܐܲܝܠܹܝܢ ܡܸܫܬܲܒܼܩܝܼܢ ܥܠܲܝܗܘܿܢ ܠܡܸܬܼܢܲܤܵܝܘܼ ܒܗܹܝܢ ܩܲܕܝܼ̈ܫܹܐ . ܐܝܼܬܹܝܗ̇ ܕܹܝܢ ܐܸܓܲܪܬܵܐ ܗܵܝ̇ : ܐܲܒܼܵܐ ܡܵܩܵܪܝܼܣ ܟܬܲܒܼ ܠܟܼܠܗܘܿܢ ܒܢܵܘ̈ܗܝ ܚܲܒܿܝܼ̈ܒܹܐ : ܟܲܕܼ ܡܵܘܕܲܥ ܬܲܡܵܢ ܢܲܗܝܼܪܵܐܝܼܬܼ : ܕܐܲܝܟܲܢ ܡܸܬܼܦܲܪܢܤܝܼܢ ܡ̣ܢ ܐܲܠܵܗܵܐ : ܩܪ̈ܵܒܹܐ ܘܥܘܼܕܼܪ̈ܵܢܹܐ ܕܛܲܝܒܿܘܼܬܼܵܐ . ܕܲܒܼܗܘܿܢ ܒܗܵܠܹܝܢ ܫܸܦܪܲܬ̤ ܠܚܸܟܼܡܬܹܗ ܕܐܲܠܵܗܵܐ ܕܢܸܬܿܕܲܪܫܘܼܢ : ܟܡܵܐ ܕܲܒܼܚܲܝܹ̈ܐ ܗܵܠܹܝܢ  pb. 501  ܪܡܹܝܢ ܚܠܵܦ ܡܝܲܬܿܪܘܼܬܼܵܐ : ܒܐܵܓܼܘܿܢܵܐ ܕܠܘܼܩܒܲܠ ܚܛܝܼܬܼܵܐ . ܐܲܝܟܼ ܕܲܒܼܟܼܠܙܒܲܢ : ܠܘܵܬܹܗ ܢܸܗܘܸܐ ܬܠܸܐ ܚܝܵܪܗܘܿܢ . ܒܚܵܘܪܵܐ ܐܲܡܝܼܢܵܐ ܕܲܠܘܵܬܹܗ : ܢܸܬܼܪܲܒܸܐ ܒܗܘܿܢ ܚܘܼܒܹܗ ܩܲܕܝܼܫܵܐ . ܕܟܲܕܼ ܐܲܡܝܼܢܵܐܝܼܬܼ ܡ̣ܢ ܚܹܐܦܵܐ ܕܚܲܫܹ̈ܐ ܘܩܸܢܛܵܐ ܕܡܸܨܛܲܠܝܵܢܘܼܬܼܵܐ ܠܘܵܬܹܗ ܢܸܪܗܛܘܼܢ : ܢܸܫܬܲܪܪܘܼܢ ܒܗܲܝܡܵܢܘܼܬܼܵܐ ܘܤܲܒܼܪܵܐ ܘܚܘܼܒܵܐ . ܗܵܠܹܝܢ ܗܵܠܹܝܢ ܗܵܟܹܝܠ : ܠܵܘ ܠܐܲܝܠܹܝܢ ܕܐܲܡܝܼܢܝܼܢ ܨܹܝܕܼ ܒܢܲܝ̈ܢܵܫܵܐ ܘܦܵܗܹ̇ܝܢ ܒܟܼܠܕܘܼܟ : ܘܒܲܐܡܝܼܢܘܼ ܒܤܘܼܥܪ̈ܵܢܹܐ ܘܲܒܼܚܲܫܹ̈ܐ ܛܲܡ̈ܐܹܐ ܫܲܪܝܵܐܝܼܬܼ ܐܲܡܝܼܪ̈ܲܢ . ܘܐܵܦܠܵܐ ܠܐܲܝܠܹܝܢ ܕܙܲܕܝܼܩܘܼܬܼܵܐ ܒܲܥ̇ܒܼܵܕܹ̈ܐ ܕܲܠܒܲܪ ܡ̣ܢ ܫܸܠܝܵܐ ܦܵܠ̇ܚܝܼܢ : ܘܲܒܼܪܸ̈ܓܼܫܹܐ ܡܸܬܿܬܿܨܝܼܕܝܼܢ ܒܟܼܠܫܵܥ : ܘܲܒܼܟܼܠܙܒܲܢ ܒܩܹܘܲܢܕܹܝܢܘܿܣ ܕܡܲܦܘܼܠܬܼܵܐ ܡܩܝܼܡܵܐ ܠܗܘܿܢ ܐܵܢܲܢܩܹܐ ܕܐܲܝܠܹܝܢ ܕܲܒܼܗܘܿܢ ܦܵܓܼ̈ܥܵܢ ܠܒܲܪ ܡ̣ܢ ܨܒܼܝܵܢܗܘܿܢ : ܒܓܸܕܼܫܹ̈ܐ ܕܠܵܐ ܪܥܹܝܢ . ܗܵܝ̇ ܕܠܵܘ ܒܲܠܚܘܿܕܼ ܚܘܼܫܵܒܲܝ̈ܗܘܿܢ : ܐܸܠܵܐ ܐܵܦܠܵܐ ܠܪܸ̈ܓܼܫܲܝܗܘܿܢ ܡܨܹܝܢ ܠܡܸܛܲܪ ܓܡܝܼܪܵܐܝܼܬܼ . ܐܸܠܵܐ ܠܐܲܝܠܹܝܢ ܕܒܲܙܗܝܼܪܘܼܬܼܵܐ ܪܲܒܿܬܼܵܐ ܢܵܛܪܝܼܢ ܦܲܓܼܪ̈ܲܝܗܘܿܢ ܘܚܘܼܫܵܒܲܝ̈ܗܘܿܢ : ܘܡܲܪܚܩܝܼܢ ܠܲܓܼܡܵܐ ܡ̣ܢ ܫܓܼܘܼ̈ܫܝܹܐ ܘܥܸܢܝܵܢܹ̈ܐ ܕܲܒܼܢܲܝ̈ܢܵܫܵܐ : ܘܲܫܒܼܝܼܩܘܼܬܼܵܐ ܕܟܼܠܡܸܕܸܡ ܘܐܵܦ ܢܲܦܫܗܘܿܢ : ܐܸܤܬܲܦܸܩܘ ܠܡܸܛܲܪ ܗܵܘܢܗܘܿܢ ܒܲܨܠܘܿܬܼܵܐ : ܘܲܡܫܲܚܠܦܘܼܬܼ ܦܘܼܪ̈ܢܵܤܹܐ ܕܡ̣ܢ ܛܲܝܒܿܘܼܬܼܵܐ ܡܩܲܒܿܠܝܼܢ ܒܓܼܵܘ ܫܸܠܝܵܐ ܓܡܝܼܪܵܐ . ܘܲܬܼܚܹܝܬܼ ܕܪܵܥܵܐ ܕܝܼܕܲܥܬܹܗ ܕܡܵܪܝܵܐ ܡܸܬܼܪܲܒܹܝܢ : ܘܡܸܬܼܚܲܟܿܡܝܼܢ ܡ̣ܢ ܪܘܼܚܵܐ ܟܲܤܝܵܐܝܼܬܼ : ܒܫܸܠܝܵܐ ܕܡ̣ܢ ܤܘܼܥܪ̈ܵܢܹܐ ܘܲܚܙܵܬܼܵܐ ܕܨܸܒܼ̈ܘܵܬܼܵܐ : ܘܲܩܢܹܝܢ ܡܝܼܬܼܘܼܬܼ ܪܸܥܝܵܢܵܐ ܕܡ̣ܢ ܥܵܠܡܵܐ . ܚܲܫܹ̈ܐ : ܠܵܐ ܡܵܝ̇ܬܝܼܢ . ܥܸܢܝܵܢܵܐ ܕܹܝܢ : ܡܵܐܹ̇ܬܼ ܡܸܢܗܘܿܢ : ܒܪܲܚܝܼܩܘܼܬܼܵܐ ܕܡ̣ܢ ܨܸܒܼ̈ܘܵܬܼܵܐ ܘܥܘܼܕܼܪܵܢܵܐ ܕܛܲܝܒܿܘܼܬܼܵܐ .