ܐܸܓܲܪܬܼܵܐ ܕܲܟܼܬܲܒܼ ܠܘܵܬܼ ܐ̄ܢܵܫ ܡ̣ܢ ܐܲܚܹ̈ܐ ܪܵܚܹ̇ܡ ܫܸܠܝܵܐ : ܥܲܠ ܗܵܝ̇ ܕܐܲܝܟܲܢ ܡܸܬܼܦܲܪܲܣ ܤܵܛܵܢܵܐ ܠܲܡܒܲܛܵܠܘܼ ܠܲܚܦܝܼ̈ܛܹܐ ܡ̣ܢ ܐܲܡܝܼܢܘܼܬܼܵܐ ܕܲܒܼܫܸܠܝܵܐ : ܒܦܲܪܨܘܿܦ ܚܘܼܒܵܐ ܕܩܲܪܝܼܒܼܵܐ ܘܲܕܼܐ̄ܢܵܫܵܐ ܡܒܲܩܪܹ̈ܐ : ܘܲܕܼܙܵܕܹܩ ܕܲܗܘ̤ܵܐ ܒܤܝܼܪ ܒܥܲܝܢܵܘ̈ܗܝ ܟܠܡܸܕܸܡ : ܚܠܵܦ ܝܑܼܕܲܥܬܹܗ ܕܐܲܠܵܗܵܐ ܕܲܒܼܫܸܠܝܵܐ ܡܸܫܬܲܟܼܚܵܐ : ܐܲܝܟܼ ܕܐܸܬܼܚܲܙܝܲܬ̤ ܕܡܘܼܬܼܵܐ ܒܐܲܒܼܵܗܲܝ̈ܢ ܩܲܕܼܡܵܝܹ̈ܐ . ܡܐ . ܐܸܓܲܪܬܼܵܐ ܕܲܟܼܬܲܒܼ ܠܘܵܬܼ ܐ̄ܢܵܫ ܡ̣ܢ ܐܲܚܹ̈ܐ ܪܵܚܹ̇ܡ ܫܸܠܝܵܐ : ܥܲܠ ܗܵܝ̇ ܕܐܲܝܟܲܢ ܡܸܬܼܦܲܪܲܣ ܤܵܛܵܢܵܐ ܠܲܡܒܲܛܵܠܘܼ ܠܲܚܦܝܼ̈ܛܹܐ ܡ̣ܢ ܐܲܡܝܼܢܘܼܬܼܵܐ ܕܲܒܼܫܸܠܝܵܐ : ܒܦܲܪܨܘܿܦ ܚܘܼܒܵܐ ܕܩܲܪܝܼܒܼܵܐ ܘܲܕܼܐ̄ܢܵܫܵܐ ܡܒܲܩܪܹ̈ܐ : ܘܲܕܼܙܵܕܹܩ ܕܲܗܘ̤ܵܐ ܒܤܝܼܪ ܒܥܲܝܢܵܘ̈ܗܝ ܟܠܡܸܕܸܡ : ܚܠܵܦ ܝܑܼܕܲܥܬܹܗ ܕܐܲܠܵܗܵܐ ܕܲܒܼܫܸܠܝܵܐ ܡܸܫܬܲܟܼܚܵܐ : ܐܲܝܟܼ ܕܐܸܬܼܚܲܙܝܲܬ̤ ܕܡܘܼܬܼܵܐ ܒܐܲܒܼܵܗܲܝ̈ܢ ܩܲܕܼܡܵܝܹ̈ܐ . ܡܐ . ܡܸܛܠ ܕܝܵܕܲܥ̇ܢܵܐ ܠܵܟܼ ܕܪܵܚܹ̇ܡ ܫܸܠܝܵܐ ܐܲܢ̄ܬܿ : ܘܲܒܼܤܲܓܝܼ̈ܐܵܬܼܵܐ ܡܥܲܪܩܸܠ ܠܵܟܼ ܤܵܛܵܢܵܐ ܒܦܲܪܨܘܿܦܵܐ ܕܲܡܝܲܬܿܪܘܼܬܼܵܐ : ܒܗܵܝ̇ ܕܝܵܕܲܥ̇ ܠܢܝܼܫܹܗ ܕܪܸܥܝܵܢܵܟܼ : ܐܲܝܟܼ ܕܲܢܦܲܠܗܕܼܵܟܼ ܡ̣ܢ ܡܝܲܬܿܪܘܼܬܼܵܐ ܗܵܕܹܐ ܚܵܒܼܘܿܫܬܼܵܐ ܘܤܲܓܝܼܐܲܬܼ ܡܢܵܘ̈ܬܼܵܐ : ܐܘܿ ܐܲܚܘܼܢ ܡܝܲܬܿܪܵܐ : ܐܲܝܟܼ ܗܲܕܵܡܵܐ ܠܒܲܪ ܙܵܘܓܹܗ : ܠܲܡܥܲܕܵܪܘܼ ܠܨܸܒܼܝܵܢܵܟܼ ܫܲܦܝܼܪܵܐ ܒܡܸܠܬܵܐ ܕܝܘܼܢܼܪܵܢܵܐ : ܒܛܝܼܠܘܼܬܼܵܐ ܗܘ̤ܵܬܼ ܠܝܼ . ܐܲܝܕܵܐ ܕܡ̣ܢ ܐ̄ܢܵܫܵܐ ܚܲܟܿܝܼ̈ܡܲܝ ܒܕܼܘܼܒܵܪܵܐ : ܘܡ̣ܢ ܟܬܼܵܒܹ̈ܐ ܕܐܲܒܼܵܘ̈ܗܝ ܘܢܸܤܝܵܢܵܐ ܩܢܸܐ ܐ̄ܢܵܐ ܠܵܗ̇ . ܕܐܸܢ ܠܵܐ ܡܒܲܤܲܪ ܒܲܪܢܵܫܵܐ ܥܲܠ ܐܝܼܩܵܪܹ̈ܐ ܘܨܲܥܪܹ̈ܐ : ܘܲܡܤܲܝܒܲܪ ܚܠܵܦ ܫܸܠܝܵܐ ܚܸܤܕܵܐ ܘܡܘܼܝܵܩܵܐ ܘܚܘܼܤܪ̈ܵܢܹܐ : ܘܲܥܕܲܡܵܐ ܠܡܲܘ̈ܘܵܬܼܵܐ : ܘܢܸܗܘܸܐ ܓܘܼܚܟܵܐ : ܘܢܸܬܼܚܫܸܒܼ ܫܵܢܝܵܐ ܘܫܲܛܘܼܪܵܐ ܡ̣ܢ ܚܲܙܵܝܵܘ̈ܗܝ : ܠܵܐ ܡܩܲܕܹܐ ܠܛܵܒܼ̈ܬܹܗ pb. 308 ܕܫܸܠܝܵܐ . ܒܗܵܝ̇ ܕܐܸܢ ܚܕܼܵܐ ܙܒܲܢ ܬܲܪܥܵܐ ܠܥܸܠ̈ܠܵܬܼܵܐ ܢܸܦܬܲܚ ܒܲܪܢܵܫܵܐ : ܠܵܐ ܫܵܠܹ̇ܐ ܤܵܛܵܢܵܐ ܠܡܲܝܬܵܝܘܼ ܥܠܵܘܗܝ ܒܢܲܝ̈ܢܵܫܵܐ ܒܥܸܠ̈ܠܵܐ ܥܸܠ̈ܠܵܢ : ܥܲܡ ܦܸܓܼܥܹ̈ܐ ܐܲܡܝܼ̈ܢܹܐ ܕܠܵܐ ܡܸܢܝܵܢ . ܡܸܛܠ ܗܵܢܵܐ ܐܵܚܝ : ܐܸܢ ܐܚܲܬܝܼܬܼܘܼܬܼ ܕܘܼܒܵܪܵܐ ܕܲܒܼܫܸܠܝܵܐ ܡܲܚܸܒܼ ܐܲܢ̄ܬܿ : ܗܵܝ̇ ܕܠܲܝܬܿ ܒܵܗ̇ ܦܘܼܠܗܵܕܵܐ ܘܲܫܘܵܪ̈ܵܬܼܵܐ ܘܲܦܤܵܩܵܐ ܒܲܡܨܲܥܬܼܵܐ : ܐܲܝܟܼ ܕܒܼܵܗ̇ ܐܸܬܼܢܲܨܲܚܘ ܩܲܕܼܡܵܝܹ̈ܐ : ܗܵܟܲܢܵܐ ܡܸܫܟܲܚ ܐܲܢ̄ܬܿ ܠܲܡܫܲܠܵܡܘܼ ܪܸܓܿܬܵܐ ܗܵܕܹܐ ܡܩܲܠܲܤܬܵܐ : ܟܲܕܼ ܡܸܬܿܕܲܡܸܐ ܐܲܢ̄ܬܿ ܒܐܲܒܼܵܗܲܝ̈ܟ : ܘܫܵܩܹ̇ܠ ܐܲܢ̄ܬܿ ܒܪܸܥܝܵܢܵܟܼ ܐܲܝܟܼ ܕܲܒܼܪ̈ܘܼܫܡܹܐ ܥܘܼܗܕܵܢܵܐ ܕܬܲܫ̈ܥܝܵܬܼܗܘܿܢ . ܕܐܲܝܠܹܝܢ ܡܸܢܗܘܿܢ ܕܲܠܫܸܠܝܵܐ ܓܡܝܼܪܵܐ ܚܲܒܸܒܼܘ : ܠܵܐ ܠܚܘܼܒܵܐ ܕܩܲܪܝܼܒܼܵܐ ܐܸܬܼܒܿܛܸܠ ܠܗܘܿܢ ܠܲܡܩܲܝܵܡܘܼ : ܒܝܲܕܼ ܫܲܪܝܼܘܼܬܼܵܐ ܕܲܩܢܘܿܡܗܘܿܢ : ܘܠܵܐ ܡ̣ܢ ܦܲܪ̈ܨܘܿܦܹܐ ܕܡܸܤܬܲܒܼܪܝܼܢ ܡܝܲܩܪܹ̈ܐ : ܒܵܗ̇ܬܿܝܼܢ ܗ̄ܘ̣ܵܘ ܒܲܥܪܘܼܩܝܵܐ ܕܡ̣ܢ ܦܸܓܼܥܲܝ̈ܗܘܿܢ . ܘܟܲܕܼ ܗܵܟܲܢ ܪܵܕܹܝܢ ܗ̄ܘ̣ܵܘ : ܠܵܐ ܗ̄ܘ̣ܵܐ ܫܵܝܘܿܛܹ̈ܐ ܕܐܲܚܲܝ̈ܗܘܿܢ ܡܸܬܼܚܲܫܒܿܝܼܢ ܗ̄ܘ̣ܵܘ ܡ̣ܢ ܝܵܕܼܘܿܥܹ̈ܐ ܘܚܲܟܝܼ̈ܡܹܐ : ܐܵܦܠܵܐ ܡܒܲܤܪ̈ܵܢܹܐ ܘܲܡܒܲܤ̈ܝܵܢܹܐ ܘܲܓܼܠܝܼ̈ܙܲܝ ܡ̣ܢ ܦܘܼܪܫܵܢܵܐ : ܐܲܝܟܼ ܕܐܲܡܝܼܪ ܠܐ̄ܢܵܫ̈ܝܼܢ ܡܸܢܗܘܿܢ : ܐܲܝܟܼ ܕܲܠܡܲܦܲܩ ܒܪܘܼܚܵܐ : ܕܐܲܝܠܹܝܢ ܕܲܡܝܲܩܪܝܼܢ ܠܫܲܠܝܘܼܬܼܵܐ ܘܲܥܪܘܼܩܝܵܐ : ܝܲܬܝܼܪ ܡ̣ܢ ܦܸܓܼܥܵܐ ܕܩܲܪܝܼܒܼܵܐ . ܒܲܪܢܵܫܵܐ ܠܲܡ ܕܝܼܠܸܦ̣ ܒܢܸܤܝܵܢܵܐ ܚܲܠܝܘܼܬܼܵܐ ܕܫܲܠܝܘܼܬܼܵܐ ܕܩܸܠܵܝܬܹܗ : ܠܵܐ ܗ̄ܘ̣ܵܐ ܐܲܝܟܼ ܡ̇ܢ ܕܫܵܐܹ̇ܛ ܠܩܲܪܝܼܒܹܗ ܥܵܪܹܩ ܡ̣ܢ ܦܸܓܼܥܹܗ : ܐܸܠܵܐ ܡܸܛܠ ܦܹܐܪܵܐ ܕܩܵܛܹ̇ܦ ܡ̣ܢ ܫܸܠܝܵܐ . ܕܐܲܝܟܼ ܐܲܝܟܲܢ ܥܵܪܩܝܼܢ ܗ̄ܘ̣ܵܘ ؟ ܐܲܒܵܐ ܠܲܡ ܐܲܪܤܵܢܝܼܣ : ܠܵܐ ܡܢܵܚ ܗ̄ܘ̣ܵܐ ܕܢܸܦܓܲܥ ܒܐ̄ܢܵܫ . ܐܲܒܵܐ ܕܹܝܢ ܬܹܐܵܕܘܿܪܵܐ ܐܵܦܸܢ ܦܵܓܲܥ ܗ̄ܘܼܵܐ : ܒܲܕܼܡܘܼܬܼ ܤܲܝܦܵܐ ܚܲܪܝܼܦܵܐ ܗܵܘܹ̇ܐ ܗ̄ܘ̣ܵܐ ܒܦܸܓܼܥܹܗ . ܗܵܢܵܘ ܕܹܝܢ : ܕܐܵܦܠܵܐ ܒܲܫܠܵܡܵܐ ܕܐ̄ܢܵܫ ܫܵܐܹ̇ܠ ܗ̄ܘ̣ܵܐ : ܐܸܡܲܬܼܝ ܕܐܲܝܟܼ ܕܲܒܼܓܸܕܼܫܵܐ ܢܸܫܬܿܟܲܚ ܗ̄ܘ̣ܵܐ ܠܒܲܪ ܡ̣ܢ pb. 309 ܩܸܠܝܵܬܹܗ . ܩܲܕܝܼܫܵܐ ܕܹܝܢ ܐܲܪܤܵܢܝܼܣ : ܘܐܵܦܠܵܐ ܬܘܼܒܼ ܐܲܝܢܵܐ ܕܠܲܫܠܵܡܹܗ ܐܵܙܹ̇ܠ ܗ̄ܘ̣ܵܐ : ܡܫܲܠܸܡ ܗ̄ܘ̣ܵܐ ܠܹܗ . ܒܲܙܒܲܢ ܠܲܡ ܚܲܕܼ ܡ̣ܢ ܐܲܒܼܵܗ̈ܬܼܵܐ : ܐܸܙܲܠ̣ ܕܢܸܚܙܸܐ ܠܐܲܒܼܵܐ ܐܲܪܤܵܢܝܼܣ : ܘܲܦܬܲܚ̣ ܤܵܒܼܵܐ ܟܲܕܼ ܤ̣ܒܲܪ ܠܹܗ : ܕܲܡܫܲܡܫܵܢܹܗ ܐܝܼܬܼܵܘܗܝ . ܘܟܲܕܼ ܚ̣ܙܵܝܗܝ ܕܡܲܢ̣ܘܼ : ܫ̣ܕܼܵܐ ܢܲܦܫܹܗ ܥܲܠ ܐܲܦܵܘ̈ܗܝ . ܘܟܲܕܼ ܤܲܓܝܼ ܐܲܦܝܼܤܹܗ ܟܲܕܼ ܐܵܡܲ݁ܪ : ܕܩܘܼܡ ܐܲܒܵܐ ܕܐܵܦܸܢ ܒܹܗ ܒܬܲܪܥܵܐ ܐܹܫܲܠܡܵܟܼ ܘܐܹܙܲܠ . ܗ̤ܘ ܕܹܝܢ ܩܲܕܝܼܫܵܐ ܡܸܬܼܚܪܸܐ ܗ̄ܘ̣ܵܐ ܘܐܵܡܲ݁ܪ : ܕܠܵܐ ܩܵܐܹ̇ܡ ܐ̄ܢܵܐ ܥܕܲܡܵܐ ܕܐܵܙܹ̇ܠ ܐܲܢ̄ܬܿ . ܘܠܵܐ ܩܵܡ̣ : ܥܕܲܡܵܐ ܕܫܲܒܼܩܹܗ ܘܫܲܢܝܼ . ܗܵܕܹܐ ܕܹܝܢ ܥܵܒܹ̇ܕܼ ܗ̄ܘ̣ܵܐ ܗܵܘ̇ ܛܘܼܒܼܵܢܵܐ : ܕܠܵܐ ܟܲܕܼ ܢܸܬܸܠ ܠܗܘܿܢ ܚܕܼܵܐ ܙܒܲܢ ܐܝܼܕܼܵܐ : ܬܘܼܒܼ ܙܒܲܢ̄ܬܵܐ ܐ̄ܚܪܹܬܼܵܐ ܢܹܐܬܼܘܿܢ . ܐ̄ܢܵܫ ܠܲܡ ܡ̣ܢ ܐܲܒܼܵܗ̈ܬܼܵܐ . ܚܙܝܼ ܤܸܕܼܪܵܗ̇ ܕܡܸܠܬܼܵܐ : ܕܠܵܐ ܬܹܐܡܲܪ ܕܕܲܠܡܵܐ ܡܸܛܠ ܒܨܝܼܪܘܼܬܹܗ ܒܲܤܲܪ ܥܠܵܘܗܝ . ܐܸܠܵܐ ܚܲܕܼ ܡ̣ܢ ܐܲܒܼܵܘ̈ܬܼܵܐ ܐܵܡܲ݁ܪ ܠܹܗ . ܐܝܼܬܼ ܠܲܢ ܬܲܚܘܝܼܬܼܵܐ ܕܪܲܒܵܐ ܤܲܓܝܼ : ܡ̣ܢ ܓܲܒܿ ܐ̄ܚܪܹܝܢ . ܕܠܵܐ ܬܹܐܡܲܪ ܕܲܠܚܲܕܼ ܫܵܐܹ̇ܛ ܗ̄ܘ̣ܵܐ : ܘܠܲܐ̄ܚܪܹܢܵܐ ܡܸܛܠ ܐܝܼܩܵܪܹܗ ܢܵܤܹ̇ܒܼ ܗ̄ܘ̣ܵܐ ܒܐܲܦܵܘ̈ܗܝ : ܘܡܸܬܼܥܢܸܐ ܥܲܡܹܗ . ܐܸܠܵܐ ܚܕܼܵܐ ܫܲܘܝܘܼܬܼܵܐ ܩܢܸܐ ܗ̄ܘ̣ܵܐ ܒܲܥܪܘܼܩܝܵܐ : ܡ̣ܢ ܦܸܓܼܥܵܐ ܕܟܼܠ ܡܘܼ̈ܫܚܵܢ . ܘܚܲܕܼ ܚܫܝܼܒܼ ܗ̄ܘ̣ܵܐ ܒܥܲܝܢܵܘ̈ܗܝ ܠܲܡܒܲܤܵܪܘܼ ܥܲܠ ܦܸܓܼܥܲܝ̈ܗܘܿܢ ܚܠܵܦ ܫܸܠܝܵܐ : ܠܪܲܒܵܐ : ܐܲܝܟܼ ܙܥܘܿܪܵܐ . ܘܲܠܡܸܛܥܲܢ ܥܸܕܼܠܵܝܵܐ ܥܠܵܘܗܝ ܡ̣ܢ ܟܠܢܵܫ : ܚܠܵܦ ܐܝܼܩܵܪܹܗ ܕܫܸܠܝܵܐ ܘܫܸܬܼܩܵܐ . ܝܵܕܼܥܝܼܢܲܢ ܓܹܝܪ : ܕܟܲܕܼ ܒܲܙܒܲܢ ܐܸܙܲܠ̣ ܠܘܵܬܹܗ ܛܘܼܒܼܵܢܵܐ ܬܹܐܘܿܦܝܼܠܵܐ ܪܹܫ ܐܲܦܸܤܩ̈ܘܿܦܹܐ ܕܐܵܠܹܟܼܤܲܢܕܪܝܼܵܐ : ܟܲܕܼ ܕܒܼܝܼܪ ܥܲܡܹܗ ܐܵܦ ܕܲܝܵܢܵܐ ܕܐܲܬܼܪܵܐ : ܐܲܝܟܼ ܕܠܐܝܼܩܵܪܵܐ ܘܝܲܐܝܼܒܼܘܼܬܼܵܐ ܕܲܚܙܵܬܹܗ ܕܩܲܕܝܼܫܵܐ . ܟܲܕܼ ܝܑܼܬܸܒܼ ܠܘܵܬܼܗܘܿܢ : ܐܵܦܠܵܐ ܒܡܸܠܬܼܵܐ ܙܥܘܿܪܬܵܐ ܐܲܝܟܼ ܕܠܐܝܼܩܵܪܗܘܿܢ ܐܲܢܝܼܚ ܐܸܢܘܿܢ : ܘܟܲܕܼ ܪܲܒܲܬܼ ܝܲܐܝܼܒܼܝܼܢ pb. 310 ܗ̄ܘ̣ܵܘ ܕܢܸܫܡܥܘܼܢ ܡܸܠܬܹܗ . ܘܟܲܕܼ ܐܲܦܝܼܤܹܗ ܪܹܫܵܐ ܕܐܲܦܸܤܩ̈ܘܿܦܹܐ ܥܲܠ ܗܵܕܹܐ : ܩܲܠܝܼܠ ܠܲܡ ܕܹܝܢ ܫܬܸܩ̣ ܤܵܒܼܵܐ . ܘܐܲܓܼܝܼܒܼ ܐܸܢܘܿܢ ܡܸܠܬܼܵܐ : ܘܐܸܡ݂ܲܪ ܠܗܘܿܢ : ܘܐܸܢ ܐܹܡܲܪ ܠܟܼܘܿܢ : ܬܸܛܪܘܼܢ ؟ ܘܗܸܢܘܿܢ : ܐܸܫܬܵܘܕܝܼܘ ܠܹܗ . ܐܵܡܲ݁ܪ ܠܗܘܿܢ ܤܵܒܼܵܐ : ܐܲܝܟܵܐ ܕܫܵܡ̇ܥܝܼܬܿܘܿܢ ܕܐܝܼܬܼܵܘܗܝ ܐܲܪܤܵܬܝܼܣ : ܠܬܲܡܵܢ ܠܵܐ ܬܸܬܼܩܲܪܒܼܘܼܢ . ܚ̣ܙܲܝܬܿ ܬܡܝܼܗܘܼܬܹܗ ܕܤܵܒܼܵܐ ؟ ܚܙܲܝܬܿ ܡܒܲܤܪܵܢܘܼܬܼܵܐ ܕܥܲܠ ܐܝܼܩܵܪܵܐ ܕܐ̄ܢܵܫܵܐ ؟ ܗܵܢܵܘ ܕܝܼܕܲܥ̣ ܠܡܸܩܛܲܦ ܦܹܐܪ̈ܵܘܗܝ ܕܫܸܠܝܵܐ : ܟܲܕܼ ܠܵܐ ܐܸܬܼܚܲܫܲܒܼ ܗܵܘ̇ ܛܘܼܒܼܵܢܵܐ : ܕܓܲܒܼܪܵܐ ܗ̄ܘ̣ ܩܵܬܼܘܿܠܝܼܩܵܐ : ܘܪܹܫܵܐ ܕܟܼܠܵܗ̇ ܥܹܕܼܬܵܐ . ܟܲܕܼ ܗܵܕܹܐ ܐܸܬܼܪܲܥܝܼ : ܕܐܸܢܵܐ ܚܕܼܵܐ ܙܒܲܢ ܠܥܵܠܡܵܐ ܡܲܚܬܼ ܐ̄ܢܵܐ ܗ̄ܘ̣ : ܡܵܢܵܐ ܡܵܘܬܲܪ ܡܝܼܬܼܵܐ ܠܚܲܝܹ̈ܐ ؟ ܘܐܸܬܼܪܫܝܼ ܥܲܠ ܗܵܕܹܐ ܪܸܫܝܵܢܵܐ ܕܿܡܠܸܐ ܚܘܼܒܵܐ ܡ̣ܢ ܛܘܼܒܼܵܢܵܐ ܡܵܩܵܪܝܼܣ ܟܲܕܼ ܐܵܡܲ݁ܪ ܠܹܗ : ܠܡܵܢܵܐ ܠܲܡ ܥܵܪܹܩ ܐܲܢ̄ܬܿ ܡܸܢܲܢ ؟ ܘܲܥܒܲܕܼ ܤܵܒܼܵܐ ܩܲܕܝܼܫܵܐ ܡܲܦܲܩ ܒܪܘܼܚܵܐ ܬܡܝܼܗܵܐ ܕܫܵܘܹ̇ܐ ܠܩܘܼܠܵܤܵܐ : ܐܲܠܵܗܵܐ ܠܲܡ ܝܵܕܲܥ̇ ܕܡܲܚܸܒܼ ܐ̄ܢܵܐ ܠܟܼܘܿܢ : ܐܸܠܵܐ ܠܵܐ ܡܸܫܟܲܚ ܐ̄ܢܵܐ ܕܐܸܗܘܸܐ ܥܲܡ ܐܲܠܵܗܵܐ ܘܥܲܡ ܒܢܲܝ̈ܢܵܫܵܐ ܀ ܙܒܲܢ̄ܬܼܵܐ ܕܹܝܢ ܐ̄ܚܪܹܬܼܵܐ ܫܠܲܚ̣ ܠܹܗ ܪܹܫܵܐ ܕܐܲܦܸܤܩ̈ܘܿܦܹܐ ܥܲܠ ܗܵܕܹܐ . ܘܲܫܠܲܚ̣ ܠܹܗ ܤܵܒܼܵܐ ܟܲܕܼ ܐܵܡܲ݁ܪ : ܕܐܸܢ ܗ̤ܘ ܕܬܹܐܬܸܐ : ܦܵܬܲܚܢܵܐ ܠܵܟܼ . ܐܸܢܕܹܝܢ ܠܵܟܼ ܐܸܦܬܲܚ : ܠܟܼܠܢܵܫ ܦܵܬܲܚܢܵܐ . ܘܐܸܢ ܠܟܼܠܢܵܫ ܦܵܬܲܚܢܵܐ : ܬܘܼܒܼ ܗܵܪܟܵܐ ܠܵܐ ܡܟܲܬܲܪ ܐ̄ܢܵܐ . ܘܠܵܗ̇ ܠܗܵܕܹܐ ܕܡܝܼܪܘܼܬܼ ܝܘܼܠܦܵܢܵܐ : ܠܵܘ ܡ̣ܢ ܓܲܒܿ ܐ̄ܚܪܹܝܢ : ܐܸܠܵܐ ܡ̣ܢ ܒܲܪܬܼ ܩܵܠܵܐ ܐܲܠܵܗܵܝܬܵܐ ܝܲܠܦܵܗ̇ . ܐܲܪܤܵܢܝܲܐ ܠܲܡ : ܥܪܘܿܩ ܡ̣ܢ ܒܢܲܝ̈ܢܵܫܵܐ : ܘܚܵܝܹ̇ܐ ܐܲܢ̄ܬܿ . ܠܵܐ ܐ̄ܢܵܫ ܡ̣ܢ ܒܲܛܝܼ̈ܠܹܐ ܘܪ̈ܵܚܡܲܝ ܥܸܢ̈ܝܵܢܹܐ : ܡܲܡܪܲܚ ܠܡܸܫܪܵܐ ܒܲܗ̈ܦܵܟܼܵܬܵܐ ܕܡܸܠܵܘ̈ܗܝ ܠܗܵܕܹܐ : ܘܠܲܡܡܲܠܵܠܘܼ ܠܩܘܼܒܼܠܵܗ̇ : ܐܲܝܟܼ ܡ̇ܢ ܕܲܫܟܼܵܚܬܵܐ pb. 311 ܗ̣̄ܝ ܐ̄ܢܵܫܵܝܬܵܐ ܒܥܵܬܵܐ ܕܫܲܠܝܘܼܬܼܵܐ . ܕܗܵܐ : ܝܘܼܠܦܵܢܵܐ ܗ̄ܘ̣ ܕܡ̣ܢ ܫܡܲܝܵܐ . ܘܲܕܼܠܵܐ ܢܸܤܒܲܪ ܕܗܵܕܹܐ ܥܲܠ ܥܪܘܼܩܝܵܐ ܘܡܲܦܲܩܬܼܵܐ ܕܡ̣ܢ ܓܵܘ ܥܵܠܡܵܐ ܐܸܬܼܐܲܡܪܲܬ̤ ܠܹܗ : ܘܠܵܘ ܠܗܵܝ̇ ܕܫܲܘܝܵܐܝܼܬܼ ܐܵܦ ܡܸܢܗܘܿܢ ܕܐܲܚܹ̈ܐ ܢܸܥܪܘܿܩ : ܡ̣ܢ ܒܵܬܲܪ ܕܲܫܒܲܩ̣ ܬܘܼܒܼ ܠܥܵܠܡܵܐ : ܘܐܝܼܬܼܵܘܗܝ ܡܸܟܹܝܠ ܒܥܘܼܡܪܵܐ ܕܕܲܝܪܵܐ : ܬܘܼܒܼ ܡܨܲܠܸܐ ܠܘܵܬܼ ܡܵܪܲܢ : ܕܐܲܝܟܲܢ ܡܲܨܝܵܐ ܕܢܸܚܐ ܫܲܦܝܼܪ . ܡܵܪܝܵܐ ܠܲܡ : ܕܲܒܲܪܲܝܢܝ ܠܡܸܚܵܐ . ܟܲܕܼ ܤܵܒܲܪ ܕܗܵܫܵܐ ܡܸܟܹܝܠ : ܡܸܕܸܡ ܐ̄ܚܪܹܝܢ ܡܸܫܬܿܡܲܥ ܠܹܗ . ܘܩܵܠܵܐ ܡܵܪܵܢܵܝܵܐ ܬܘܼܒܼ ܠܵܗ̇ ܟܲܕܼ ܠܵܗ̇ ܠܡܸܠܬܼܵܐ ܡܲܫܡܲܥ ܠܹܗ ܬܸܢܝܵܢܘܼܬܼ : ܟܲܕܼ ܡܵܘܤܸܦ ܠܹܗ ܐܲܝܟܼ ܕܲܠܢܘܼܗܵܪܵܐ : ܘܐܵܡܲ݁ܪ : ܥܪܘܿܩ ܠܲܡ ܘܲܫܬܼܘܿܩ : ܘܲܫܠܝܼ . ܐܵܦܸܢ ܠܲܡ ܪܲܒܲܬܼ ܡܵܘܬܪܵܐ ܚܙܵܬܼܗܘܿܢ ܘܥܸܢܝܵܢܗܘܿܢ ܕܐܲܚܹ̈ܐ : ܠܵܐ ܓܹܝܪ ܤܵܘܬܪܵܐ ܠܵܟܼ ܗܵܝ̇ ܕܬܸܬܼܥܢܸܐ ܥܲܡܗܘܿܢ : ܐܲܝܟܼ ܗܵܝ̇ ܕܬܸܥܪܘܿܩ ܡܸܢܗܘܿܢ . ܘܟܲܕܼ ܗܵܠܹܝܢ ܒܓܸܠܝܵܢܵܐ ܐܲܠܵܗܵܝܵܐ ܩܲܒܸܿܠ̣ ܛܘܼܒܼܵܢܵܐ ܐܲܪܤܵܢܝܼܣ : ܕܟܲܕܼ ܥܕܲܟܹܝܠ ܒܥܵܠܡܵܐ ܗ̄ܘ̣ ܕܢܸܥܪܘܿܩ ܦܵܩܹ̇ܕܼ ܠܹܗ : ܘܐܵܦ ܟܲܕܼ ܥܲܡܗܘܿܢ ܕܐܲܚܹ̈ܐ ܐܝܼܬܼܵܘܗܝ : ܗ̤ܝ ܟܲܕܼ ܗ̤ܝ ܡܸܬܼܐܲܡܪܵܐ ܠܘܵܬܹܗ : ܗܵܝܕܹܝܢ ܐܸܫܬܲܪܲܪ ܘܝܼܕܲܥ̣ : ܕܠܵܐ ܤܵܦܹ̇ܩ ܠܘܵܬ ܩܸܢܝܵܢܵܐ ܕܚܲܝܹ̈ܐ ܬܲܩ̈ܢܹܐ : ܥܪܘܼܩܝܵܐ ܒܲܠܚܘܿܕܼ ܕܡ̣ܢ ܥܵܠܡܵܝܹ̈ܐ : ܐܸܠܵܐ ܫܲܘܝܵܐܝܼܬܼ ܡ̣ܢ ܟܠܢܵܫ . ܕܲܠܡܵܐ ܐܝܼܬܼ ܐ̄ܢܵܫ : ܕܠܘܼܩܒܲܠ ܩܵܠܵܐ ܐܲܠܵܗܵܝܵܐ ܐܝܼܬܼ ܠܹܗ ܠܲܡܡܲܠܵܠܘܼ : ܘܠܲܐܒܵܐ ܐܲܢܛܘܿܢܝܼܣ ܡܸܬܼܐܡܲܪ ܠܹܗ ܒܓܸܠܝܵܢܵܐ : ܐܸܢ ܠܲܡ ܒܵܥܹ̇ܐ ܐܲܢ̄ܬܿ ܠܡܸܗܘܵܐ ܒܫܸܠܝܵܐ : ܠܵܘ ܒܲܠܚܘܿܕܼ ܠܬܹܐܒܼܵܐܝܼܣ ܬܹܐܙܲܠ : ܐܸܠܵܐ ܠܡܲܕܼܒܪܵܐ ܓܵܘܝܵܐ ܀ ܐܸܢܕܹܝܢ ܐܲܠܵܗܵܐ ܗܵܟܲܢ ܦܵܩܹ̇ܕܼ ܠܲܢ ܠܡܸܥܪܲܩ ܡ̣ܢ ܟܠ : ܘܗܵܟܲܢ ܡܲܚܸܒܼ ܫܸܠܝܵܐ ܟܲܕܼ ܢܟܲܬܪܘܼܢ ܒܹܗ ܪ̈ܵܚܡܵܘܗܝ : ܡܲܢ̣ܘܼ ܒܥܸܠ̈ܠܵܬܼܵܐ ܢܩܵܘܸܐ ܒܥܸܢܝܵܢܵܐ ܘܩܲܪܝܼܒܼܘܼܬܼܵܐ ܕܲܒܼܢܲܝ̈ܢܵܫܵܐ ؟ ܐܸܢ pb. 312 ܕܹܝܢ ܠܐܲܢܛܘܿܢܝܼܣ ܘܐܲܪܤܵܢܝܼܣ : ܙܗܝܼܪܘܼܬܼܵܐ ܡܵܘܬܪܵܐ ܘܲܥܪܘܼܩܝܵܐ ܡܥܲܕܲܪ : ܟܡܵܐ ܝܲܬܿܝܼܪܵܐܝܼܬܼ ܠܲܡܚܝܼ̈ܠܹܐ ؟ ܘܐܸܢ ܐܲܝܠܹܝܢ ܕܥܵܠܡܵܐ ܟ̱ܠܹܗ : ܥܲܠ ܡܸܠܲܝ̈ܗܘܿܢ ܘܥܘܼܕܼܪܵܢܵܐ ܕܡ̣ܢ ܚܙܵܬܼܗܘܿܢ ܤܢܝܼܩ ܗ̄ܘ̣ܵܐ : ܡܝܲܩܲܪ ܐܲܠܵܗܵܐ ܠܲܗܘܵܝܗܘܿܢ ܕܲܒܼܫܸܠܝܵܐ : ܝܲܬܝܼܪ ܡ̣ܢ ܥܘܼܕܼܪܵܢܵܐ ܕܟܼܠܵܗ̇ ܐ̄ܢܵܫܘܼܬܼܵܐ : ܟܡܵܐ ܝܲܬܝܼܪܵܐܝܼܬܼ ܠܐܲܝܢܵܐ ܕܐܵܦܠܵܐ ܩܢܘܿܡܹܗ ܡܨܸܐ ܕܢܸܛܲܪ ܫܲܦܝܼܪ ؟ ܝܵܕܼܥܝܼܢܲܢ ܠܲܐ̄ܚܪܹܢܵܐ ܡ̣ܢ ܩܲܕܝܼ̈ܫܹܐ : ܕܐܲܚܘܼܗܝ ܟܝܵܢܵܝܵܐ : ܟܪܝܼܗ ܗ̄ܘ̣ܵܐ . ܘܗ̤ܘ ܚܒܲܫ̣ ܗ̄ܘ̣ܵܐ ܢܲܦܫܹܗ : ܒܩܸܠܵܝܬܼܵܐ ܐ̄ܚܪܹܬܼܵܐ . ܘܟܲܕܼ ܚܲܡܤܸܢ ܠܪ̈ܲܚܡܵܘܗܝ ܙܲܒܼܢܵܐ ܟܠܹܗ ܕܟܼܘܼܪܗܵܢܹܗ ܡ̣ܢ ܕܢܸܦܘܼܩ ܢܸܚܙܹܝܘܗܝ : ܒܙܲܒܼܢܵܐ ܡܸܟܹܝܠ ܕܡܲܦܩܵܢܹܗ ܕܡ̣ܢ ܥܵܠܡܵܐ : ܫܠܲܚ̣ ܠܹܗ : ܕܐܵܦܸܢ ܗܵܫܵܐ ܬܵܐ ܐܸܚܙܹܝܟܼ ܩܕܼܵܡ ܕܐܸܦܘܿܩ ܡ̣ܢ ܥܵܠܡܵܐ : ܐܵܦܸܢ ܒܠܸܠܝܵܐ . ܘܐܹܫܲܠܡܵܟܼ : ܘܐܸܬܿܬܿܬܝܼܚ . ܘܠܵܐ ܐܸܬܿܛܦܝܼܣ ܗܵܘ̇ ܛܘܼܒܼܵܢܵܐ : ܐܵܦܠܵܐ ܒܥܸܕܵܢܵܐ ܗܵܢܵܐ : ܕܲܡܥܵܕܼܝܼܢ ܢܫܲܓܿܫܘܼܢ ܪ̈ܲܚܡܹܐ ܟܝܵܢܵܝܹ̈ܐ : ܠܡܸܙܟܵܐ ܠܲܬܼܚܘܼ̈ܡܹܐ ܨܸܒܼܝܵܢܵܝܹ̈ܐ : ܟܲܕܼ ܐܵܡܲ݁ܪ : ܕܐܸܢ ܐܸܦܘܿܩ : ܠܵܐ ܗܵܘܹ̇ܐ ܕܟܸܐ ܠܹܒܿܝ ܩܕܼܵܡ ܐܲܠܵܗܵܐ : ܕܒܲܐܚܹ̈ܐ ܕܲܒܼܪܘܼܚ ܐܸܒܼܤܸܐ ܕܐܸܤܥܘܿܪ ܐܸܢܘܿܢ : ܠܲܟܼܝܵܢܵܐ ܕܹܝܢ ܐܹܝܲܩܲܪ ܝܲܬܝܼܪ ܡ̣ܢ ܡܫܝܼܚܵܐ . ܘܡܝܼܬܼ ܐܲܚܘܼܗܝ : ܘܠܵܐ ܚ̣ܙܵܝܗܝ ܀ ܠܵܐ ܐ̄ܢܵܫ ܡܵܕܹܝܢ ܠܪܲܦܝܘܼܬܼܵܐ ܕܚܘܼ̈ܫܵܒܹܐ ܥܸܠܬܼܵܐ ܢܤܝܼܡܝܼܗ̇ : ܠܵܐ ܡܸܬܼܡܲܨܡܵܝܵܢܝܼܬܼܵܐ ܘܠܵܐ ܡܫܲܥܒܿܕܲܬܼ ܠܲܫܪܵܝܵܐ : ܘܦܘܼܪܢܵܤܵܐ ܕܡ̣ܢ ܠܥܸܠ ܠܒܼܘܼܛܵܠܵܐ ܕܫܸܠܝܵܐ . ܐܸܢ ܠܲܟܼܝܵܢܵܐ ܕܗܵܟܲܢ ܚܲܤܝܼܢ ܙܵܟܹ̇ܝܢ ܩܲܕܝܼ̈ܫܹܐ : ܘܲܡܫܝܼܚܵܐ ܟܲܕܼ ܢܸܬܼܒܿܤܸܐ ܒܲܒܼܢܵܘ̈ܗܝ : ܡܲܚܸܒܼ ܐܲܝܟܵܐ ܕܫܸܠܝܵܐ ܡܸܬܼܝܲܩܲܪ : ܐܲܝܕܵܐ ܐܵܢܲܢܩܹܐ ܐ̄ܚܪܹܬܼܵܐ ܐܝܼܬܼ ܕܠܵܐ ܝܵܗ̇ܒܵܐ ܐܝܼܕܼܵܐ ܠܡܸܬܼܒܤܵܝܘܼ ܟܲܕܼ ܬܸܥܪܲܨ ؟ ܗܵܘ̇ ܦܘܼܩܕܵܢܵܐ : ܕܐܲܚܸܒܼ ܠܡܵܪܝܵܐ ܐܲܠܵܗܵܟܼ : ܡ̣ܢ pb. 313 ܟ̱ܠܹܗ̇ ܢܲܦܫܵܟܼ ܘܡ̣ܢ ܟ̱ܠܹܗ ܠܸܒܵܟܼ : ܘܝܲܬܝܼܪ ܡ̣ܢ ܥܵܠܡܵܐ ܟ̱ܠܹܗ ܘܲܟܼܝܵܢܵܐ ܘܕܝܼܠܹܗ : ܗܵܟܲܢܵܐ ܡܸܬܼܓܡܲܪ : ܟܲܕܼ ܗܵܪܟܵܐ ܬܩܵܘܸܐ . ܐܵܦ ܗܵܝ̇ ܕܥܲܠ ܚܘܼܒܵܐ ܕܩܲܪܝܼܒܼܵܐ ܦܵܩ̇ܕܵܐ : ܠܓܼܵܘ ܡܸܢܵܗ̇ ܚܒܼܝܼܫܵܐ . ܨܵܒܹ̇ܐ ܐܲܢ̄ܬܿ ܠܡܸܩܢܵܐ ܚܘܼܒܵܐ ܕܩܲܪܝܼܒܼܵܐ : ܐܲܝܟܼ ܦܘܼܩܕܵܢܹܐ ܕܐܹܘܲܢܓܲܠܝܼܘܿܢ : ܒܓܼܵܘ ܢܲܦܫܵܟܼ ؟ ܐܸܬܼܪܲܚܲܩ ܡܸܢܹܗ . ܘܗܵܝܕܹܝܢ : ܬܹܐܩܲܕܼ ܒܵܟܼ ܫܲܠܗܹܒܼܝܼܬܼܵܐ ܕܚܘܼܒܹܗ ܘܬܸܤܘܲܚ ܠܲܚܙܵܬܹܗ : ܐܲܝܟܼ ܠܲܚܙܵܬܼܵܐ ܕܡܲܠܐܟܼ ܢܘܼܗܪܵܐ . ܨܵܒܹ̇ܐ ܐܲܢ̄ܬܿ ܬܘܼܒܼ ܕܢܸܨܛܲܗܘܿܢ ܠܵܟܼ ܚܲܒܿܝܼܒܲܝ̈ܟܼ ؟ ܒܲܬܼܚܘܿܬܡ ܝܵܘ̈ܡܵܬܼܵܐ ܬܸܚܙܸܐ ܦܲܪ̈ܨܘܿܦܲܝܗܘܿܢ . ܫܲܪܝܼܪܵܐܝܼܬܼ ܢܸܤܝܵܢܵܐ : ܡܲܠܦܵܢܵܐ ܗ̄ܘ̣ ܕܟܼܠ . ܗ̤ܘܝܼ ܚܠܝܼܡ . ܡܸܛܠ ܕܝܵܕܲܥ̇ܢܵܐ ܠܵܟܼ ܕܪܵܚܹ̇ܡ ܫܸܠܝܵܐ ܐܲܢ̄ܬܿ : ܘܲܒܼܤܲܓܝܼ̈ܐܵܬܼܵܐ ܡܥܲܪܩܸܠ ܠܵܟܼ ܤܵܛܵܢܵܐ ܒܦܲܪܨܘܿܦܵܐ ܕܲܡܝܲܬܿܪܘܼܬܼܵܐ : ܒܗܵܝ̇ ܕܝܵܕܲܥ̇ ܠܢܝܼܫܹܗ ܕܪܸܥܝܵܢܵܟܼ : ܐܲܝܟܼ ܕܲܢܦܲܠܗܕܼܵܟܼ ܡ̣ܢ ܡܝܲܬܿܪܘܼܬܼܵܐ ܗܵܕܹܐ ܚܵܒܼܘܿܫܬܼܵܐ ܘܤܲܓܝܼܐܲܬܼ ܡܢܵܘ̈ܬܼܵܐ : ܐܘܿ ܐܲܚܘܼܢ ܡܝܲܬܿܪܵܐ : ܐܲܝܟܼ ܗܲܕܵܡܵܐ ܠܒܲܪ ܙܵܘܓܹܗ : ܠܲܡܥܲܕܵܪܘܼ ܠܨܸܒܼܝܵܢܵܟܼ ܫܲܦܝܼܪܵܐ ܒܡܸܠܬܵܐ ܕܝܘܼܢܼܪܵܢܵܐ : ܒܛܝܼܠܘܼܬܼܵܐ ܗܘ̤ܵܬܼ ܠܝܼ . ܐܲܝܕܵܐ ܕܡ̣ܢ ܐ̄ܢܵܫܵܐ ܚܲܟܿܝܼ̈ܡܲܝ ܒܕܼܘܼܒܵܪܵܐ : ܘܡ̣ܢ ܟܬܼܵܒܹ̈ܐ ܕܐܲܒܼܵܘ̈ܗܝ ܘܢܸܤܝܵܢܵܐ ܩܢܸܐ ܐ̄ܢܵܐ ܠܵܗ̇ . ܕܐܸܢ ܠܵܐ ܡܒܲܤܲܪ ܒܲܪܢܵܫܵܐ ܥܲܠ ܐܝܼܩܵܪܹ̈ܐ ܘܨܲܥܪܹ̈ܐ : ܘܲܡܤܲܝܒܲܪ ܚܠܵܦ ܫܸܠܝܵܐ ܚܸܤܕܵܐ ܘܡܘܼܝܵܩܵܐ ܘܚܘܼܤܪ̈ܵܢܹܐ : ܘܲܥܕܲܡܵܐ ܠܡܲܘ̈ܘܵܬܼܵܐ : ܘܢܸܗܘܸܐ ܓܘܼܚܟܵܐ : ܘܢܸܬܼܚܫܸܒܼ ܫܵܢܝܵܐ ܘܫܲܛܘܼܪܵܐ ܡ̣ܢ ܚܲܙܵܝܵܘ̈ܗܝ : ܠܵܐ ܡܩܲܕܹܐ ܠܛܵܒܼ̈ܬܹܗ  pb. 308  ܕܫܸܠܝܵܐ . ܒܗܵܝ̇ ܕܐܸܢ ܚܕܼܵܐ ܙܒܲܢ ܬܲܪܥܵܐ ܠܥܸܠ̈ܠܵܬܼܵܐ ܢܸܦܬܲܚ ܒܲܪܢܵܫܵܐ : ܠܵܐ ܫܵܠܹ̇ܐ ܤܵܛܵܢܵܐ ܠܡܲܝܬܵܝܘܼ ܥܠܵܘܗܝ ܒܢܲܝ̈ܢܵܫܵܐ ܒܥܸܠ̈ܠܵܐ ܥܸܠ̈ܠܵܢ : ܥܲܡ ܦܸܓܼܥܹ̈ܐ ܐܲܡܝܼ̈ܢܹܐ ܕܠܵܐ ܡܸܢܝܵܢ . ܡܸܛܠ ܗܵܢܵܐ ܐܵܚܝ : ܐܸܢ ܐܚܲܬܝܼܬܼܘܼܬܼ ܕܘܼܒܵܪܵܐ ܕܲܒܼܫܸܠܝܵܐ ܡܲܚܸܒܼ ܐܲܢ̄ܬܿ : ܗܵܝ̇ ܕܠܲܝܬܿ ܒܵܗ̇ ܦܘܼܠܗܵܕܵܐ ܘܲܫܘܵܪ̈ܵܬܼܵܐ ܘܲܦܤܵܩܵܐ ܒܲܡܨܲܥܬܼܵܐ : ܐܲܝܟܼ ܕܒܼܵܗ̇ ܐܸܬܼܢܲܨܲܚܘ ܩܲܕܼܡܵܝܹ̈ܐ : ܗܵܟܲܢܵܐ ܡܸܫܟܲܚ ܐܲܢ̄ܬܿ ܠܲܡܫܲܠܵܡܘܼ ܪܸܓܿܬܵܐ ܗܵܕܹܐ ܡܩܲܠܲܤܬܵܐ : ܟܲܕܼ ܡܸܬܿܕܲܡܸܐ ܐܲܢ̄ܬܿ ܒܐܲܒܼܵܗܲܝ̈ܟ : ܘܫܵܩܹ̇ܠ ܐܲܢ̄ܬܿ ܒܪܸܥܝܵܢܵܟܼ ܐܲܝܟܼ ܕܲܒܼܪ̈ܘܼܫܡܹܐ ܥܘܼܗܕܵܢܵܐ ܕܬܲܫ̈ܥܝܵܬܼܗܘܿܢ . ܕܐܲܝܠܹܝܢ ܡܸܢܗܘܿܢ ܕܲܠܫܸܠܝܵܐ ܓܡܝܼܪܵܐ ܚܲܒܸܒܼܘ : ܠܵܐ ܠܚܘܼܒܵܐ ܕܩܲܪܝܼܒܼܵܐ ܐܸܬܼܒܿܛܸܠ ܠܗܘܿܢ ܠܲܡܩܲܝܵܡܘܼ : ܒܝܲܕܼ ܫܲܪܝܼܘܼܬܼܵܐ ܕܲܩܢܘܿܡܗܘܿܢ : ܘܠܵܐ ܡ̣ܢ ܦܲܪ̈ܨܘܿܦܹܐ ܕܡܸܤܬܲܒܼܪܝܼܢ ܡܝܲܩܪܹ̈ܐ : ܒܵܗ̇ܬܿܝܼܢ ܗ̄ܘ̣ܵܘ ܒܲܥܪܘܼܩܝܵܐ ܕܡ̣ܢ ܦܸܓܼܥܲܝ̈ܗܘܿܢ . ܘܟܲܕܼ ܗܵܟܲܢ ܪܵܕܹܝܢ ܗ̄ܘ̣ܵܘ : ܠܵܐ ܗ̄ܘ̣ܵܐ ܫܵܝܘܿܛܹ̈ܐ ܕܐܲܚܲܝ̈ܗܘܿܢ ܡܸܬܼܚܲܫܒܿܝܼܢ ܗ̄ܘ̣ܵܘ ܡ̣ܢ ܝܵܕܼܘܿܥܹ̈ܐ ܘܚܲܟܝܼ̈ܡܹܐ : ܐܵܦܠܵܐ ܡܒܲܤܪ̈ܵܢܹܐ ܘܲܡܒܲܤ̈ܝܵܢܹܐ ܘܲܓܼܠܝܼ̈ܙܲܝ ܡ̣ܢ ܦܘܼܪܫܵܢܵܐ : ܐܲܝܟܼ ܕܐܲܡܝܼܪ ܠܐ̄ܢܵܫ̈ܝܼܢ ܡܸܢܗܘܿܢ : ܐܲܝܟܼ ܕܲܠܡܲܦܲܩ ܒܪܘܼܚܵܐ : ܕܐܲܝܠܹܝܢ ܕܲܡܝܲܩܪܝܼܢ ܠܫܲܠܝܘܼܬܼܵܐ ܘܲܥܪܘܼܩܝܵܐ : ܝܲܬܝܼܪ ܡ̣ܢ ܦܸܓܼܥܵܐ ܕܩܲܪܝܼܒܼܵܐ . ܒܲܪܢܵܫܵܐ ܠܲܡ ܕܝܼܠܸܦ̣ ܒܢܸܤܝܵܢܵܐ ܚܲܠܝܘܼܬܼܵܐ ܕܫܲܠܝܘܼܬܼܵܐ ܕܩܸܠܵܝܬܹܗ : ܠܵܐ ܗ̄ܘ̣ܵܐ ܐܲܝܟܼ ܡ̇ܢ ܕܫܵܐܹ̇ܛ ܠܩܲܪܝܼܒܹܗ ܥܵܪܹܩ ܡ̣ܢ ܦܸܓܼܥܹܗ : ܐܸܠܵܐ ܡܸܛܠ ܦܹܐܪܵܐ ܕܩܵܛܹ̇ܦ ܡ̣ܢ ܫܸܠܝܵܐ . ܕܐܲܝܟܼ ܐܲܝܟܲܢ ܥܵܪܩܝܼܢ ܗ̄ܘ̣ܵܘ ؟ ܐܲܒܵܐ ܠܲܡ ܐܲܪܤܵܢܝܼܣ : ܠܵܐ ܡܢܵܚ ܗ̄ܘ̣ܵܐ ܕܢܸܦܓܲܥ ܒܐ̄ܢܵܫ . ܐܲܒܵܐ ܕܹܝܢ ܬܹܐܵܕܘܿܪܵܐ ܐܵܦܸܢ ܦܵܓܲܥ ܗ̄ܘܼܵܐ : ܒܲܕܼܡܘܼܬܼ ܤܲܝܦܵܐ ܚܲܪܝܼܦܵܐ ܗܵܘܹ̇ܐ ܗ̄ܘ̣ܵܐ ܒܦܸܓܼܥܹܗ . ܗܵܢܵܘ ܕܹܝܢ : ܕܐܵܦܠܵܐ ܒܲܫܠܵܡܵܐ ܕܐ̄ܢܵܫ ܫܵܐܹ̇ܠ ܗ̄ܘ̣ܵܐ : ܐܸܡܲܬܼܝ ܕܐܲܝܟܼ ܕܲܒܼܓܸܕܼܫܵܐ ܢܸܫܬܿܟܲܚ ܗ̄ܘ̣ܵܐ ܠܒܲܪ ܡ̣ܢ  pb. 309  ܩܸܠܝܵܬܹܗ . ܩܲܕܝܼܫܵܐ ܕܹܝܢ ܐܲܪܤܵܢܝܼܣ : ܘܐܵܦܠܵܐ ܬܘܼܒܼ ܐܲܝܢܵܐ ܕܠܲܫܠܵܡܹܗ ܐܵܙܹ̇ܠ ܗ̄ܘ̣ܵܐ : ܡܫܲܠܸܡ ܗ̄ܘ̣ܵܐ ܠܹܗ . ܒܲܙܒܲܢ ܠܲܡ ܚܲܕܼ ܡ̣ܢ ܐܲܒܼܵܗ̈ܬܼܵܐ : ܐܸܙܲܠ̣ ܕܢܸܚܙܸܐ ܠܐܲܒܼܵܐ ܐܲܪܤܵܢܝܼܣ : ܘܲܦܬܲܚ̣ ܤܵܒܼܵܐ ܟܲܕܼ ܤ̣ܒܲܪ ܠܹܗ : ܕܲܡܫܲܡܫܵܢܹܗ ܐܝܼܬܼܵܘܗܝ . ܘܟܲܕܼ ܚ̣ܙܵܝܗܝ ܕܡܲܢ̣ܘܼ : ܫ̣ܕܼܵܐ ܢܲܦܫܹܗ ܥܲܠ ܐܲܦܵܘ̈ܗܝ . ܘܟܲܕܼ ܤܲܓܝܼ ܐܲܦܝܼܤܹܗ ܟܲܕܼ ܐܵܡܲ݁ܪ : ܕܩܘܼܡ ܐܲܒܵܐ ܕܐܵܦܸܢ ܒܹܗ ܒܬܲܪܥܵܐ ܐܹܫܲܠܡܵܟܼ ܘܐܹܙܲܠ . ܗ̤ܘ ܕܹܝܢ ܩܲܕܝܼܫܵܐ ܡܸܬܼܚܪܸܐ ܗ̄ܘ̣ܵܐ ܘܐܵܡܲ݁ܪ : ܕܠܵܐ ܩܵܐܹ̇ܡ ܐ̄ܢܵܐ ܥܕܲܡܵܐ ܕܐܵܙܹ̇ܠ ܐܲܢ̄ܬܿ . ܘܠܵܐ ܩܵܡ̣ : ܥܕܲܡܵܐ ܕܫܲܒܼܩܹܗ ܘܫܲܢܝܼ . ܗܵܕܹܐ ܕܹܝܢ ܥܵܒܹ̇ܕܼ ܗ̄ܘ̣ܵܐ ܗܵܘ̇ ܛܘܼܒܼܵܢܵܐ : ܕܠܵܐ ܟܲܕܼ ܢܸܬܸܠ ܠܗܘܿܢ ܚܕܼܵܐ ܙܒܲܢ ܐܝܼܕܼܵܐ : ܬܘܼܒܼ ܙܒܲܢ̄ܬܵܐ ܐ̄ܚܪܹܬܼܵܐ ܢܹܐܬܼܘܿܢ . ܐ̄ܢܵܫ ܠܲܡ ܡ̣ܢ ܐܲܒܼܵܗ̈ܬܼܵܐ . ܚܙܝܼ ܤܸܕܼܪܵܗ̇ ܕܡܸܠܬܼܵܐ : ܕܠܵܐ ܬܹܐܡܲܪ ܕܕܲܠܡܵܐ ܡܸܛܠ ܒܨܝܼܪܘܼܬܹܗ ܒܲܤܲܪ ܥܠܵܘܗܝ . ܐܸܠܵܐ ܚܲܕܼ ܡ̣ܢ ܐܲܒܼܵܘ̈ܬܼܵܐ ܐܵܡܲ݁ܪ ܠܹܗ . ܐܝܼܬܼ ܠܲܢ ܬܲܚܘܝܼܬܼܵܐ ܕܪܲܒܵܐ ܤܲܓܝܼ : ܡ̣ܢ ܓܲܒܿ ܐ̄ܚܪܹܝܢ . ܕܠܵܐ ܬܹܐܡܲܪ ܕܲܠܚܲܕܼ ܫܵܐܹ̇ܛ ܗ̄ܘ̣ܵܐ : ܘܠܲܐ̄ܚܪܹܢܵܐ ܡܸܛܠ ܐܝܼܩܵܪܹܗ ܢܵܤܹ̇ܒܼ ܗ̄ܘ̣ܵܐ ܒܐܲܦܵܘ̈ܗܝ : ܘܡܸܬܼܥܢܸܐ ܥܲܡܹܗ . ܐܸܠܵܐ ܚܕܼܵܐ ܫܲܘܝܘܼܬܼܵܐ ܩܢܸܐ ܗ̄ܘ̣ܵܐ ܒܲܥܪܘܼܩܝܵܐ : ܡ̣ܢ ܦܸܓܼܥܵܐ ܕܟܼܠ ܡܘܼ̈ܫܚܵܢ . ܘܚܲܕܼ ܚܫܝܼܒܼ ܗ̄ܘ̣ܵܐ ܒܥܲܝܢܵܘ̈ܗܝ ܠܲܡܒܲܤܵܪܘܼ ܥܲܠ ܦܸܓܼܥܲܝ̈ܗܘܿܢ ܚܠܵܦ ܫܸܠܝܵܐ : ܠܪܲܒܵܐ : ܐܲܝܟܼ ܙܥܘܿܪܵܐ . ܘܲܠܡܸܛܥܲܢ ܥܸܕܼܠܵܝܵܐ ܥܠܵܘܗܝ ܡ̣ܢ ܟܠܢܵܫ : ܚܠܵܦ ܐܝܼܩܵܪܹܗ ܕܫܸܠܝܵܐ ܘܫܸܬܼܩܵܐ . ܝܵܕܼܥܝܼܢܲܢ ܓܹܝܪ : ܕܟܲܕܼ ܒܲܙܒܲܢ ܐܸܙܲܠ̣ ܠܘܵܬܹܗ ܛܘܼܒܼܵܢܵܐ ܬܹܐܘܿܦܝܼܠܵܐ ܪܹܫ ܐܲܦܸܤܩ̈ܘܿܦܹܐ ܕܐܵܠܹܟܼܤܲܢܕܪܝܼܵܐ : ܟܲܕܼ ܕܒܼܝܼܪ ܥܲܡܹܗ ܐܵܦ ܕܲܝܵܢܵܐ ܕܐܲܬܼܪܵܐ : ܐܲܝܟܼ ܕܠܐܝܼܩܵܪܵܐ ܘܝܲܐܝܼܒܼܘܼܬܼܵܐ ܕܲܚܙܵܬܹܗ ܕܩܲܕܝܼܫܵܐ . ܟܲܕܼ ܝܑܼܬܸܒܼ ܠܘܵܬܼܗܘܿܢ : ܐܵܦܠܵܐ ܒܡܸܠܬܼܵܐ ܙܥܘܿܪܬܵܐ ܐܲܝܟܼ ܕܠܐܝܼܩܵܪܗܘܿܢ ܐܲܢܝܼܚ ܐܸܢܘܿܢ : ܘܟܲܕܼ ܪܲܒܲܬܼ ܝܲܐܝܼܒܼܝܼܢ  pb. 310  ܗ̄ܘ̣ܵܘ ܕܢܸܫܡܥܘܼܢ ܡܸܠܬܹܗ . ܘܟܲܕܼ ܐܲܦܝܼܤܹܗ ܪܹܫܵܐ ܕܐܲܦܸܤܩ̈ܘܿܦܹܐ ܥܲܠ ܗܵܕܹܐ : ܩܲܠܝܼܠ ܠܲܡ ܕܹܝܢ ܫܬܸܩ̣ ܤܵܒܼܵܐ . ܘܐܲܓܼܝܼܒܼ ܐܸܢܘܿܢ ܡܸܠܬܼܵܐ : ܘܐܸܡ݂ܲܪ ܠܗܘܿܢ : ܘܐܸܢ ܐܹܡܲܪ ܠܟܼܘܿܢ : ܬܸܛܪܘܼܢ ؟ ܘܗܸܢܘܿܢ : ܐܸܫܬܵܘܕܝܼܘ ܠܹܗ . ܐܵܡܲ݁ܪ ܠܗܘܿܢ ܤܵܒܼܵܐ : ܐܲܝܟܵܐ ܕܫܵܡ̇ܥܝܼܬܿܘܿܢ ܕܐܝܼܬܼܵܘܗܝ ܐܲܪܤܵܬܝܼܣ : ܠܬܲܡܵܢ ܠܵܐ ܬܸܬܼܩܲܪܒܼܘܼܢ . ܚ̣ܙܲܝܬܿ ܬܡܝܼܗܘܼܬܹܗ ܕܤܵܒܼܵܐ ؟ ܚܙܲܝܬܿ ܡܒܲܤܪܵܢܘܼܬܼܵܐ ܕܥܲܠ ܐܝܼܩܵܪܵܐ ܕܐ̄ܢܵܫܵܐ ؟ ܗܵܢܵܘ ܕܝܼܕܲܥ̣ ܠܡܸܩܛܲܦ ܦܹܐܪ̈ܵܘܗܝ ܕܫܸܠܝܵܐ : ܟܲܕܼ ܠܵܐ ܐܸܬܼܚܲܫܲܒܼ ܗܵܘ̇ ܛܘܼܒܼܵܢܵܐ : ܕܓܲܒܼܪܵܐ ܗ̄ܘ̣ ܩܵܬܼܘܿܠܝܼܩܵܐ : ܘܪܹܫܵܐ ܕܟܼܠܵܗ̇ ܥܹܕܼܬܵܐ . ܟܲܕܼ ܗܵܕܹܐ ܐܸܬܼܪܲܥܝܼ : ܕܐܸܢܵܐ ܚܕܼܵܐ ܙܒܲܢ ܠܥܵܠܡܵܐ ܡܲܚܬܼ ܐ̄ܢܵܐ ܗ̄ܘ̣ : ܡܵܢܵܐ ܡܵܘܬܲܪ ܡܝܼܬܼܵܐ ܠܚܲܝܹ̈ܐ ؟ ܘܐܸܬܼܪܫܝܼ ܥܲܠ ܗܵܕܹܐ ܪܸܫܝܵܢܵܐ ܕܿܡܠܸܐ ܚܘܼܒܵܐ ܡ̣ܢ ܛܘܼܒܼܵܢܵܐ ܡܵܩܵܪܝܼܣ ܟܲܕܼ ܐܵܡܲ݁ܪ ܠܹܗ : ܠܡܵܢܵܐ ܠܲܡ ܥܵܪܹܩ ܐܲܢ̄ܬܿ ܡܸܢܲܢ ؟ ܘܲܥܒܲܕܼ ܤܵܒܼܵܐ ܩܲܕܝܼܫܵܐ ܡܲܦܲܩ ܒܪܘܼܚܵܐ ܬܡܝܼܗܵܐ ܕܫܵܘܹ̇ܐ ܠܩܘܼܠܵܤܵܐ : ܐܲܠܵܗܵܐ ܠܲܡ ܝܵܕܲܥ̇ ܕܡܲܚܸܒܼ ܐ̄ܢܵܐ ܠܟܼܘܿܢ : ܐܸܠܵܐ ܠܵܐ ܡܸܫܟܲܚ ܐ̄ܢܵܐ ܕܐܸܗܘܸܐ ܥܲܡ ܐܲܠܵܗܵܐ ܘܥܲܡ ܒܢܲܝ̈ܢܵܫܵܐ ܀ ܙܒܲܢ̄ܬܼܵܐ ܕܹܝܢ ܐ̄ܚܪܹܬܼܵܐ ܫܠܲܚ̣ ܠܹܗ ܪܹܫܵܐ ܕܐܲܦܸܤܩ̈ܘܿܦܹܐ ܥܲܠ ܗܵܕܹܐ . ܘܲܫܠܲܚ̣ ܠܹܗ ܤܵܒܼܵܐ ܟܲܕܼ ܐܵܡܲ݁ܪ : ܕܐܸܢ ܗ̤ܘ ܕܬܹܐܬܸܐ : ܦܵܬܲܚܢܵܐ ܠܵܟܼ . ܐܸܢܕܹܝܢ ܠܵܟܼ ܐܸܦܬܲܚ : ܠܟܼܠܢܵܫ ܦܵܬܲܚܢܵܐ . ܘܐܸܢ ܠܟܼܠܢܵܫ ܦܵܬܲܚܢܵܐ : ܬܘܼܒܼ ܗܵܪܟܵܐ ܠܵܐ ܡܟܲܬܲܪ ܐ̄ܢܵܐ . ܘܠܵܗ̇ ܠܗܵܕܹܐ ܕܡܝܼܪܘܼܬܼ ܝܘܼܠܦܵܢܵܐ : ܠܵܘ ܡ̣ܢ ܓܲܒܿ ܐ̄ܚܪܹܝܢ : ܐܸܠܵܐ ܡ̣ܢ ܒܲܪܬܼ ܩܵܠܵܐ ܐܲܠܵܗܵܝܬܵܐ ܝܲܠܦܵܗ̇ . ܐܲܪܤܵܢܝܲܐ ܠܲܡ : ܥܪܘܿܩ ܡ̣ܢ ܒܢܲܝ̈ܢܵܫܵܐ : ܘܚܵܝܹ̇ܐ ܐܲܢ̄ܬܿ . ܠܵܐ ܐ̄ܢܵܫ ܡ̣ܢ ܒܲܛܝܼ̈ܠܹܐ ܘܪ̈ܵܚܡܲܝ ܥܸܢ̈ܝܵܢܹܐ : ܡܲܡܪܲܚ ܠܡܸܫܪܵܐ ܒܲܗ̈ܦܵܟܼܵܬܵܐ ܕܡܸܠܵܘ̈ܗܝ ܠܗܵܕܹܐ : ܘܠܲܡܡܲܠܵܠܘܼ ܠܩܘܼܒܼܠܵܗ̇ : ܐܲܝܟܼ ܡ̇ܢ ܕܲܫܟܼܵܚܬܵܐ  pb. 311  ܗ̣̄ܝ ܐ̄ܢܵܫܵܝܬܵܐ ܒܥܵܬܵܐ ܕܫܲܠܝܘܼܬܼܵܐ . ܕܗܵܐ : ܝܘܼܠܦܵܢܵܐ ܗ̄ܘ̣ ܕܡ̣ܢ ܫܡܲܝܵܐ . ܘܲܕܼܠܵܐ ܢܸܤܒܲܪ ܕܗܵܕܹܐ ܥܲܠ ܥܪܘܼܩܝܵܐ ܘܡܲܦܲܩܬܼܵܐ ܕܡ̣ܢ ܓܵܘ ܥܵܠܡܵܐ ܐܸܬܼܐܲܡܪܲܬ̤ ܠܹܗ : ܘܠܵܘ ܠܗܵܝ̇ ܕܫܲܘܝܵܐܝܼܬܼ ܐܵܦ ܡܸܢܗܘܿܢ ܕܐܲܚܹ̈ܐ ܢܸܥܪܘܿܩ : ܡ̣ܢ ܒܵܬܲܪ ܕܲܫܒܲܩ̣ ܬܘܼܒܼ ܠܥܵܠܡܵܐ : ܘܐܝܼܬܼܵܘܗܝ ܡܸܟܹܝܠ ܒܥܘܼܡܪܵܐ ܕܕܲܝܪܵܐ : ܬܘܼܒܼ ܡܨܲܠܸܐ ܠܘܵܬܼ ܡܵܪܲܢ : ܕܐܲܝܟܲܢ ܡܲܨܝܵܐ ܕܢܸܚܐ ܫܲܦܝܼܪ . ܡܵܪܝܵܐ ܠܲܡ : ܕܲܒܲܪܲܝܢܝ ܠܡܸܚܵܐ . ܟܲܕܼ ܤܵܒܲܪ ܕܗܵܫܵܐ ܡܸܟܹܝܠ : ܡܸܕܸܡ ܐ̄ܚܪܹܝܢ ܡܸܫܬܿܡܲܥ ܠܹܗ . ܘܩܵܠܵܐ ܡܵܪܵܢܵܝܵܐ ܬܘܼܒܼ ܠܵܗ̇ ܟܲܕܼ ܠܵܗ̇ ܠܡܸܠܬܼܵܐ ܡܲܫܡܲܥ ܠܹܗ ܬܸܢܝܵܢܘܼܬܼ : ܟܲܕܼ ܡܵܘܤܸܦ ܠܹܗ ܐܲܝܟܼ ܕܲܠܢܘܼܗܵܪܵܐ : ܘܐܵܡܲ݁ܪ : ܥܪܘܿܩ ܠܲܡ ܘܲܫܬܼܘܿܩ : ܘܲܫܠܝܼ . ܐܵܦܸܢ ܠܲܡ ܪܲܒܲܬܼ ܡܵܘܬܪܵܐ ܚܙܵܬܼܗܘܿܢ ܘܥܸܢܝܵܢܗܘܿܢ ܕܐܲܚܹ̈ܐ : ܠܵܐ ܓܹܝܪ ܤܵܘܬܪܵܐ ܠܵܟܼ ܗܵܝ̇ ܕܬܸܬܼܥܢܸܐ ܥܲܡܗܘܿܢ : ܐܲܝܟܼ ܗܵܝ̇ ܕܬܸܥܪܘܿܩ ܡܸܢܗܘܿܢ . ܘܟܲܕܼ ܗܵܠܹܝܢ ܒܓܸܠܝܵܢܵܐ ܐܲܠܵܗܵܝܵܐ ܩܲܒܸܿܠ̣ ܛܘܼܒܼܵܢܵܐ ܐܲܪܤܵܢܝܼܣ : ܕܟܲܕܼ ܥܕܲܟܹܝܠ ܒܥܵܠܡܵܐ ܗ̄ܘ̣ ܕܢܸܥܪܘܿܩ ܦܵܩܹ̇ܕܼ ܠܹܗ : ܘܐܵܦ ܟܲܕܼ ܥܲܡܗܘܿܢ ܕܐܲܚܹ̈ܐ ܐܝܼܬܼܵܘܗܝ : ܗ̤ܝ ܟܲܕܼ ܗ̤ܝ ܡܸܬܼܐܲܡܪܵܐ ܠܘܵܬܹܗ : ܗܵܝܕܹܝܢ ܐܸܫܬܲܪܲܪ ܘܝܼܕܲܥ̣ : ܕܠܵܐ ܤܵܦܹ̇ܩ ܠܘܵܬ ܩܸܢܝܵܢܵܐ ܕܚܲܝܹ̈ܐ ܬܲܩ̈ܢܹܐ : ܥܪܘܼܩܝܵܐ ܒܲܠܚܘܿܕܼ ܕܡ̣ܢ ܥܵܠܡܵܝܹ̈ܐ : ܐܸܠܵܐ ܫܲܘܝܵܐܝܼܬܼ ܡ̣ܢ ܟܠܢܵܫ . ܕܲܠܡܵܐ ܐܝܼܬܼ ܐ̄ܢܵܫ : ܕܠܘܼܩܒܲܠ ܩܵܠܵܐ ܐܲܠܵܗܵܝܵܐ ܐܝܼܬܼ ܠܹܗ ܠܲܡܡܲܠܵܠܘܼ : ܘܠܲܐܒܵܐ ܐܲܢܛܘܿܢܝܼܣ ܡܸܬܼܐܡܲܪ ܠܹܗ ܒܓܸܠܝܵܢܵܐ : ܐܸܢ ܠܲܡ ܒܵܥܹ̇ܐ ܐܲܢ̄ܬܿ ܠܡܸܗܘܵܐ ܒܫܸܠܝܵܐ : ܠܵܘ ܒܲܠܚܘܿܕܼ ܠܬܹܐܒܼܵܐܝܼܣ ܬܹܐܙܲܠ : ܐܸܠܵܐ ܠܡܲܕܼܒܪܵܐ ܓܵܘܝܵܐ ܀ ܐܸܢܕܹܝܢ ܐܲܠܵܗܵܐ ܗܵܟܲܢ ܦܵܩܹ̇ܕܼ ܠܲܢ ܠܡܸܥܪܲܩ ܡ̣ܢ ܟܠ : ܘܗܵܟܲܢ ܡܲܚܸܒܼ ܫܸܠܝܵܐ ܟܲܕܼ ܢܟܲܬܪܘܼܢ ܒܹܗ ܪ̈ܵܚܡܵܘܗܝ : ܡܲܢ̣ܘܼ ܒܥܸܠ̈ܠܵܬܼܵܐ ܢܩܵܘܸܐ ܒܥܸܢܝܵܢܵܐ ܘܩܲܪܝܼܒܼܘܼܬܼܵܐ ܕܲܒܼܢܲܝ̈ܢܵܫܵܐ ؟ ܐܸܢ  pb. 312  ܕܹܝܢ ܠܐܲܢܛܘܿܢܝܼܣ ܘܐܲܪܤܵܢܝܼܣ : ܙܗܝܼܪܘܼܬܼܵܐ ܡܵܘܬܪܵܐ ܘܲܥܪܘܼܩܝܵܐ ܡܥܲܕܲܪ : ܟܡܵܐ ܝܲܬܿܝܼܪܵܐܝܼܬܼ ܠܲܡܚܝܼ̈ܠܹܐ ؟ ܘܐܸܢ ܐܲܝܠܹܝܢ ܕܥܵܠܡܵܐ ܟ̱ܠܹܗ : ܥܲܠ ܡܸܠܲܝ̈ܗܘܿܢ ܘܥܘܼܕܼܪܵܢܵܐ ܕܡ̣ܢ ܚܙܵܬܼܗܘܿܢ ܤܢܝܼܩ ܗ̄ܘ̣ܵܐ : ܡܝܲܩܲܪ ܐܲܠܵܗܵܐ ܠܲܗܘܵܝܗܘܿܢ ܕܲܒܼܫܸܠܝܵܐ : ܝܲܬܝܼܪ ܡ̣ܢ ܥܘܼܕܼܪܵܢܵܐ ܕܟܼܠܵܗ̇ ܐ̄ܢܵܫܘܼܬܼܵܐ : ܟܡܵܐ ܝܲܬܝܼܪܵܐܝܼܬܼ ܠܐܲܝܢܵܐ ܕܐܵܦܠܵܐ ܩܢܘܿܡܹܗ ܡܨܸܐ ܕܢܸܛܲܪ ܫܲܦܝܼܪ ؟ ܝܵܕܼܥܝܼܢܲܢ ܠܲܐ̄ܚܪܹܢܵܐ ܡ̣ܢ ܩܲܕܝܼ̈ܫܹܐ : ܕܐܲܚܘܼܗܝ ܟܝܵܢܵܝܵܐ : ܟܪܝܼܗ ܗ̄ܘ̣ܵܐ . ܘܗ̤ܘ ܚܒܲܫ̣ ܗ̄ܘ̣ܵܐ ܢܲܦܫܹܗ : ܒܩܸܠܵܝܬܼܵܐ ܐ̄ܚܪܹܬܼܵܐ . ܘܟܲܕܼ ܚܲܡܤܸܢ ܠܪ̈ܲܚܡܵܘܗܝ ܙܲܒܼܢܵܐ ܟܠܹܗ ܕܟܼܘܼܪܗܵܢܹܗ ܡ̣ܢ ܕܢܸܦܘܼܩ ܢܸܚܙܹܝܘܗܝ : ܒܙܲܒܼܢܵܐ ܡܸܟܹܝܠ ܕܡܲܦܩܵܢܹܗ ܕܡ̣ܢ ܥܵܠܡܵܐ : ܫܠܲܚ̣ ܠܹܗ : ܕܐܵܦܸܢ ܗܵܫܵܐ ܬܵܐ ܐܸܚܙܹܝܟܼ ܩܕܼܵܡ ܕܐܸܦܘܿܩ ܡ̣ܢ ܥܵܠܡܵܐ : ܐܵܦܸܢ ܒܠܸܠܝܵܐ . ܘܐܹܫܲܠܡܵܟܼ : ܘܐܸܬܿܬܿܬܝܼܚ . ܘܠܵܐ ܐܸܬܿܛܦܝܼܣ ܗܵܘ̇ ܛܘܼܒܼܵܢܵܐ : ܐܵܦܠܵܐ ܒܥܸܕܵܢܵܐ ܗܵܢܵܐ : ܕܲܡܥܵܕܼܝܼܢ ܢܫܲܓܿܫܘܼܢ ܪ̈ܲܚܡܹܐ ܟܝܵܢܵܝܹ̈ܐ : ܠܡܸܙܟܵܐ ܠܲܬܼܚܘܼ̈ܡܹܐ ܨܸܒܼܝܵܢܵܝܹ̈ܐ : ܟܲܕܼ ܐܵܡܲ݁ܪ : ܕܐܸܢ ܐܸܦܘܿܩ : ܠܵܐ ܗܵܘܹ̇ܐ ܕܟܸܐ ܠܹܒܿܝ ܩܕܼܵܡ ܐܲܠܵܗܵܐ : ܕܒܲܐܚܹ̈ܐ ܕܲܒܼܪܘܼܚ ܐܸܒܼܤܸܐ ܕܐܸܤܥܘܿܪ ܐܸܢܘܿܢ : ܠܲܟܼܝܵܢܵܐ ܕܹܝܢ ܐܹܝܲܩܲܪ ܝܲܬܝܼܪ ܡ̣ܢ ܡܫܝܼܚܵܐ . ܘܡܝܼܬܼ ܐܲܚܘܼܗܝ : ܘܠܵܐ ܚ̣ܙܵܝܗܝ ܀ ܠܵܐ ܐ̄ܢܵܫ ܡܵܕܹܝܢ ܠܪܲܦܝܘܼܬܼܵܐ ܕܚܘܼ̈ܫܵܒܹܐ ܥܸܠܬܼܵܐ ܢܤܝܼܡܝܼܗ̇ : ܠܵܐ ܡܸܬܼܡܲܨܡܵܝܵܢܝܼܬܼܵܐ ܘܠܵܐ ܡܫܲܥܒܿܕܲܬܼ ܠܲܫܪܵܝܵܐ : ܘܦܘܼܪܢܵܤܵܐ ܕܡ̣ܢ ܠܥܸܠ ܠܒܼܘܼܛܵܠܵܐ ܕܫܸܠܝܵܐ . ܐܸܢ ܠܲܟܼܝܵܢܵܐ ܕܗܵܟܲܢ ܚܲܤܝܼܢ ܙܵܟܹ̇ܝܢ ܩܲܕܝܼ̈ܫܹܐ : ܘܲܡܫܝܼܚܵܐ ܟܲܕܼ ܢܸܬܼܒܿܤܸܐ ܒܲܒܼܢܵܘ̈ܗܝ : ܡܲܚܸܒܼ ܐܲܝܟܵܐ ܕܫܸܠܝܵܐ ܡܸܬܼܝܲܩܲܪ : ܐܲܝܕܵܐ ܐܵܢܲܢܩܹܐ ܐ̄ܚܪܹܬܼܵܐ ܐܝܼܬܼ ܕܠܵܐ ܝܵܗ̇ܒܵܐ ܐܝܼܕܼܵܐ ܠܡܸܬܼܒܤܵܝܘܼ ܟܲܕܼ ܬܸܥܪܲܨ ؟ ܗܵܘ̇ ܦܘܼܩܕܵܢܵܐ : ܕܐܲܚܸܒܼ ܠܡܵܪܝܵܐ ܐܲܠܵܗܵܟܼ : ܡ̣ܢ  pb. 313  ܟ̱ܠܹܗ̇ ܢܲܦܫܵܟܼ ܘܡ̣ܢ ܟ̱ܠܹܗ ܠܸܒܵܟܼ : ܘܝܲܬܝܼܪ ܡ̣ܢ ܥܵܠܡܵܐ ܟ̱ܠܹܗ ܘܲܟܼܝܵܢܵܐ ܘܕܝܼܠܹܗ : ܗܵܟܲܢܵܐ ܡܸܬܼܓܡܲܪ : ܟܲܕܼ ܗܵܪܟܵܐ ܬܩܵܘܸܐ . ܐܵܦ ܗܵܝ̇ ܕܥܲܠ ܚܘܼܒܵܐ ܕܩܲܪܝܼܒܼܵܐ ܦܵܩ̇ܕܵܐ : ܠܓܼܵܘ ܡܸܢܵܗ̇ ܚܒܼܝܼܫܵܐ . ܨܵܒܹ̇ܐ ܐܲܢ̄ܬܿ ܠܡܸܩܢܵܐ ܚܘܼܒܵܐ ܕܩܲܪܝܼܒܼܵܐ : ܐܲܝܟܼ ܦܘܼܩܕܵܢܹܐ ܕܐܹܘܲܢܓܲܠܝܼܘܿܢ : ܒܓܼܵܘ ܢܲܦܫܵܟܼ ؟ ܐܸܬܼܪܲܚܲܩ ܡܸܢܹܗ . ܘܗܵܝܕܹܝܢ : ܬܹܐܩܲܕܼ ܒܵܟܼ ܫܲܠܗܹܒܼܝܼܬܼܵܐ ܕܚܘܼܒܹܗ ܘܬܸܤܘܲܚ ܠܲܚܙܵܬܹܗ : ܐܲܝܟܼ ܠܲܚܙܵܬܼܵܐ ܕܡܲܠܐܟܼ ܢܘܼܗܪܵܐ . ܨܵܒܹ̇ܐ ܐܲܢ̄ܬܿ ܬܘܼܒܼ ܕܢܸܨܛܲܗܘܿܢ ܠܵܟܼ ܚܲܒܿܝܼܒܲܝ̈ܟܼ ؟ ܒܲܬܼܚܘܿܬܡ ܝܵܘ̈ܡܵܬܼܵܐ ܬܸܚܙܸܐ ܦܲܪ̈ܨܘܿܦܲܝܗܘܿܢ . ܫܲܪܝܼܪܵܐܝܼܬܼ ܢܸܤܝܵܢܵܐ : ܡܲܠܦܵܢܵܐ ܗ̄ܘ̣ ܕܟܼܠ . ܗ̤ܘܝܼ ܚܠܝܼܡ .