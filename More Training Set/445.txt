ܬܘܼܒܼ ܫܲܪ̈ܒܹܐ ܐ̄ܚܪܵܢܹܐ ܥܲܠ ܡܲܓܿܢܵܢܘܼܬܼܵܐ . ܢܕ . ܬܘܼܒܼ ܫܲܪ̈ܒܹܐ ܐ̄ܚܪܵܢܹܐ ܥܲܠ ܡܲܓܿܢܵܢܘܼܬܼܵܐ . ܢܕ . ܐܵܦܸܢ ܒܓܲܒܵܐ ܐ̄ܚܪܹܢܵܐ ܐܲܡܝܼܪ ܗ̄ܘ̣ ܠܲܢ ܥܲܠ ܗܵܕܹܐ ܒܗܵܠܹܝܢ ܥܸܠܵܝ̈ܵܬܼܵܐ ܠܦܘܼܬܼ ܕܕܼܘܼܟܿܬܼܵܐ ܝܸܗܒܲܬ̤ ܐܝܼܕܼܵܐ : ܕܲܢܢܲܗܲܪ ܒܝܲܬܝܼܪܵܐ ܬܘܼܒܼ ܗܵܪܟܵܐ ܠܵܐ ܡܵܐ̇ܢܵܐ ܠܲܢ ܀ ܡܲܓܢܵܢܘܼܬܼܵܐ ܐܝܼܬܹܝܗ̇ : ܫܡܵܐ ܡܵܘܕܥܵܢܵܐ ܕܥܘܼܕܼܪܵܢܵܐ ܘܢܘܼܛܵܪܵܐ : ܘܐܵܦ ܕܩܘܼܒܵܠܵܐ ܕܡܵܘܗܲܒܼܬܼܵܐ ܕܡܵܘܗܲܒܼܬܼܵܐ ܫܡܲܝܵܢܝܼܬܼܵܐ . ܐܲܝܟܼ ܗܵܝ̇ : ܕܪܘܼܚܵܐ ܕܩܘܼܕܼܫܵܐ ܬܹܐܬܸܐ : ܘܚܲܝܠܹܗ ܕܥܸܠܵܝܵܐ ܢܲܓܸܢ ܥܠܲܝܟܿܝ . ܘܲܐ̄ܚܪܹܬܼܵܐ ܐܲܝܟܼ ܗܵܝ̇ : ܕܝܲܡܝܼܢܵܟܼ ܡܵܪܝܵܐ ܐܲܓܸܢ ܥܠܲܝ . ܕܐܝܼܬܹܝܗ̇ : ܫܸܐܠܬܼܵܐ ܕܥܘܼܕܼܪܵܢܵܐ . ܘܐܲܝܟܼ ܗܵܝ̇ : ܕܐܲܓܸܢ ܥܲܠ ܩܪܝܼܬܼܵܐ ܗܵܕܹܐ ܘܐܸܦܪܩܝܼܗ̇ . ܕܒܲܕܼܓܼܘܿܢ : ܬܪܹܝܢ ܙܢܲܝ̈ܵܐ ܡܸܤܬܲܟܿܠܝܼܢ ܚ̄ܢܲܢ ܕܡܲܥܒܿܕܼܵܢܘܼܬܼܵܐ : ܒܡܲܓܢܵܢܘܼܬܼܵܐ ܕܗܵܘ̇ܝܵܐ ܡ̣ܢ ܐܲܠܵܗܵܐ ܥܲܠ ܒܢܲܝ̈ܢܵܫܵܐ . ܚܲܕܼ ܐ̄ܪܵܙܵܢܵܐܝܼܬܼ ܘܡܸܬܼܝܲܕܼܥܵܢܵܐܝܼܬܼ : ܘܲܐ̄ܚܪܹܢܵܐ ܤܘܼܥܪܵܢܵܐܝܼܬܼ . ܘܗܵܘ̇ ܩܲܕܼܡܵܝܵܐ : ܕܩܲܕܝܼܫܘܼܬܼܵܐ ܗ̣̄ܝ ܕܡܸܬܼܩܲܒܿܠܵܐ ܒܝܲܕܼ ܛܲܝܒܿܘܼܬܼܵܐ ܐܲܠܵܗܵܝܬܼܵܐ . ܗܵܢܵܘ ܕܹܝܢ : ܒܝܲܕܼ ܡܲܥܒܿܕܼܵܢܘܼܬܼܵܐ ܕܪܘܼܚܵܐ ܕܩܘܼܕܼܫܵܐ : ܡܸܬܼܩܲܕܲܫ ܐ̄ܢܵܫ ܒܦܲܓܼܪܹܗ ܘܲܒܼܢܲܦܫܹܗ . ܐܲܝܟܼ ܗܵܝ̇ ܕܐܹܠܝܼܫܲܥ ܘܝܘܿܚܲܢܵܢ : ܘܛܘܼܒܼܵܢܝܼܬܼܵܐ ܡܲܪܝܲܡ ܒܪܝܼܟܲܬܼ ܒܢܸܫܹ̈ܐ . ܐܸܠܵܐ ܕܗܵܕܹܐ ܕܠܵܐ ܦܘܼܚܵܡ ܗ̄ܝ̣ : ܘܕܲܠܥܸܠ ܡ̣ܢ ܛܲܟܼܤܵܐ ܕܲܥܒܼܝܼ̈ܕܹܐ . ܚܢܲܢ ܢܹܐܬܸܐ ܠܗܵܝ̇ ܕܒܲܡܢܵܬܼܵܐ ܕܲܠܘܵܬܼ ܫܼܲܪܟܵܐ ܕܩܲܕܝܼ̈ܫܹܐ : ܐܲܝܟܼ ܗܲܕܵܡܹ̈ܐ ܡ̣ܢ ܓܘܼܫܡܵܐ . ܙܢܵܐ ܐ̄ܪܵܙܵܢܵܝܵܐ ܕܡܲܓܢܵܢܘܼܬܼܵܐ : ܐܲܝܟܼ ܗܵܠܹܝܢ ܕܲܠܘܵܬܼ ܐ̄ܢܵܫ ܐ̄ܢܵܫ ܡ̣ܢ ܩܲܕܝܼ̈ܫܹܐ : ܕܐܝܼܬܼܵܘܗܝ ܙܢܵܐ pb. 391 ܡܲܥܒܿܕܼܵܢܵܝܵܐ : ܕܥܲܠ ܗܵܘܢܵܐ ܡܲܓܸܢ . ܘܐܸܡܲܬܼܝ ܕܲܠܗܵܕܹܐ ܡܲܓܢܵܢܘܼܬܼܵܐ ܡܸܫܬܿܘܸܐ ܒܲܪܢܵܫܵܐ : ܒܝܲܕܼ ܬܸܡܗܵܐ ܡܸܬܼܚܛܸܦ ܗܵܘܢܵܐ ܘܡܸܬܼܡܬܲܚ : ܒܓܸܠܝܵܢܵܐ ܡܸܕܸܡ ܐܲܠܵܗܵܝܵܐ . ܘܲܟܼܡܵܐ ܙܲܒܼܢܵܐ ܕܡܲܥܒܿܕܼܵܢܘܼܬܼܵܐ ܡܲܓܢܵܐ ܥܲܠ ܗܵܘܢܵܐ : ܠܥܸܠ ܡ̣ܢ ܡܸܬܿܬܿܙܝܼܥܵܢܘܼܬܼܵܐ ܕܚܘܼ̈ܫܵܒܹܐ ܢܲܦܫܵܢܵܝܹ̈ܐ ܐܝܼܬܼܵܘܗܝ ܒܲܪܢܵܫܵܐ : ܒܝܲܕܼ ܫܵܘܬܵܦܘܼܬܼܵܐ ܕܪܘܼܚܵܐ ܕܩܘܼܕܼܫܵܐ . ܘܗܵܕܲܐ ܗ̣̄ܝ ܕܐܲܡܝܼܪܵܐ ܡ̣ܢ ܫܠܝܼܚܵܐ ܒܐܸܤܟܹܝܡ ܨܠܘܿܬܼܵܐ ܠܘܵܬܼ ܐܲܦܸܤܵܝܹ̈ܐ : ܟܲܕܼ ܨܵܒܹ̇ܐ ܕܵܢܫܵܘܕܲܥ ܐܸܢܘܿܢ ܐ̄ܪܵܙܵܐ ܗܵܢܵܐ : ܘܐܵܡܲܪ : ܐܲܠܵܗܹܗ ܕܡܵܪܲܢ ܝܼܫܘܿܥ ܡܫܝܼܚܵܐ ܐܲܒܼܵܐ ܕܬܸܫܒܿܘܿܚܬܼܵܐ : ܢܸܬܸܠ ܠܟܼܘܿܢ ܪܘܼܚܵܐ ܕܚܸܟܼܡܬܼܵܐ ܘܲܕܓܸܠܝܵܢܵܐ ܒܝܼܕܲܥܬܹܗ : ܘܢܸܢܗܪ̈ܵܢ ܥܲܝ̈ܢܹܐ ܕܠܸܒܵܘ̈ܵܬܼܟܼܘܿܢ . ܘܡܵܢܵܐ ܡ̣ܢ ܗܵܕܹܐ ؟ ܕܬܸܕܥܘܼܢ ܡܵܢܵܘ ܤܲܒܼܪܵܐ ܕܩܸܪܝܵܢܹܗ : ܘܡܵܢܵܘ ܥܘܼܬܼܪܵܐ ܕܫܘܼܒܼܚܵܐ ܕܝܵܪܬܘܼܬܹܗ ܒܩܲܕܝܼ̈ܫܹܐ : ܘܡܵܢܲܐ ܗ̣̄ܝ ܝܲܬܝܼܪܘܼܬܼܵܐ ܕܪܲܒܿܘܼܬܼܵܐ ܕܚܲܝܠܹܗ : ܒܲܢ ܒܐܲܝܠܹܝܢ ܕܲܡܗܲܝܡܢܝܼܢܲܢ ܀ ܗܵܢܵܐ ܐܝܼܬܼܵܘܗܝ ܚܲܕܼ ܙܢܵܐ ܐ̄ܪܵܙܵܢܵܝܵܐ ܕܡܲܓܢܵܢܘܼܬܼܵܐ : ܕܐܸܡܲܬܼܝ ܕܡܲܓܸܢ ܚܲܝܠܵܐ ܗܵܢܵܐ ܥܲܠ ܒܲܪܢܵܫܵܐ : ܠܫܘܼܒܼܚܵܐ ܕܥܵܠܡܵܐ ܚܲܕܼܬܼܵܐ ܡܸܫܬܿܘܸܐ ܒܝܲܕܼ ܓܸܠܝܵܢܵܐ . ܘܗܵܕܲܐ ܗ̣ܝ ܡܢܵܬܼܵܐ ܕܲܡܛܵܬ̤ ܠܩܲܕܝܼ̈ܫܹܐ ܒܢܘܼܗܪܵܐ : ܕܐܸܡ݂ܲܪ ܛܘܼܒܼܵܢܵܐ ܦܵܘܠܘܿܣ : ܕܠܵܗ̇ ܡܸܫܬܿܘܹܝܢ ܐܲܝܠܹܝܢ ܕܩܲܒܸܠ̣ܘ ܩܲܕܝܼܫܘܼܬܼܵܐ ܕܗܵܘܢܵܐ ܡ̣ܢ ܪܘܼܚܵܐ : ܒܝܲܕܼ ܕܘܼܒܵܪ̈ܲܝܗܘܿܢ ܩܲܕܝܼ̈ܫܹܐ ܘܲܡܝܲܬܪܹ̈ܐ . ܙܢܵܐ ܐ̄ܚܪܹܢܵܐ ܕܡܲܓܢܵܢܘܼܬܼܵܐ ܐܝܼܬܼܵܘܗܝ : ܗܵܝ̇ ܕܤܘܼܥܪܵܢܵܐܝܼܬܼ ܡܸܬܼܝܲܕܼܥܵܐ ܡܲܥܒܿܕܼܵܢܘܼܬܹܗ . ܚܲܝܠܵܐ ܐܝܼܬܼܵܘܗܝ ܡܸܬܼܝܲܕܼܥܵܢܵܐ : ܕܲܡܤܲܬܲܪ ܘܲܡܪܲܚܸܦ ܥܲܠ ܒܲܪܢܵܫܵܐ ܐܲܡܝܼܢܵܐܝܼܬܼ : ܘܕܵܚܹ̇ܩ ܡܸܢܹܗ ܤܘܼܓܦܵܢܵܐ ܡܸܕܸܡ ܘܓܸܕܼܫܵܐ ܕܥܵܪܹܨ : ܕܢܸܬܼܩܲܪܲܒܼ ܠܦܲܓܼܪܹܗ ܐܵܘ ܠܢܲܦܫܹܗ . ܗܵܘ̇ ܕܠܵܐ ܡܸܬܼܚܲܙܝܵܢܵܐܝܼܬܼ ܠܗܵܘܢܵܐ ܡܸܬܼܪܓܸܫ : ܢܲܗܝܼܪܵܐ ܘܝܲܕܼܘܼܥܬܼܵܢܵܐ ܒܥܲܝܢܵܐ pb. 392 ܕܗܲܝܡܵܢܘܼܬܼܵܐ . ܗܵܘ̇ ܕܲܠܩܲܕܝܼ̈ܫܹܐ ܝܲܬܝܼܪ ܡܸܬܼܝܼܕܲܥ ܢܸܤܝܵܢܹܗ : ܐܲܝܟܼ ܕܲܟܼܬܼܝܼܒܼ : ܕܡܲܫܪܝܼܬܼܵܐ ܕܡܲܠܲܐܟܼܵܘ̈ܗܝ ܕܡܵܪܝܵܐ : ܚܕܝܼܪܵܐ ܠܕܼܵܚܠܵܘ̈ܗܝ ܘܲܡܦܲܨܸܐ ܠܗܘܿܢ . ܘܤܲܓܝܼܐܝܼܢ ܠܲܡ ܢܸܤܝܘܿܢܲܝ̈ܗܘܿܢ ܕܙܲܕܝܼ̈ܩܹܐ : ܘܡ̣ܢ ܟܠܗܘܿܢ ܡܦܲܨܸܐ ܠܗܘܿܢ ܡܵܪܝܵܐ . ܐܵܦܸܢ ܒܓܲܒܵܐ ܐ̄ܚܪܹܢܵܐ ܐܲܡܝܼܪ ܗ̄ܘ̣ ܠܲܢ ܥܲܠ ܗܵܕܹܐ ܒܗܵܠܹܝܢ ܥܸܠܵܝ̈ܵܬܼܵܐ ܠܦܘܼܬܼ ܕܕܼܘܼܟܿܬܼܵܐ ܝܸܗܒܲܬ̤ ܐܝܼܕܼܵܐ : ܕܲܢܢܲܗܲܪ ܒܝܲܬܝܼܪܵܐ ܬܘܼܒܼ ܗܵܪܟܵܐ ܠܵܐ ܡܵܐ̇ܢܵܐ ܠܲܢ ܀ ܡܲܓܢܵܢܘܼܬܼܵܐ ܐܝܼܬܹܝܗ̇ : ܫܡܵܐ ܡܵܘܕܥܵܢܵܐ ܕܥܘܼܕܼܪܵܢܵܐ ܘܢܘܼܛܵܪܵܐ : ܘܐܵܦ ܕܩܘܼܒܵܠܵܐ ܕܡܵܘܗܲܒܼܬܼܵܐ ܕܡܵܘܗܲܒܼܬܼܵܐ ܫܡܲܝܵܢܝܼܬܼܵܐ . ܐܲܝܟܼ ܗܵܝ̇ : ܕܪܘܼܚܵܐ ܕܩܘܼܕܼܫܵܐ ܬܹܐܬܸܐ : ܘܚܲܝܠܹܗ ܕܥܸܠܵܝܵܐ ܢܲܓܸܢ ܥܠܲܝܟܿܝ . ܘܲܐ̄ܚܪܹܬܼܵܐ ܐܲܝܟܼ ܗܵܝ̇ : ܕܝܲܡܝܼܢܵܟܼ ܡܵܪܝܵܐ ܐܲܓܸܢ ܥܠܲܝ . ܕܐܝܼܬܹܝܗ̇ : ܫܸܐܠܬܼܵܐ ܕܥܘܼܕܼܪܵܢܵܐ . ܘܐܲܝܟܼ ܗܵܝ̇ : ܕܐܲܓܸܢ ܥܲܠ ܩܪܝܼܬܼܵܐ ܗܵܕܹܐ ܘܐܸܦܪܩܝܼܗ̇ . ܕܒܲܕܼܓܼܘܿܢ : ܬܪܹܝܢ ܙܢܲܝ̈ܵܐ ܡܸܤܬܲܟܿܠܝܼܢ ܚ̄ܢܲܢ ܕܡܲܥܒܿܕܼܵܢܘܼܬܼܵܐ : ܒܡܲܓܢܵܢܘܼܬܼܵܐ ܕܗܵܘ̇ܝܵܐ ܡ̣ܢ ܐܲܠܵܗܵܐ ܥܲܠ ܒܢܲܝ̈ܢܵܫܵܐ . ܚܲܕܼ ܐ̄ܪܵܙܵܢܵܐܝܼܬܼ ܘܡܸܬܼܝܲܕܼܥܵܢܵܐܝܼܬܼ : ܘܲܐ̄ܚܪܹܢܵܐ ܤܘܼܥܪܵܢܵܐܝܼܬܼ . ܘܗܵܘ̇ ܩܲܕܼܡܵܝܵܐ : ܕܩܲܕܝܼܫܘܼܬܼܵܐ ܗ̣̄ܝ ܕܡܸܬܼܩܲܒܿܠܵܐ ܒܝܲܕܼ ܛܲܝܒܿܘܼܬܼܵܐ ܐܲܠܵܗܵܝܬܼܵܐ . ܗܵܢܵܘ ܕܹܝܢ : ܒܝܲܕܼ ܡܲܥܒܿܕܼܵܢܘܼܬܼܵܐ ܕܪܘܼܚܵܐ ܕܩܘܼܕܼܫܵܐ : ܡܸܬܼܩܲܕܲܫ ܐ̄ܢܵܫ ܒܦܲܓܼܪܹܗ ܘܲܒܼܢܲܦܫܹܗ . ܐܲܝܟܼ ܗܵܝ̇ ܕܐܹܠܝܼܫܲܥ ܘܝܘܿܚܲܢܵܢ : ܘܛܘܼܒܼܵܢܝܼܬܼܵܐ ܡܲܪܝܲܡ ܒܪܝܼܟܲܬܼ ܒܢܸܫܹ̈ܐ . ܐܸܠܵܐ ܕܗܵܕܹܐ ܕܠܵܐ ܦܘܼܚܵܡ ܗ̄ܝ̣ : ܘܕܲܠܥܸܠ ܡ̣ܢ ܛܲܟܼܤܵܐ ܕܲܥܒܼܝܼ̈ܕܹܐ . ܚܢܲܢ ܢܹܐܬܸܐ ܠܗܵܝ̇ ܕܒܲܡܢܵܬܼܵܐ ܕܲܠܘܵܬܼ ܫܼܲܪܟܵܐ ܕܩܲܕܝܼ̈ܫܹܐ : ܐܲܝܟܼ ܗܲܕܵܡܹ̈ܐ ܡ̣ܢ ܓܘܼܫܡܵܐ . ܙܢܵܐ ܐ̄ܪܵܙܵܢܵܝܵܐ ܕܡܲܓܢܵܢܘܼܬܼܵܐ : ܐܲܝܟܼ ܗܵܠܹܝܢ ܕܲܠܘܵܬܼ ܐ̄ܢܵܫ ܐ̄ܢܵܫ ܡ̣ܢ ܩܲܕܝܼ̈ܫܹܐ : ܕܐܝܼܬܼܵܘܗܝ ܙܢܵܐ  pb. 391  ܡܲܥܒܿܕܼܵܢܵܝܵܐ : ܕܥܲܠ ܗܵܘܢܵܐ ܡܲܓܸܢ . ܘܐܸܡܲܬܼܝ ܕܲܠܗܵܕܹܐ ܡܲܓܢܵܢܘܼܬܼܵܐ ܡܸܫܬܿܘܸܐ ܒܲܪܢܵܫܵܐ : ܒܝܲܕܼ ܬܸܡܗܵܐ ܡܸܬܼܚܛܸܦ ܗܵܘܢܵܐ ܘܡܸܬܼܡܬܲܚ : ܒܓܸܠܝܵܢܵܐ ܡܸܕܸܡ ܐܲܠܵܗܵܝܵܐ . ܘܲܟܼܡܵܐ ܙܲܒܼܢܵܐ ܕܡܲܥܒܿܕܼܵܢܘܼܬܼܵܐ ܡܲܓܢܵܐ ܥܲܠ ܗܵܘܢܵܐ : ܠܥܸܠ ܡ̣ܢ ܡܸܬܿܬܿܙܝܼܥܵܢܘܼܬܼܵܐ ܕܚܘܼ̈ܫܵܒܹܐ ܢܲܦܫܵܢܵܝܹ̈ܐ ܐܝܼܬܼܵܘܗܝ ܒܲܪܢܵܫܵܐ : ܒܝܲܕܼ ܫܵܘܬܵܦܘܼܬܼܵܐ ܕܪܘܼܚܵܐ ܕܩܘܼܕܼܫܵܐ . ܘܗܵܕܲܐ ܗ̣̄ܝ ܕܐܲܡܝܼܪܵܐ ܡ̣ܢ ܫܠܝܼܚܵܐ ܒܐܸܤܟܹܝܡ ܨܠܘܿܬܼܵܐ ܠܘܵܬܼ ܐܲܦܸܤܵܝܹ̈ܐ : ܟܲܕܼ ܨܵܒܹ̇ܐ ܕܵܢܫܵܘܕܲܥ ܐܸܢܘܿܢ ܐ̄ܪܵܙܵܐ ܗܵܢܵܐ : ܘܐܵܡܲܪ : ܐܲܠܵܗܹܗ ܕܡܵܪܲܢ ܝܼܫܘܿܥ ܡܫܝܼܚܵܐ ܐܲܒܼܵܐ ܕܬܸܫܒܿܘܿܚܬܼܵܐ : ܢܸܬܸܠ ܠܟܼܘܿܢ ܪܘܼܚܵܐ ܕܚܸܟܼܡܬܼܵܐ ܘܲܕܓܸܠܝܵܢܵܐ ܒܝܼܕܲܥܬܹܗ : ܘܢܸܢܗܪ̈ܵܢ ܥܲܝ̈ܢܹܐ ܕܠܸܒܵܘ̈ܵܬܼܟܼܘܿܢ . ܘܡܵܢܵܐ ܡ̣ܢ ܗܵܕܹܐ ؟ ܕܬܸܕܥܘܼܢ ܡܵܢܵܘ ܤܲܒܼܪܵܐ ܕܩܸܪܝܵܢܹܗ : ܘܡܵܢܵܘ ܥܘܼܬܼܪܵܐ ܕܫܘܼܒܼܚܵܐ ܕܝܵܪܬܘܼܬܹܗ ܒܩܲܕܝܼ̈ܫܹܐ : ܘܡܵܢܲܐ ܗ̣̄ܝ ܝܲܬܝܼܪܘܼܬܼܵܐ ܕܪܲܒܿܘܼܬܼܵܐ ܕܚܲܝܠܹܗ : ܒܲܢ ܒܐܲܝܠܹܝܢ ܕܲܡܗܲܝܡܢܝܼܢܲܢ ܀ ܗܵܢܵܐ ܐܝܼܬܼܵܘܗܝ ܚܲܕܼ ܙܢܵܐ ܐ̄ܪܵܙܵܢܵܝܵܐ ܕܡܲܓܢܵܢܘܼܬܼܵܐ : ܕܐܸܡܲܬܼܝ ܕܡܲܓܸܢ ܚܲܝܠܵܐ ܗܵܢܵܐ ܥܲܠ ܒܲܪܢܵܫܵܐ : ܠܫܘܼܒܼܚܵܐ ܕܥܵܠܡܵܐ ܚܲܕܼܬܼܵܐ ܡܸܫܬܿܘܸܐ ܒܝܲܕܼ ܓܸܠܝܵܢܵܐ . ܘܗܵܕܲܐ ܗ̣ܝ ܡܢܵܬܼܵܐ ܕܲܡܛܵܬ̤ ܠܩܲܕܝܼ̈ܫܹܐ ܒܢܘܼܗܪܵܐ : ܕܐܸܡ݂ܲܪ ܛܘܼܒܼܵܢܵܐ ܦܵܘܠܘܿܣ : ܕܠܵܗ̇ ܡܸܫܬܿܘܹܝܢ ܐܲܝܠܹܝܢ ܕܩܲܒܸܠ̣ܘ ܩܲܕܝܼܫܘܼܬܼܵܐ ܕܗܵܘܢܵܐ ܡ̣ܢ ܪܘܼܚܵܐ : ܒܝܲܕܼ ܕܘܼܒܵܪ̈ܲܝܗܘܿܢ ܩܲܕܝܼ̈ܫܹܐ ܘܲܡܝܲܬܪܹ̈ܐ . ܙܢܵܐ ܐ̄ܚܪܹܢܵܐ ܕܡܲܓܢܵܢܘܼܬܼܵܐ ܐܝܼܬܼܵܘܗܝ : ܗܵܝ̇ ܕܤܘܼܥܪܵܢܵܐܝܼܬܼ ܡܸܬܼܝܲܕܼܥܵܐ ܡܲܥܒܿܕܼܵܢܘܼܬܹܗ . ܚܲܝܠܵܐ ܐܝܼܬܼܵܘܗܝ ܡܸܬܼܝܲܕܼܥܵܢܵܐ : ܕܲܡܤܲܬܲܪ ܘܲܡܪܲܚܸܦ ܥܲܠ ܒܲܪܢܵܫܵܐ ܐܲܡܝܼܢܵܐܝܼܬܼ : ܘܕܵܚܹ̇ܩ ܡܸܢܹܗ ܤܘܼܓܦܵܢܵܐ ܡܸܕܸܡ ܘܓܸܕܼܫܵܐ ܕܥܵܪܹܨ : ܕܢܸܬܼܩܲܪܲܒܼ ܠܦܲܓܼܪܹܗ ܐܵܘ ܠܢܲܦܫܹܗ . ܗܵܘ̇ ܕܠܵܐ ܡܸܬܼܚܲܙܝܵܢܵܐܝܼܬܼ ܠܗܵܘܢܵܐ ܡܸܬܼܪܓܸܫ : ܢܲܗܝܼܪܵܐ ܘܝܲܕܼܘܼܥܬܼܵܢܵܐ ܒܥܲܝܢܵܐ  pb. 392  ܕܗܲܝܡܵܢܘܼܬܼܵܐ . ܗܵܘ̇ ܕܲܠܩܲܕܝܼ̈ܫܹܐ ܝܲܬܝܼܪ ܡܸܬܼܝܼܕܲܥ ܢܸܤܝܵܢܹܗ : ܐܲܝܟܼ ܕܲܟܼܬܼܝܼܒܼ : ܕܡܲܫܪܝܼܬܼܵܐ ܕܡܲܠܲܐܟܼܵܘ̈ܗܝ ܕܡܵܪܝܵܐ : ܚܕܝܼܪܵܐ ܠܕܼܵܚܠܵܘ̈ܗܝ ܘܲܡܦܲܨܸܐ ܠܗܘܿܢ . ܘܤܲܓܝܼܐܝܼܢ ܠܲܡ ܢܸܤܝܘܿܢܲܝ̈ܗܘܿܢ ܕܙܲܕܝܼ̈ܩܹܐ : ܘܡ̣ܢ ܟܠܗܘܿܢ ܡܦܲܨܸܐ ܠܗܘܿܢ ܡܵܪܝܵܐ .