ܥܲܠ ܚܸܘܝܵܐ
                    ܕܲܢܚܵܫܵܐ ܥܲܠ ܚܸܘܝܵܐ ܕܲܢܚܵܫܵܐ ܥܲܠ ܚܸܘܝܵܐ ܕܲܢܚܵܫܵܐ pb. f.199v ܕܝܼܠܹܗ ܟܲܕ ܕܝܼܠܹܗ ܀ : ܡܸܐܡܪܵܐ ܕܬܠܵܬܝ ܘܬܸܫܥܵܐ ܕܥܲܠ ܚܸܘܝܵܐ ܕܲܢܚܵܫܵܐ ܀ ܘܠܵܚܸܡ ܠܲܫܟܿܚܵܬܐ ܀ pb. f.199v ܕܝܼܠܹܗ ܟܲܕ ܕܝܼܠܹܗ ܀ : ܡܸܐܡܪܵܐ ܕܬܠܵܬܝ ܘܬܸܫܥܵܐ ܕܥܲܠ ܚܸܘܝܵܐ ܕܲܢܚܵܫܵܐ ܀ ܘܠܵܚܸܡ ܠܲܫܟܿܚܵܬܐ ܀ 1 : ܩܝܵܡܵܐ ܕܚܘܼܒܵܐ ܐܲܩܝܼܡ ܡܵܪܝܵܐ ܥܲܡ ܐܲܒܼܪܵܗܵܡ 2 ܘܐܵܫܬܵܘܕܝܼ ܠܹܗ ܕܢܸܦܪܘܿܩ ܙܪܥܹܗ ܡ̣ܢ ܥܲܒܼܕܘܼܬܼܵܐ . 3 : ܥܲܒܼܕܵܐ ܥܬܝܼܕ ܗ̄ܘ̣ܵܐ ܕܢܸܗܘܹܐ ܙܲܪܥܹܗ ܒܐܲܪܥܵܐ ܕܲܟܸܢܲܥܢ 4 ܘܩܲܕܸܡ ܚ̇ܘܝܹܗ ܕܲܡܚܲܪܲܪ ܠܹܗ ܒܚܹܝܠ ܪܲܒܘܼܬܹܗ . 5 ܚܹܝܠ ܪܲܒܘܼܬܹܗ ܚܵܘܝܼ ܒܡܸܨܪܹܝܢ ܠܐܵܓܸܒܵܛ̈ܝܹܐ : pb. f.200r 6 ܘܟܲܕ ܠܵܐ ܨܵܒܹܝܢ ܓܡܲܪ ܨܒܼܝܵܢܹܗ ܨܝܕ ܐܲܒܼܪܵܗܵܡ . 7 : ܒܚܲܝܠܵܐ ܘܥܘܼܬܼܪܵܐ ܐܲܦܸܩ ܐܸܢܘܿܢ ܡ̣ܢ ܐܵܓܸܒܛܘܿܣ 8 ܘܲܕܠܵܐ ܩܸܢܛܵܐ ܐܲܫܪܝܼ ܐܸܢܘܿܢ ܒܚܘܼܪܒܵܐ ܕܚܝܼܠܵܐ . 9 : ܒܐܵܬܼܪܵܐ ܕܚܘܼܪܒܵܐ ܐܲܥܡܲܪ ܐܸܢܘܿܢ ܠܣܲܢܝܲܝ̈ ܫܲܝܢܵܐ 10 ܕܲܒܝܲܕܼ ܚܘܼܪܒܵܐ ܢܫܲܝܸܢ ܚܘܼܪܒܵܐ ܕܪ̈ܥܝܵܢܲܝܗܘܿܢ . 11 : ܠܥܲܠܲܬ ܫܲܝܢܵܐ ܐܲܥܡܲܪ ܐܸܢܘܿܢ ܒܚܘܼܪܒܵܐ ܕܲܠܒܲܪ 12 ܕܕܵܡ ܢܸܬܼܢܲܟܼܪܘܿܢ ܡ̣ܢ ܥܸܢܝܵܢܵܐ ܕܲܫܟܝܼܪܵܬܵܐ . 13 : ܚܙܵܐ ܕܲܒܼܫܲܝܢܵܐ ܠܵܐ ܡܸܫܬܲܢܝܼܢ ܡ̣ܢ ܣܲܢܝܵܬ̈ܐ 14 ܘܲܛܪܲܕ ܐܸܢܘܿܢ ܠܐܲܬܼܪܵܐ ܕܡܲܒܼܥܲܕ ܡ̣ܢ ܐ̄ܢܵܫܘܼܬܼܵܐ . 15 : ܒܚܘܼܠܵܦ ܐܲܬܼܪܵܐ ܣܒܲܪ ܕܲܡܚܲܠܦܝܼܢ ܣܘܼܥܪ̈ܵܢܲܝܗܘܿܢ 16 : ܠܵܘ ܟܲܕ ܛܥܬܹܗ ܚܸܪܚܵܘܼܬܼܗܘܿܢ ܕܚܘܼܪܒܵܐ ܘܫܲܝܢܵܐ 17 : ܥܝܵܕܵܐ ܒܝܼܫܵܐ ܥܲܝܸܕ ܐܸܢܘܿܢ ܒܲܕܠܵܐ ܦܲܐܝ̈ܢ 18 ܘܠܵܐ ܕܡܝܼܘ ܒܕܘܼܡܝܵܐ ܦܲܐܝܵܐ ܕܚܵܘܝܼ ܐܸܢܘܿܢ . 19 : ܒܫܲܦܝܼܪ̈ܵܬܵܐ ܪܓܼܝܼܓܼ ܗ̄ܘ̣ܵܐ ܕܢܸܥܫܹܐ ܠܪܸ̈ܥܝܵܢܲܝܗܘܿܢ 20 ܘܐܲܣܓܝܼ ܚܲܝܹ̈ܐ ܘܓܒܲܪ̈ܘܼܬܼܵܐ ܕܕܼܵܡ ܢܸܬܚܲܠܦܘܿܢ . 21 : ܒܡܲܢܢܵܐ ܘܣܲܠܘܲܝ ܬܲܪܣܝܼ ܐܸܢܘܿܢ ܟܲܕ ܠܵܐ ܠܵܐܹ̇ܝܢ 22 ܘܡ̣ܢ ܛܲܪܵܢܵܐ ܐܲܪܕܝܼ ܫܸܩܝܵܐ ܘܒܲܣܸܡ ܐܸܢܘܿܢ . 23 : ܥܢܵܢܵܐ ܕܛܲܠܵܐ ܡܬܲܚ ܐܲܝܟ ܡܲܫܟܢܵܐ ܥܲܠ ܪܹ̈ܫܲܝܗܘܿܢ 24 ܘܒܲܕܡܘܼܬ ܡܢܪܬܵܐ ܩܒܲܥ ܥܲܡܘܼܕܵܐ ܕܲܡܐܹܐ ܢܘܼܗܪܵܐ . 25 : ܢܘܼܗܪܵܐ ܡܐܹܐ ܗ̄ܘ̣ܵܐ ܒܹܝܬܼ ܡܲܥܡܲܪܗܘܿܢ ܠܹܠܝ ܐܝܼܡܵܡ 26 ܘܥܲܡܹܗ ܕܢܘܼܗܪܵܐ ܡܸܬܚܲܙܝܵܢܵܐ ܢܘܼܗܪܵܐ ܕܩܘܼܫܬܼܵܐ . 27 : ܒܢܘܼܗܪܵܐ ܘܢܘܼܗܪܵܐ ܡܸܬܼܒܲܣܡܝܼܢ ܗ̄ܘ̣ܵܘ ܣܲܢܝܲܝ̈ ܢܲܦܫܵܐ 28 ܘܟܲܕ ܛܵܒܼ ܦܐܹܝܢ ܗ̄ܘ̣ܵܘ ܘܠܵܐ ܦܐܚܼܢ ܗ̄ܘ̣ܵܘ ܐܲܝܟ ܕܲܦܐܝܼܢ ܗ̄ܘ̣ܵܘ . 29 : ܦܐܹܐ ܗ̄ܘ̣ܵܐ ܢܘܼܗܪܵܐ ܡܸܬܼܚܲܙܝܵܢܵܐ ܠܥܹܝܢܲܝ̈ ܦܲܓܼܪܵܐ 30 ܘܝܲܬܝܼܪ ܡܸܢܹܗ ܦܐܹܐ ܗ̄ܘ̣ܵܐ ܩܘܼܫܬܵܐ ܠܥܹܝܢܲܝ̈ ܢܲܦܫܵܐ . 31 : ܦܲܓܪܵܐ ܘܢܲܦܫܵܐ ܡܸܬܒܲܩܝܼܢ ܗ̄ܘ̣ܵܘ ܒܲܬܼܪܹܝܢ ܢܘܼܗܪ̈ܝܼܢ 32 ܘܟܲܕ ܚܵܙܹܝܢ ܗ̄ܘ̣ܵܘ ܘܠܵܐ ܚܵܙ̣ܝܼܢ ܗ̄ܘ̣ܵܘ ܫܪܝܼܪܵܐܝܼܬ . 33 : ܒܫܲܝܢܵܐ ܪܲܒܵܐ ܫܪܝܢ ܗ̄ܘ̣ܵܘ ܬܲܡ̇ܢ ܟܪ ܕܲܫܪܝܼܢ ܗ̄ܘ̣ܵܘ 34 ܘܠܲܝܬ ܗ̄ܘ̣ܵܘ ܚܘܼܪܒܵܐ ܕܲܩܫܹܐ ܚܘܼܪܒܹܗ ܐܲܝܟ ܡܲܕܥܲܝ̈ܗܘܿܢ . 35 : ܚܘܼܪܒܵܐ ܒܫܲܝܢܹܗ ܡܲܟܸܣ ܗ̄ܘ̣ܵܐ ܠܹܗ ܠܚܘܼܒܵܐ ܕܲܒܗܘܿܢ 36 ܕܗܘ̤ ܐܸܫܬܲܝܢ ܘܗܸܢܘܿܢ ܠܵܐ ܬܒܲܥܘ ܡ̣ܢ ܒܝܼ̈ܫܵܬܼܵܐ . 37 : ܒܝܼܫ ܗ̄ܘ̣ܵܐ ܐܵܦ ܗܘ̤ ܩܕܼܵܡ ܕܢܕܝܲܪ ܥܲܡܵܐ ܒܓܼܵܘܹܗ 38 ܘܲܒܝܲܕܼ ܥܲܡܵܐ ܐܲܡܠܸܟ ܫܲܝܢܵܐ ܥܲܠ ܒܝܼܫܘܼܬܹܗ . 39 : ܪܓܼܝܼܓܼ ܗ̄ܘ̣ܵܐ ܫܲܝܢܹܗ ܘܡܸܬܝܲܐܒܼܝܢ ܗ̄ܘ̣ܵܘ ܐ̄ܢ̈ܫܵܐ ܠܫܲܝܢܹܗ 40 ܘܠܲܝܬ ܗ̄ܘ̣ܵܐ ܕܲܡܥܝܼܩ ܐܵܦܠܵܐ ܕܡܲܟܹܐ ܠܲܡܫܲܝܢܘܼܬܹܗ . 41 : ܦܲܟܼܝܵܗܵܐ ܗ̄ܘ̣ܵܬ ܡܸܪܲܬܼ ܪ̈ܚܫܐ ܕܥܵܡܪܵܐ ܗ̄ܘ̣ܵܬ ܒܹܗ 42 ܘܟܲܕ ܢܵܟܹܐ ܗ̄ܘ̣ܵܐ ܘܠܵܐ ܢܵܟܹܐ ܗ̄ܘ̣ܵܐ ܠܦܘܼܬ ܢܸܟܼܝܵܢܹܗ . 43 : ܕܠܵܐ ܢܸܟܼܝܵܢܵܐ ܡܪܲܝܼܪ ܗ̄ܘ̣ܵܐ ܒܹܗ ܙܪܲܥܹܗ ܕܐܲܒܼܪܵܡ 44 ܘܠܵܐ ܦܵܪܸܫ ܗ̄ܘ̣ܵܐ ܕܡ̇ܢ ܢܵܛܲܪ ܠܹܗ ܡ̣ܢ ܢܸܟܼܝܵܢܹ̈ܐ . 45 : ܛܠܘܼܡܝܵܐ ܪܲܒܵܐ ܛܠܡܘ ܛܵܠܘܿܡܹ̈ܐ ܠܛܝܼܒܘܼ ܕܲܒܼܗܘܿܢ 46 ܘܕܚܙܵܐ ܚܘܼܪܒܵܐ ܦܢܵܐ ܠܲܥܝܵܕܵܐ ܕܐܝܼܬܼܵܘܗܝ ܗ̄ܘ̣ܵܐ ܒܹܗ . 47 : ܥܝܵܕܵܐ ܒܝܼܫܵܐ ܥܨܵܝܗܝ ܕܲܢܕܲܡܸܐ ܒܡܵܐ ܕܐܝܼܬܵܘܗܝ ܗ̄ܘ̣ܵܐ 48 ܘܠܵܐ ܫܲܘܝܘܼܬܹܗ ܪܕܦܲܬܹܗ ܠܫܲܝܢܹܗ ܕܠܵܐ ܢܸܫܬܝܲܢ . 49 : ܩܵܠ ܓܘܼܕܵܦܵܐ ܐܲܥܝܼܪ ܠܪܲܓܼܫܵܐ ܕܥܵܡܲܪ ܗ̄ܘ̣ܵܐ ܒܹܗ 50 ܘܪܛܢܵܐ ܣܲܢܝܵܐ ܦܲܬܼܚܲܗ ܠܦܘܼܡܹܗ ܠܡܸܬܼܢܵܟܬܼܘ . 51 : ܡܸܪܲܬܼ ܚܲܨܪܵܐ ܬܪܲܥܬܹܗ ܠܩܒܝܐ ܕܡܸܪܲܬܼ ܪ̈ܚܫܵܐ 52 ܘܲܣܥ̣ܵܐ ܪ̈ܲܚܫܹܐ ܠܲܡܫܲܥܒܵܕܘ ܠܲܡܠܝܼܠܘܼܬܼܵܐ . 53 : ܚܛܝܼܬܵܐ ܦܸܬܼܚܲܬ̤ ܬܪܲܥ ܦܘܼܩܕܵܢܵܐ ܩܕܼܵܡ ܫܲܬܝܼ̈ܩܹܐ 54 ܘܐܲܦܠܲܬ̤ ܐܸܢܘܿܢ ܠܡܸܫܬܲܩܵܠܘܼ ܥܲܠ ܡܲܠܵܠܹ̈ܐ . 55 : ܚܛܵܐ ܠܲܡ ܥܲܡܵܐ ܒܣܦܪܵܐ ܟܬܝܼܒܼܵܐ ܕܪܲܒܵܐ ܡܘܼܫܹܐ 56 ܘܓܼܪܝ ܡܵܪܝܵܐ ܠܲܚܘܵܘܵܬܹ̈ܐ ܕܲܢܢܲܟܼܬܘܼܢܵܝܗܝ . 57 : ܥܲܠ ܐܲܠܵܗܵܐ ܣܵܡܹܗ ܟܬܼܵܒܼܵܐ ܠܢܟܼܝܵܢ ܚܪܫܵܐ 58 ܕܢܵܘܕܲܥ ܐܸܢܘܿܢ ܠܡܸܬܢܲܓܼܕܵܢܹ̈ܐ ܚܹܝܠ ܡܵܪܘܼܬܹܗ . 59 ܚܲܝܠܹܗ ܚܲܟܸܡ ܠܲܚܘܵܘܵܬܼܵܐ ܠܵܐ ܦܵܪ̈ܘܿܫܹܐ : pb. f.200v 60 ܘܫܲܠܝܼ ܐܸܢܘܿܢ ܘܐܲܥܝܼܪ ܐܸܢܘܿܢ ܐܲܝܟ ܕܲܫܦ݂ܲܪ ܠܹܗ . 61 : ܫܦܲܪ ܠܹܗ ܘܐܲܪܡܝܼ ܠܛܼܵܒܼܥܵܐ ܕܫܸܬܼܩܵܐ ܥܲܠ ܦܘܼܡܲܝ̈ܗܘܿܢ 62 ܘܲܦܢ̣ܵܐ ܫܦ̣ܪ ܠܹܗ ܘܲܫܪܵܐ ܐܸܢܘܿܢ ܠܲܡܢܲܟܵܬܼܘ . 63 : ܠܵܘ ܠܹܗ ܫܵܦܪܲܬ̤ ܗܵܕܹܐ ܕܐܸܡܪܸܬ ܕܠܹܗܘ̤ ܫܸܪܪܲܬ̤ 64 ܠܵܐ ܫܲܦܝܼܪܬܵܐ ܕܥܲܡܵܐ ܥܨܵܬܹܗ ܠܡܸܫܬܲܚܠܵܦܘܼ . 65 : ܫܟܝܼܪܘܼܬܼ ܥܲܡܵܐ ܚܙܵܐ ܗ̇ܘ ܪܸܡܙܵܐ ܕܫܲܦܝܼܪ ܟܠܹܗ 66 ܘܠܵܐ ܫܸܦܪܲܬ̤ ܠܹܗ ܠܡܸܬܼܒܲܩܵܝܘܼ ܒܲܫܟܝܼܪܘܼܬܹܗ . 67 : ܫܘܼܚܵܢܐ ܕܥܵܘ̣ܠܵܐ ܚܙܵܐ ܒܡܲܫܪܝܼܬܼܵܐ ܕܲܫܪܹ̈ܐ ܗ̄ܘ̣ܵܐ ܒܵܗ̇ 68 ܘܝܗܒܵܗ̇ ܐܘܼܟܼܠܵܐ ܠܪ̈ܲܚܫܵܐ ܫܝܼܛܵܐ ܐܲܝܟ ܕܲܒܼܡܸܠܬܼܵܐ . 69 : ܕܠܵܐ ܒܲܟܼܝܵܢܹܗ ܩܥ̣ܵܐ ܫܲܬܼܝܼܩܵܐ ܠܲܡܠܝܼܠܘܼܬܼܵܐ 70 ܕܚܘܿܪܘ ܒܝܼ ܠܵܘ ܠܝܼ ܐܸܠܵܐ ܒܚܲܝܠܵܐ ܕܐܲܣܪܢܝ ܘܲܫܪܲܢܝ . 71 : ܚܲܝܠܵܐ ܕܲܒܼܪܢܝ ܟܠܢܝ ܡ̣ܢ ܕܐܲܟܸܐ ܠܦܵܪܘܿܫܘܼܬܹܟܝ 72 ܘܲܕܠܵܐ ܦܪܲܫܬܵܝܗܝ ܫܪܲܢܝ ܕܐܹܬܲܪܸܟ ܠܠܵܐ ܝܼܕܲܥܬܹܟܝ . 73 : ܙܲܝܢܵܐ ܕܚܸܡܬܼܵܐ ܠܒܸܫ ܗ̄ܘ̣ܵܐ ܪ̈ܚܫܐ ܥܲܠ ܦܪ̈ܘܿܫܹܐ 74 ܘܫܲܪܝܼ ܡܸܫܕܵܐ ܓܹܐܪ̈ܲܝ ܡܸܪܬܹܗ ܒܣܸܕܪ̈ܲܝ ܥܲܡܵܐ . 75 : ܐܲܝܟ ܣܲܦܣܸܪܵܐ ܫܡܲܛܘ ܡܲܪ̈ܵܚܹܐ ܠܸܫܵܢܲܝ̈ܗܘܿܢ 76 ܘܲܕܠܵܐ ܚܵܘܣܵܢ ܕܓܫܘ ܐܸܢܘܿܢ ܠܚܵܪ̈ܡܲܝ ܢܲܦܫܵܐ . 77 : ܩܪܵܒܼܵܐ ܩܲܫܝܵܐ ܥܒܲܕܘ ܥܲܡ ܦܲܓܼܪܵܐ ܘܥܲܡ ܪܸܥܝܵܢܵܐ 78 ܘܲܠܚܲܕ ܩܲܛܠܘܼܗܝ ܘܲܠܐ ܚܪܹܝܢ ܛܲܕܲܕܘܼܗܝ ܡ̣ܢ ܓܵܘ ܥܘܼܡܪܹܗ . 79 : ܥܝܵܪܬܵܐ ܕܥܵܘ̣ܠܵܐ ܬܒܲܥܘ ܫܲܬܝܼ̈ܩܹܐ ܡ̣ܢ ܡܲܠܵܠܹ̈ܐ 80 ܘܲܫܬܸܩܘ ܐܸܢܘܿܢ ܡ̣ܢ ܓܘܼܕܵܦܵܐ ܕܥܲܠ ܒܵܪܘܿܝܵܐ . 81 : ܗܘ̤ ܒܵܪܘܿܝܵܐ ܐܲܠܸܦ ܐܸܢܘܿܢ ܠܠܵܐ ܦܵܪ̈ܘܿܫܹܐ 82 ܠܡܸܬܼܢܲܩܡܘܼ ܥܝܵܪܵܬܵܐ ܕܨܲܥܪܹܗ ܡ̣ܢ ܦܵܪ̈ܘܿܫܹܐ . 83 : ܣܲܓܝܼ ܦܪܲܫܘ ܗ̄ܘ̣ܵܘ ܠܵܐ ܦܵܪ̈ܘܿܫܹܐ ܠܡܸܦܪܲܫ ܣܲܓܝܼ 84 ܘܛܟ ܠܵܐ ܦܵܪܫܝܼܢ ܩܲܢܝܝ̈ ܡܸܠܬܼܵܐ ܐܲܝܟ ܦܘܼܪܫܵܢܗܘܿܢ . 85 : ܒܦܵܪܘܿܫܘܼܬܼܗܘܿܢ ܚܲܟܡܹܗ ܠܥܲܡܵܐ ܥܛܸܠ ܪܸܥܝܵܢܵܐ 86 ܘܲܒܼܡܸܪܲܬܼܗܘܿܢ ܕܲܟܸܝܵܗ̇ ܠܡܸܪܬܵܐ ܕܚܘܼܫܵܒܲܝ̈ܗܘܿܢ . 87 : ܡܸܪܬܵܐ ܒܝܼܫܬܼܵܐ ܕܲܦܬܼܟܼܪܘܼܬܼܵܐ ܡܠܹܐ ܗ̄ܘ̣ܵܐ ܠܸܒܗܘܿܢ 88 ܘܦܲܟܗܵܗ̇ ܛܒܵܐ ܒܡܸܪܬܵܐ ܕܒܝܼܫܵܐ ܡ̣ܢ ܡܸܪܲܬܼܗܘܿܢ . 89 : ܠܡܸܪܬܵܐ ܒܡܸܪܬܵܐ ܦܲܟܗ ܚܲܝܠܹܗ ܚܲܟܼܝܼܡܵܐܝܼܬܼ 90 ܘܙܵܟܼܵܗ̇ ܡܸܪܬܵܐ ܕܲܚܘ̈ܘܵܬܵܐ ܠܡܸܪܲܬܼ ܐ̄ܢܵܫܵܐ . 91 : ܛܲܟܼܣܵܐ ܪܲܒܵܐ ܚܵܘܝܼ ܒܡܸܕܸܡ ܕܲܕܼܠܵܐ ܛܲܟܼܣܵܐ ܗ̄ܘ̣ 92 ܘܒܲܒܼܠܝܼܠܘܼܬܹܗ ܛܲܟܸܣ ܛܲܟܼܣܵܐ ܕܒܲܠܒܸܠ ܝܲܨܪܵܐ . 93 : ܐܣܩܛܐ ܕܪܘܼܓܼܙܵܐ ܐܵܘܚܸܕ ܪܸܡܙܹܗ ܒܦܘܼܡ ܫܬܲܝܼ̈ܩܹܐ 94 ܘܲܚܠܦ ܐܝܕܵܐ ܒܦܘܼܡܵܐ ܢܓܸܕ ܠܡܸܬܼܢܲܓܼܕ̈ܢܹܐ 95 : ܠܢܸܓܼܕܹ̈ܐ ܩܫܲܝܵ̈ܐ ܡܲܬܚܹܗ ܠܥܲܡܵܐ ܝܲܩܝܼܪ ܠܸܒܵܐ 96 ܘܲܡܢܲܓܼܕܵܢܵܘ̈ܗܝ ܥܒܲܕ ܚܲܪ̈ܡܵܢܹܐ ܕܚܲܪ̈ܡܝܼܢ ܡܸܢܹܗ . 97 : ܠܩܲܣܛܘܿܢܵܪܹ̈ܐ ܓܠܝܼܙܲܝ̈ ܪ̈ܲܚܡܹܐ ܐܲܫܠܸܡ ܐܸܢܘܿܢ 98 ܕܲܒܼܚܲܪܡܘܼܬܗܘܿܢ ܢܲܪܟܸܟ ܠܸܒܵܐ ܕܩܲܫܝܲܝ̈ ܥܵܘ̣ܠܵܐ . 99 : ܐܲܝܟ ܬܵܒܘܿܥܹ̈ܐ ܡܸܢܟܿܪܟܝܼܢ ܗ̄ܘ̣ܵܘ ܒܵܓܼܵܘ ܡܲܫܪܝܼܬܼܵܐ 100 ܘܲܡܥܩܒܝܼܢ ܗ̄ܘ̣ܵܘ ܒܵܬܲܪ ܥܵܘ̣ܠܵܐ ܕܐܲܝܟܵܐ ܡܣܲܬܲܪ . 101 : ܐܲܝܟ ܚܲܝܵܒܹ̈ܐ ܡܸܬܛܲܫܝܼܢ ܗ̄ܘ̣ܵܘ ܥܵܒܼܪ̈ܲܝ ܥܵܘ̣ܠܵܐ 102 ܕܪܓܝܼܫܝܼܢ ܗ̄ܘ̣ܵܘ ܕܲܠܚܵܘ̈ܒܵܢܗܘܿܢ ܬܵܒܲܥ ܪ̈ܚܫܐ . 103 : ܚܵܒܼܘ ܚܲܝܵܒܹ̈ܐ ܘܠܵܐ ܣܦܵܩܘ ܠܲܡܩܵܡ ܩܕܼܵܡ ܬܵܒܼܘܿܥܹ̈ܐ 104 ܘܙܩܦܘ ܨܒ̈ܥܐ ܠܡܵܪܹܐ ܚܵܘܒܵܐ ܕܚܘܣ ܠܵܐ ܬܵܘܒܼܕ . 105 : ܚܣ ܚܲܢܵܢܵܐ ܠܵܘ ܒܲܦܝܵܣܵܐ ܐܸܠܵܐ ܒܚܘܼܒܵܐ 106 ܘܲܩܪܵܐ ܠܥܲܒܼܕܹܗ ܘܐܲܠܦܹܗ ܕܲܢܣܝܼܡ ܣܲܡܵܐ ܠܥܲܡܹܗ . 107 : ܥܒܸܕ ܠܲܡ ܚܸܘܝܵܐ ܐܸܡܲܪ ܡܵܪܝܵܐ ܠܡܘܼܫܹܐ ܥܲܒܼܕܹܗ 108 ܘܣܝܼܡܵܝܗܝ ܠܐܵܬ̤ܐ ܘܠܲܥܘܼܗܵܕܵܢܵܐ ܕܢܲܐܣܹܐ ܠܥܡܵܐ . 109 : ܢܚܵܫܵܐ ܪܲܟܸܒܼ ܐܲܝܟ ܪܘܼܟܵܒܼܵܐ ܕܚܘܘ̈ܬܐ 110 ܘܢܸܗܘܹܐ ܕܡ̇ܐ ܟܠܹܗ ܒܟܼܠܹܗ ܠܚܸܘܝܵܐ ܚܲܝܵܐ . pb. f.201r 111 : ܚܘܝܵܐ ܡܝܼܬܼܵܐ ܥܒܸܕ ܒܐܣܟܝܡܐ ܕܕܡ̇ܐ ܠܩܘܼܫܬܼܵܐ 112 ܕܒܡܝܼܬܘܼܬܹܗ ܢܫܬܸܩ ܡܸܪܬܐ ܕܚܘܘ̈ܬܐ . 113 : ܫܠܸܡ ܡܲܟܝܼܟܼܵܐ ܠܩܵܠ ܦܘܼܩܕܵܢܵܐ ܕܡܲܠܸܠ ܥܲܡܹܗ 114 ܘܗܝܡܸܢ ܘܐܫܪ ܘܬܲܩܢ ܘܥܒܼܕ ܚܸܘܝܵܐ ܚܫܝܼܠܵܐ . 115 : ܚܫܠ ܡܠܠܐ ܕܡܘܬܼܵܐ ܕܪ̈ܚܫܐ ܕܠܵܐ ܒܘܼܝܵܢܵܐ 116 ܘܐܲܪܝܼܡ ܘܲܬܠܝܗܝ ܒܓܼܵܘ ܡܲܫܪܝܼܬܼܵܐ ܕܫܒܛܲܝ̈ ܥܲܡܵܐ . 117 : ܒܡܨܥܲܬܼ ܥܲܡܵܐ ܬܠܗ̇ ܠܲܕܡܘܼܬܐ ܡܟܝܢܬܐ 118 ܕܢܚܘܼܪܘܢ ܒܵܗ̇ ܡܸܬܼܢܲܟܼܬ̈ܢܹܐ ܘܢܸܒܼܥܘܿܢ ܥܸܠܬܗ̇ . 119 : ܒܢܘܡ̈ܐ ܕܩܘܼܕܫܵܐ ܡܲܨܥ ܣܡܹܗ ܠܣܡ ܚܝܘܬܐ 120 ܘܐܦܢܝܼ ܨܐܕܵܘܗܝ ܚܝܵܪܵܐ ܕܟܼܠܢܵܫ ܕܢܸܬܼܒܩܘܢ ܒܹܗ . 121 : ܐܝܟ ܡܚܙܝܼܬܼܵܐ ܩܲܒܼܥܹܗ ܒܩܲܝܣܵܐ ܩܕܼܵܡ ܥܲܝܢܲܝ̈ܗܘܿܢ 122 ܕܬܸܗܘܹܐ ܓܲܠܝܐ ܚܙܵܬܹܗ ܠܦܓܼܪܐ ܘܲܠܪܸܥܝܵܢܵܐ . 123 : ܚܙܬ̇ܐ ܚܲܕܬܵܐ ܚܘܝܼ ܡܘܼܫܹܐ ܠܒܢܲܝ̈ ܥܲܡܹܗ 124 ܘܒܵܗ̇ ܒܲܚܙܵܬܵܐ ܚܵܘܝܼ ܐܸܢܘܿܢ ܠܡܸܬܐܣܵܝܘܼ . 125 : ܚܘܪܘ ܘܐܬܐܣܵܘ ܗܵܕܹܐ ܒܩܵܠܵܐ ܡܸܬܟܪܙܵܐ ܗ̄ܘ̣ܵܬ 126 ܘܬܗܲܪܘ ܘܲܬܡܲܗܘ ܕܐܝܟܢ ܡܵܨܝܵܐ ܚܙܬܵܐ ܕ [...] ܣܹܐ . 127 : ܒܝܲܕ ܦܘܼ̈ܠܓܹܐ ܩܡܘ ܩܕܡܝܬ ܟܲܕ ܐܸܬܒܲܩܝܼܘ 128 ܥܕܲܡܵܐ ܕܝܼܠܸܦܘ ܒܝܲܕ ܡܣܝܢܵܐ ܘܲܐܟܸܢ ܗܲܝܡܸܢܘ . 129 : ܒܝܲܕ ܢܸܣܝܢܵܐ ܩܢܵܘ ܒܘܼܝܵܢܵܐ ܠܡܸܬܼܚܲܟܵܡܘܼ 130 ܘܗܲܝܡܸܢܘ ܕܡܨܐ ܚܪܫܐ ܠܡܸܟܼܠܵܐ ܡܪܬ ܪ̈ܚܫܐ . 131 : ܒܝܲܕ ܣܡܪ̈ܢܹܐ ܝܼܠܸܦܘ ܣܘܼܥܪܢܹܗ ܕܚܸܘܝܵܐ ܚܫܝܼܠܵܐ 132 ܘܫܲܪܝܼܪ ܕܝ̇ܫܝܼܢ ܠܚܘܘ̈ܬܐ ܒܚܲܝܠܵܐ ܕܡܸܢܹܗ . 133 : ܚ̣ܙܵܘ ܕܲܚܙܵܬܹܗ ܡܲܫܠܝܵܐ ܩܪܒܼܵܐ ܕܐܘܼܠܨܵܢܲܝܼ̈ܗܘܿܢ 134 ܘܒܣܪܘ ܘܐܲܗܸܠܘ ܒܡܐܢܲܝ̈ ܙܲܝܢܵܐ ܕܢܟܘ ܚܲܗ̈ܘܿܢ . 135 : ܐܝܟ ܠܵܟ ܡܕܡ ܗܘ̣̈ܝ ܢܘܼܟ̈ܬܐ ܡܲܪܝܼܪ̈ܬܵܐ 136 ܕܚܸܘܝܵܐ ܒܚܸܙܘܹܗ ܡܦܟܲܗ ܗ̄ܘ̣ܵܐ ܠܵܗ̇ ܠܡܸܪܬܵܐ ܕܒܼܗܹܝܢ . 137 : ܡܵܐ ܕܢ̇ܟܬ ܗ̄ܘ̣ܵܐ ܚܸܘܝܵܐ ܚܝܐ ܠܐ̄ܢܫ̈ܐ ܚܲܝܵܐ 138 ܚܪ ܒܹܗ ܒܡܝܼܬܼܵܐ ܘܗܦܟܬ̤ ܡܪܬܗ ܡ̣ܢ ܗܲܕܡܵܘ̈ܗܝ . 139 : ܡܵܐ ܕܐܸܬܡܲܪܡܲܪܘ ܚܪܵܡܢܝܹܐ ܚܲܪ ܡܵܢܵܐܝܼܬ 140 ܫܠܝܼܬ̤ ܐܸܢܘܿܢ ܚܙܬܼܵܐ ܫܠܝܼܬܼܵܐ ܕܠܵܐ ܚܝܘܬܐ . 141 ܠܐܝܘ ܘܐܬܦܫܲܚܘ ܡ̣ܢ ܕܠܡܐ ܫܲܕ ܡܸܪܬܼܵܐ ܕܒܼܗܘܿܢ . 142 ܕܟܕ ܡܪܝܼܪܵܐ ܠܐ ܐܸܬܝܕܥܬ̤ ܡܪ ܡܲܪܝܼܪܘܼܬܵܗ̇ . 143 : ܟܡܵܐ ܕܡܲܣܓܝܼܢ ܗ̄ܘ̣ܵܘ ܘܡܢܟܬܝܢ ܗ̄ܘ̣ܵܘ ܡܲܪܝܪܵܐܝܼܬ 144 ܐܲܝܟ ܠܵܐ ܡܸܪܬܵܐ ܡܬܕܡܝܵܐ ܗ̄ܘ̣ܵܬ ܒܸܪ̈ܓܼܫܲܝ ܦܓܼܪܐ . 145 : ܟܡܵܐ ܕܒܡܝܬܐ ܨܕܝܼܪܵܐ ܗ̄ܘ̣ܵܬ ܥܲܝܢܵܐ ܕܐ̄ܢܫܐ 146 ܡܪܬ ܚ̈ܝܹܐ ܐܵܦܠܵܐ ܕܐܝܼܬܹܝܗ̇ ܡܣܬܲܒܼܪܵܐ ܗ̄ܘ̣ܵܬ . 147 : ܒܐܡܝܼܢܘܼܬܼܵܐ ܐܡܝܢܵܐ ܗ̄ܘ̣ܵܬ ܥܲܝܢܵܐ ܒܚܸܙܘܹܗ 148 ܘܠܐ ܣܒܼܥܐ ܗ̄ܘ̣ܵܬ ܠܡܬܒܩܝܘܼ ܒܫܬܝܩܘܼܬܹܗ . 149 : ܐܘܫܸܬܝܼܩܵܐ ܕܐܬܗܲܪ ܫܬܩܗ ܠܲܡܠܝܼܠܘܼܬܼܵܐ 150 ܘܢܓܼܕܗ ܠܚܵܪܗ̇ ܒܬܪ ܚܲܝܠܵܐ ܕܟܿܣܹܐ ܒܚܸܙܘܹܗ . 151 : ܐܘ ܠܵܐ ܚܝܐ ܕܓܠܝܼܙ ܟܠܹܗ ܡ̣ܢ ܚܲܝܘܼܬܼܵܐ 152 ܕܐܲܚܝܼ ܠܐ̄ܢܫ̈ܐ ܡ̣ܢ ܡܝܼܬܘܼܬܼܵܐ ܕܡܪܬܼ ܪ̈ܚܫܐ . 153 : ܐܘ ܠܵܐ ܩܵܠܵܐ ܘܲܕܠܵܐ ܪ̈ܓܫܐ ܡܥܠܝ ܩܵܠܵܐ 154 ܕܟܐ̣ܐ ܒܚܪ̈ܫܐ ܘܫܠܝܼ ܐܸܢܘܿܢ ܡ̣ܢ ܬܲܟܼܬܘܼܫܵܐ . 155 : ܐܘ ܕܠܵܐ ܚ̇ܙܐ ܠܕܚ̇ܙܝܢ ܠܹܗ ܕܠܡ̇ܢ ܕܡ̇ܝܢ 156 ܕܗܘ̣ܐ ܚܙܬܐ ܕܪܕܦܐ ܚܫܹ̈ܐ ܘܟܸܐܒܼ̈ܐ ܕܐ̄ܢܫ̈ܐ . 157 : ܐܘ ܕܠܵܐ ܦܪܫ ܚܝܠ ܪܒܘܼܬܼܵܐ ܕܡܸܬܡܠܠ ܒܹܗ 158 ܕܬܟܣ ܡܪܬܼܵܐ ܕܚܘ̈ܘܬܐ ܠܵܐ ܦܪ̈ܫܹܐ . 159 : ܐܘ ܕܠܵܐ ܝ̇ܕܥ ܐܵܦܠܵܐ ܕܐܝܼܬܼܵܘܗܝ ܗ̇ܘ ܡܵܐ ܕܐܝܼܬܼܵܘܗܝ 160 ܕܐܘܕܲܥ ܠܐ̄ܢܫ̈ܐ ܠܡܸܬܒܩܝܼܘ ܒܚܹܝܠ ܒܵܪܘܿܝܵܐ . 161 : ܐܝܘ ܠܵܟ ܚܸܘܝܵܐ ܠܵܘ ܠܵܟ ܚܸܘܝܵܐ ܕܐܵܦܠܵܐ ܚܸܘܝܵܐ ܐܲܢ̄ܬ 162 ܕܣܦܩܬ̇ ܕܬܗܘܐ ܥܠܲܬܼ ܚܲܝܹ̈ܐ ܠܕܚ̇ܐܪ ܒܵܟ . 163 ܐܪܐ ܚܙܵܬܵܟ ܡܦܟܗܐ ܗ̄ܘ̣ܵܬ ܠܗ̇ ܠܡܸܪܬ ܪ̈ܚܫܐ : pb. f.201v 164 ܐܘ ܕܲܠܡܵܐ ܟܝ ܚܙܬܵܐ ܐܚܪܬܵܐ ܕܠܵܐ ܡܸܬܚܙܝܵܐ . 165 : ܐܪܐ ܡܢܵܟ ܪܕܐ ܗ̄ܘ̣ܵܐ ܠܹܗ ܚܢܢܵܐ ܠܥܲܡܵܐ 166 ܐܘ ܕܠܡܵܐ ܟܲܝ ܡ̣ܢ ܗ̇ܘ ܕܒܼܵܪܝܗܝ ܠܥܲܡܵܐ ܘܠܟܼܠ . 167 : ܐܪܐ ܒܓܕܫܵܐ ܗܘܼܬ̤ ܐܵܣܝܘܼܬܼܵܐ ܕܗܘ̣ܬܸ ܡܸܢܵܟ 168 ܐܘ ܕܲܠܡܵܐ ܟܲܝ ܐܪܙܐ ܟܣܹܐ ܒܵܟ ܕܐܣܝܵܐ ܕܩܘܼܫܬܵܐ . 169 ܐܪܐ ܡܢܵܐ ܗ̄ܝ̣ ܕܟܲܕ ܫܲܬܝܼܩ ܐܲܢ̄ܬ ܩܫܐ ܐ̄ܢܬ ܡ̣ܢ ܚܲܝܹ̈ܐ . 170 ܘܒܐܝܢܵܐ ܚܲܝܵܠܵܐ ܚ̇ܣܢ ܐܲܢ̄ܬ ܚ̈ܝܐ ܘܡܚܐ ܐܲܢ̄ܬ ܡܝܼ̈ܬܹܐ . 171 : ܒܥܬܐ ܡܠܝܐ ܒܥܵܬܵܟ ܚܘܝܐ ܠܵܐ ܕܓܘܿܫܵܐ 172 ܘܚܲܝܬܵܐ ܪܒܵܐ ܟܣܐ ܒܥܘܕܪܢܵܐ ܕܪܕܐ ܡܸܢܵܟ . 173 : ܒܥܬܵܐ ܕܥܝܟ ܩܪܵܬܵܢܝ ܕܐܒܼܥܐ ܒܥ̣ܵܬܵܐ ܕܥܠܲܝܟ 174 ܘܗ̤ܝ ܚܦܛܬܢܝ ܕܐܪܕܐ ܒܡ̈ܠܹܐ ܕܲܫܒܝܼܠ ܫܲܪܒܵܟ . 175 : ܫܲܪܒܵܟ ܫܲܚܩܵܢܝ ܠܡܬܢܵܐ ܫܲܪܒܟ ܩܕܵܡ ܫܡܘ̈ܥܹܐ 176 ܘܗܵܐ ܡܣܘܚ ܐ̄ܢܐ ܕܐܓܼܠܐ ܚܲܝܠܵܐ ܕܟܣܹܐ ܒܫܸܬܩܵܟ . 177 : ܬܵܘ ܫܡܘ̈ܥܐ ܒܥܵܘ ܥܡܝ ܥܸܠܬܐ ܕܒܥܝܬ ܕܐܸܕܲܥ 178 ܕܡܵܐ ܕܝܕܥܢܲܢ ܢܕܥ ܫܲܦܝܼܪ ܠܡܸܒܥܵܐ ܕܟܣܝ̈ܢ . 179 : ܢܒܼܥܐ ܕܥܲܠ ܡ̇ܢ ܗܘ̤ܵܐ ܬܘܼܩܵܢܹܗ ܕܚܸܘܝܵܐ ܚܫܝܼܛܵܐ 180 ܘܡ̣ܢ ܕܐܬܬܩܢ ܐܲܝܟܵܢ ܕܒ̣ܡ̇ܢ ܣܥ̣ܪ ܗ̇ܝ ܕܣܥ̣ܪ . 181 : ܒܐܝܢܵܐ ܚܲܝܠܵܐ ܙܟ̣ܐ ܒܲܚܙܬܹܗ ܠܚܘܘ̈ܬܐ 182 ܘܫܗܝܗ ܠܥܘܼܙܵܐ ܕܡܸܪܲܬ ܡܘܬܐ ܕܡܫܕܝܢ ܗ̄ܘ̣ܵܘ . 183 : ܐܝܟܢ ܣܦܩܬ̤ ܚܙܵܬܵܐ ܡܝܼܬܼܵܐ ܕܠܐ ܚܝܘܬܐ 184 ܠܡܪܕܲܦ ܚܲܫܹ̈ܐ ܡ̣ܢ ܗܕܡ̈ܐ ܡܸܬܚܒܠܢܹ̈ܐ . 185 : ܐܝܟܢ ܟܲܝ ܬܘܼܒܼ ܒܥܝ̈ܢܹܐ ܒܲܠܚܘܿܕ ܡܒܨܐ ܗ̄ܘ̣ܵܐ ܕܢܲܐܣܹܐ 186 ܘܪ̈ܓܼܫܐ ܐ̄ܚܪ̈ܢܐ ܠܵܐ ܝܬܪܝܼܢ ܗ̄ܘ̣ܵܘ ܡ̣ܢ ܥܘܼܕܪܢܹܗ . 187 : ܠܡ̇ܢ ܒܚܝܪܐ ܡܬܦܠܓ ܗ̄ܘ̣ܵܐ ܚܢܵܢܵܐ ܕܡܸܢܹܗ 188 ܘܠܵܘ ܗܘ̤ ܓܘܼܫܡܹܗ ܡܸܬܩܪܲܒܼ ܗ̄ܘ̣ܵܐ ܠܘܵܬ ܫܘܼܡ̈ܬܵܐ . 189 ܐܸܢ ܕܝܼܠܹܗ ܗܘ̤ ܚܲܝܠܵܐ ܕܚܣ̇ܢ ܠܲܚܘ̈ܘܬܐ 190 ܠܡ̇ܢ ܠܵܐ ܨܐܕܵܘܗܝ ܡܬܩܪܒܝܼܢ ܗ̄ܘ̣ܵܘ ܡܸܬܢܟܝܼܢܹ̈ܐ . 191 : ܐܸܢܠܵܐ ܩܢܹܐ ܗ̄ܘ̣ܵܐ ܚܲܝܠܵܐ ܠܡܬܠ ܚ̈ܝܐ ܠܐ̄ܢܫ̈ܐ 192 ܠܡ̇ܢ ܟܠ ܟܠ ܟܠܗ ܚܙܬܐ ܡܝܬ̇ܬ̇ܐ ܕܠܵܐ ܚܲܝܘܼܬܼܵܐ . 193 : ܡ̇ܢ ܚ̇ܫܚ ܗ̄ܘ̣ܵܐ ܠܵܐ ܪܓܘܫܐ ܠܡܸܬܪܓܫܢܹܐ 194 ܘܡ̇ܢ ܡܘܬܲܪ ܗ̄ܘ̣ܵܐ ܢܚܵܫܵܐ ܫܠܝܵܐ ܠܩܢܝ̈ܝ ܡܸܠܬܼܵܐ . 195 : ܐܸܢ ܡܫܟܲܝܝ ܗ̄ܘ̣ܵܐ ܟܝܵܢ ܫܬܼܝܼܩܹ̈ܐ ܗܵܕܹܐ ܠܡܸܣܥܲܪ 196 ܠܡ̇ܢ ܠܵܐ ܣܥܪܘܗ̇ ܡܐܢܝ̈ ܩܘܼܕܫܵܐ ܕܒܒܝܬ ܩܘܼܕܫܵܐ . 197 : ܦܐܹܝܢ ܗ̄ܘ̣ܵܘ ܣܸܦܪܹ̈ܐ ܘܫܒܝܼܚܵܐ ܗ̄ܘ̣ܵܬ ܐܵܦ ܩܒܼܘܼܬܼܵܐ 198 ܘܡܸܛܠ ܡܢܵܐ ܠܵܘ ܒܚܙܢܗܘܿܢ ܗܘ̤ܵܐ ܚܘܼܠܡܵܢܵܐ . 199 : ܚܕܵܐ ܡ̣ܢ ܬܲܪܬܹܝܢ ܡܠܹܐ ܣܘܼܥܪܵܢܹܗ ܕܚܸܘܝܵܐ ܚܫܝܼܠܵܐ 200 ܕܐܘ ܡܕܡ ܗ̄ܘ̣ ܐܵܘ [...] ܡܕܡ ܟܣܹܐ ܒܲܚܙܵܬܹܗ . 201 : ܥܠܵܬܐ ܡܸܕܡ ܐܝܬ ܠܗ̇ ܠܥܸܠܬܹܗ ܘܲܠܚܘܼܠܡܵܢܹܗ 202 ܘܕܡܝܵܐ ܕܪܒܵܐ ܗ̄ܝ̣ ܡ̣ܢ ܟܠ ܥ̈ܠܠܢ ܕܒܢܡܘܿܣܵܐ . 203 : ܠܵܐ ܣܦܩ̣ܘ ܣܦܪ̈ܐ ܠܡܸܣܥܪ ܗܵܕܹܐ ܕܣܥ̣ܪ ܚܙܘܗ 204 ܘܐܵܦܠܵܐ ܕܒܼܚܹ̈ܐ ܘܥܠܘ̈ܬܐ ܘܲܕܡܵܐ ܕܥ̈ܓܼܠܹܐ . 205 : ܚܙܬ̣ ܣܘܼܥܪܵܢܵܐ ܕܗܘ̤ܵܐ ܒܐܝܼܕܹܗ ܕܠܵܐ ܪܓܘܫܵܐ 206 ܘܪܡ ܘܡܥܠܝܼ ܐܵܦ ܡ̣ܢ ܡܘܼܫܹܐ ܕܪܟܒ ܥܲܒܼܕܹܗ . 207 : ܐܝܟܵܢ ܠܵܐ ܪܒ ܡܢܹܗ ܕܡܘܼܫܹܐ ܐܦ ܡ̣ܢ ܣܸܦܪܹܗ 208 ܕܣܥܪ ܡܸܕܸܡ ܕܠܵܐ ܣܥܲܪ ܡܘܼܫܹܐ ܘܠܵܐ ܢܵܡܘܿܣܹܗ . 209 : ܒܡܘܼܫܹܐ ܘܣܸܦܪܹܗ ܡܸܬܼܒܩܝܼܢ ܗ̄ܘ̣ܵܘ ܡܬܢܟܝ̈ܢܹܐ 210 ܘܠܵܐ ܐܬܥܕܪܘ ܡ̣ܢ ܢܟܼܝܢܹ̈ܐ ܕܲܚܘܵܘ̈ܬܐ . 211 : ܕܚܝܼܠ ܗ̄ܘ̣ܵܐ ܚܸܙܘܹܗ ܕܡܘܼܫܹܐ ܪܲܒܵܐ ܡ̣ܢܟܠܡܸܕܸܡ 212 ܘܠܚܘܘ̈ܬܐ ܫܝܼܛ ܗ̄ܘ̣ܵܐ ܘܒܼܣܹܐ ܡ̣ܢܟܠܡܸܕܡ . 213 ܟܠܗ ܡܘܫܐ ܐܸܠܘܼ ܐܸܬܬܣܝܼܡ ܥܲܠ ܢܘܟܬܬ̈ܐ . 214 [ ܠܵܐ ] ܡܐܣܹܐ ܗ̄ܘ̣ܵܐ ܐܠܐ ܐܸܢ ܚܪ ܐ̄ܢܫܐ ܒܚܸܘܝܵܐ . 215 : ܚܙܬܐ ܕܚܪܫܐ ܝܲܩܝܼܪܵܐ ܗ̄ܘ̣ܵܬ ܥܲܠ ܚܪ̈ܡܢܹܐ 216 ܛܒܼ ܡ̣ܢ ܡܘܼܫܹܐ ܘܡ̣ܢ ܢܡܘܣܵܐ ܐܲܠܵܗܵܝܵܐ . pb. f.202r 217 : ܫܲܦܝܼܪ ܡܕܹܝܢ ܠܡܒܼܥܵܐ ܥܸܠܬܹܗ ܕܡܢܐ ܗ̄ܝ̣ ܘܥܲܠ ܡ̇ܢ 218 ܘܡܸܛܠ ܡܢܵܐ ܝܪܒ ܘܐܸܬܼܝܩܲܪ ܠܥܸܠ ܡ̣ܢ ܡܘܼܫܹܐ . 219 : ܒܪܒܘܼܬܼ ܕܲܪܓܹܗ ܬܗܪܸܬܼ ܣܲܓܝܼ ܘܬܘܼܒܼ ܬܗ̇ܪ ܐ̄ܢܐ 220 ܕܐܝܟܢ ܦܠܓ ܚܘܼܠܡܵܢ ܚܲܝܹ̈ܐ ܟܕܗܘ̤ ܡܝܼܬܐ ܗ̄ܘ̣ . 221 : ܗܘ̤ ܡܝܬܘܼܬܹܗ ܥܨܬܼܢܝ ܕܐܡ̣ܪ ܡ̈ܠܹܐ ܕܲܥܠܵܘܗܝ 222 ܘܗܵܐ ܩܐ̇ܡ ܐ̄ܢܐ ܐܲܝܟ ܝܵܠܕܬܵܐ ܒܥܠܲܬܼ ܫܪܒܗ . 223 : ܒܕܡܘܼܬ ܥܘܸܠܬܐ ܥܨܐ ܫܲܪܒܹܿܗ ܠܡܪܒܲܥ ܪܸܥܝܵܢܝ 224 ܕܢܦܘܿܩ ܢܟܼܪܸܙ ܚܹܝܠ ܒܘܼܕܵܩܵܐ ܕܟܼܣܹܐ ܒܓܼܵܘܹܗ . 225 : ܒܘܼܕܼܵܩ ܚܝܠܵܐ ܐܠܗܝܵܐ ܡܬܒܕܲܩ ܒܹܗ 226 ܕܥܬܝܼܕ ܕܢܸܣܥܘܿܪ ܚܲܕܬܵܐ ܒܐܪܥܵܐ ܐܝܟ ܕܣܥ̣ܪ ܒܗ . 227 : ܐܘܪܚܵܐ ܕܪܫ ܒܹܗ ܐ̄ܪܙܢܵܐܝܼܬ ܩܕܡ ܣܘܼܥܪ̈ܢܹܐ 228 ܕܬܗܘܹܐ ܦܫܝܼܩܵܐ ܠܐ̄ܢܫ̈ܐ ܠܡܸܪܕܵܐ ܠܘܵܬ ܚܲܝ̈ܗܘܿܢ . 229 : ܚ̈ܝܹܐ ܕܐܢܫ̈ܐ ܟܣܹܝܢ ܒܚܙܝܬܹܗ ܘܒܼܚܘܼܠܡܵܢܹܗ 230 ܘܕܘܡܝܵܐ ܕܒܐܝܕܐ ܕܡܕܡ ܕܟܼܣܐ ܥܬܝܼܕܝܼܢ ܠܡܕܢܝܝ . 231 : ܪܘܚܢܐܝܼܬ ܪܕܐ ܚܘܼܠܡܵܢܵܐ ܡ̣ܢ ܫܲܠܝܘܼܬܹܗ 232 ܘܛܟ ܗܟܢܐ ܗܘܝܐ [ ܠܐ ] ܢܫ̈ܐ ܒܝܲܕ ܒܪܢܫܵܐ . 233 : ܒܐ̄ܢܫ̈ܐ ܥܬܝܼܕ ܗ̄ܘ̣ܵܐ ܐܠܗ ܘܠܵܐ ܕܢܚܐ ܠܐܢܫ̈ܐ 234 ܘܩܕܡ ܣܥܪܗ̇ ܒܥܠܲܬ ܚܸܘܝܵܐ ܕܐܲܣܝܼ ܠܐ̄ܢܫ̈ܐ . 235 : ܐ̄ܪܙܗ̇ܘ ܕܐܬܿܐ ܨܪ ܒܚܙܬܵܐ ܕܒܫܬܝܼܩܵܐ 236 ܕܐܡܬܝ ܕܐܬܹܐ ܠܵܐ ܬܸܬܼܢܟܪܹܐ ܚܙܬܹܗ ܠܐ̄ܢܵܫ̈ܐ . 237 : ܥܬܝܼܕܝܼܢ ܗ̄ܘ̣ܵܘ ܓܹܝܪ ܐ̄ܢܫ̈ܐ ܠܡܬܗܪ ܒܚܕܬܘܼܬ ܚܲܝܠܹܗ 238 ܘܚܝܠܗ ܠܚܘܝܵܐ ܕܠܵܐ ܢܬܦܠܓܼܘܿܢ ܥܲܠ ܗ̇ܘ ܕܐܬ̇ܐ . 239 : ܒܚܙܘܹܗ ܒܠܚܘܿܕ ܝܗ̣ܒ ܚܘܼܠܡܵܢܵܐ ܠܡܡܚ̈ܝܐ 240 ܕܠܵܐ ܐ̄ܢܫ ܢܸܬܒܲܥ ܒܗܝܡܢܘܼܬܼܵܐ ܚܙܬܐ ܕܩܪܪܒܵܐ . 241 : ܒܗܝܡܢܘܼܬܵܐ ܡܬܐܣܝܢ ܗ̄ܘ̣ܵܘ ܐܵܦ ܥܒܪ̈ܝܹܐ 242 ܘܠܵܐ ܗ̄ܘ̣ܵܐ ܒܣܡܵܐ ܡܸܬܚܙܝܢܵܐ ܘܡܬܠܒܟܢܐ . 243 : ܒܗ ܒܗܝܡܢܘܼܬܼܵܐ ܥܬܝܼܕ ܗ̄ܘ̣ܵܐ ܕܢܲܚܸܐ ܠܐ̄ܢܫ̈ܐ ܒܐ̄ܢܫ̈ܐ 244 ܘܣܡ ܬܚܘܼܬܵܐ ܕܗܲܝܡܵܢܘܼܬܹܗ ܒܗܝܡܢܘܼܬܼܵܐ . 245 : ܒܡܘܬܐ ܕܐ̄ܢܫ̈ܐ ܣܝܼܡܵܐ ܗ̄ܘ̣ܵܬ ܠܗ ܕܢܸܫܪܹܐ ܠܡܵܘܬܼܵܐ 246 ܘܐܠܦ ܐ̄ܢܫ̈ܐ ܠܡܫܐܲܠ ܚܲܝܹ̈ܐ ܡ̣ܢ ܡܝܼܬ ܟܠܹܗ . 247 : ܒܪܸܫ ܓܓܘܠܬܐ ܥܬܝܕ ܗ̄ܘ̣ܵܐ ܕܢܬܠܝܼܘܗܝ ܥܲܠ ܪܸܫ ܩܲܝܣܵܐ 248 ܘܐܠܦܹܗ ܠܡܘܼܫܹܐ ܕܢܸܬܠܝܼܘܗܝ ܠܐ̄ܪܙܹܗ ܒܡܨܥܲܬܼ ܥܲܡܵܐ . 249 : ܒܙܒܼܢܵܐ ܕܣ̇ܓܐ ܥܘ̣ܠܵܐ ܕܥܲܡܡܹ̈ܐ ܡܚܘܬܐ ܗ̄ܘ̣ܵܐ ܠܹܗ 250 ܘܒܵܗ̇ ܒܕܡܘܼܬܼܵܐ ܓܠܵܗ̇ ܠܲܕܡܘܼܬܼܵܐ ܒܥܠܲܬܼ ܥܵܘ̣ܠܵܐ . 251 : ܡܸܛܠ ܥܘ̣ܠܵܐ ܣܥ̣ܘ ܚܲܪ̈ܡܢܹܐ ܥܲܠ ܥܸܒܼܪ݁ܝܹܐ 252 ܘܠܐ ܫܕ̈ܝ ܥܘ̣ܠܐ ܙܝܢ ܚܘܝܵܐ ܠܘܼܩܒܼܵܠ ܚܫ̈ܐ . 253 : ܒܠܵܐ ܚܫܘܿܫܵܐ ܫܪܐ ܚܫܘ̈ܫܹܐ ܡ̣ܢ ܚܲܫܝܼ̈ܗܘܿܢ 254 ܕܐܡܲܬܝ ܕܦܪܩ ܒܝܲܕ ܚܵܫܘܿܫܵܐ ܠܵܐ ܐ̄ܢܫ ܢܸܥܕܘܿܠ . 255 : ܒܡܝܼܬܼܵܐ ܕܠܵܐ ܩܢܹܐ ܫܸܡ ܚܲܝܘܼܬܼܵܐ ܐܚܝܼ ܠܥܵܡܵܐ 256 ܕܡܵܐ ܕܡܢܚܡ ܠܡܝ̈ܬܐ ܒܡܝܼܬܵܐ ܠܵܐ ܢܕܘܢ ܕܐܲܝܟܵܢ . 257 : ܠܐܝܢܵܐ ܕܕܐܸܢ ܩܕܡ ܐܟܣ ܒܐܝܼܕܐ ܕܣܥ̣ܪ 258 ܕܐܸܢܗܘ̤ ܕܕܐܸܢ ܢܕܘܢ ܗ̇ܝ ܕܗܘ̤ܬ ܘܐܟܢ ܗܕܹܐ . 259 ܠܐܝܢܵܐ ܕܦܠܝܼܓ ܩܕܸܡ ܦܪܣܝܼ ܒܚܘܠܡܵܢ ܚܸܘܝܵܐ . 260 ܕܐܸܢ ܫܬܝܼܩܵܐ ܝܗܒ̣ ܚܘܼܠܡܢܵܐ ܟܡܵܐ ܡܠܠܵܐ . 261 : ܒܐܝܢܵܐ ܕܚܪܝܲܝ ܟܐܐ ܒܲܚܙܬܵܐ ܕܪܕܦܬ̤ ܟܸܐܒܹ̈ܐ 262 ܕܐܸܢ ܒܢܚܫܵܐ ܗܕܐ ܓܕܫܬ̤ ܟܡܵܐ ܒܒܪܢܫܵܐ . 263 : ܐܪܐ ܐ̄ܢܫܐ ܡ̇ܢ ܡܬܕܡܲܪ ܐܲܢ̄ܬ ܒܦܘܼܪܩܵܢ ܐ̄ܢܫ̈ܐ 264 ܕܗܵܐ ܒܲܢܚܵܫܵܐ ܗܘ̤ܬ ܬܸܕܡܘܼܪܬܵܐ ܕܕܡܝܵܐ ܠܗܵܕܹܐ . 265 : ܐܪܐ ܓܙܝܼܪܐ ܠܡ̇ܢ ܠܵܐ ܫܠܡ ܐܲܢ̄ܬ ܠܒܼܘܼܕܵܩ ܐܪ̈ܙܲܝܟ 266 ܕܗܵܐ ܒܵܟ ܨܝܪܐ ܗܕܐ ܕܗܘ̤ܬ ܒܥܡܡܹ̈ܐ ܥܘܼܪ̈ܠܹܐ . 267 : ܐܪܐ ܚܸܘܝܵܐ ܫܪܝܼܪܐ ܠܵܟ ܕܐܣܝܼܟ ܡܓܢ 268 ܘܐܝܟܢ ܕܲܐܚܝܼ ܐ̄ܢܫܐ ܠܐ̄̈ܢܫܐ ܠܐ ܡܩܲܒܸܠ ܐܲܢ̄ܬ . 269 : ܐܪܐ ܚܵܙܬܐ ܕܚܪܫܵܐ ܦܪܩܬܵܟ ܡ̣ܢ ܡ̣ܢ ܦܘܼܡ ܚܪ̈ܫܹܐ 270 ܘܒܼܦܘܼܪܩܵܢܵܐ ܕܒܼܡܲܠܠܐ ܠܵܐ ܡܘܕܹܐ ܐܲܢ̄ܬ . pb. f.202v 271 : ܐܪܐ ܘܐܸܢ ܠܵܐ ܓܠܝܼ ܘܐܡ̣ܪ ܠܝܼ ܥܸܠܬܹܗ ܕܚܸܘܝܵܐ 272 ܕܡܵܢܲܐ ܗ̄ܝ̣ ܘܥܲܠ ܡ̣ܢ ܘܡܸܛܠ ܡܵܢܵܐ ܒܹܗ ܐܬܐ ܣܝܼܬ . 273 : ܐܸܢ ܫܪܝܼܪ ܠܵܟ ܕܐܣܝܼ ܟܹܐܒܲܝ̈ܟ ܐܝܟ ܡܵܐ ܕܐܣܝܼ 274 ܠܡ̇ܢ ܡܬܦܠܓ ܐܲܢ̄ܬ ܥܲܠ ܐܣܝܘܼܬܵܐ ܕܪܲܒܵܐ ܡ̣ܢ ܗ̇ܝ . 275 : ܪܒ ܦܘܼܪܩܢܵܐ ܕܗܘ̤ܵܐ ܒܐܵܢܵܫܵܐ ܛܵܒܼ ܡ̣ܢ ܚܘܝܵܐ 276 ܐܝܟ ܡܵܐ ܕܪܲܒܵܐ ܪܒܘܼܬ ܐ̄ܢܫܐ ܡ̣ܢ ܕܚܝܘ̈ܬܐ . 277 : ܫܬܘܿܩ ܠܵܟ ܡܕܝܢ ܝܣܪܠܝܐ ܥܘܼܪ ܒܲܚܣܡܵܐ 278 ܘܠܵܐ ܬܕܓܼܠܝܼܘܗܝ ܠܩܘܼܒܬܵܐ ܓܲܠܝܵܐ ܒܕܓܵܠܘܼܬܵܟ . 279 : ܫܠܝܼ ܠܵܟ ܐܦ ܐܲܢ̄ܬ ܗܲܪܵܛܝܼܩܵܐ ܣܡܣܐ ܕܬܪܝܼܢ 280 ܠܵܐ ܬܘܕܝ ܬܕܲܘܕܝܼܗ̇ ܠܡܪܕܝܼܬ ܡܠܬܲܢ ܒܚܸܪܚܵܘܼܬܼܵܟ . 281 : ܫܘܹܐ ܠܝܼ ܓܘܼܡܕܵܐ ܕܚܸܪܚܘܼܬܵܟ ܥܲܡ ܕܝܗܘܕܝܐ 282 ܥܲܠ ܗ̇ܝ ܚܠܛܬ ܫܸܡ ܒܝܼܫܘܼܬܵܟ ܥܲܡ ܕܐܲܟܼܘܬܵܟ . 283 : ܚܕܵܐ ܗ̄ܝ̣ ܬܘܕܝܼܬܵܐ ܕܗܝܡܢܘܼܬܵܟ ܘܕܝܗܘܕܝܐ 284 ܕܛܐܡ̣ܬܿ ܐ̄ܪܙܐ ܕܦܓܪܢܘܼܬܼܵܐ ܒܕܘܼܡܝܵܐ ܕܝܼܠܹܗ . 285 : ܠܵܐ ܗܘ̤ ܡܩܲܒܸܠ ܦܘܼܪܩܵܢ ܐ̄ܢܫ̈ܐ ܕܗܘ̤ܐ ܒܐ̄ܢܫ̈ܐ 286 ܘܠܵܐ ܐܲܢ̄ܬ ܡܘܕܐ ܐܲܢ̄ܬ ܕܐܝܬܝܐ ܒܐ̄ܢܫܐ ܦܪܩ ܐ̄ܢܫܘܼܬܼܵܐ . 287 : ܒܐ̄ܢܫܐ ܦܪܝܼܩܵܐ ܐ̄ܢܫܘܬܼ ܐ̄ܢܫܐ ܐܘ ܚܸܪ̈ܚܹܵܐ 288 ܘܣܗ̇ܕ ܡܘܼܫܹܐ ܕܐܪܝܼܡ ܚܸܘܝܵܐ ܒܐ̄ܪܙ ܦܘܼܪܩܵܢܵܟ . 289 : ܐܝܟܲܢܵܐ ܠܲܡ ܕܐܲܪܝܼܡ ܡܘܼܫܹܐ ܚܘܝܵܐ ܒܡܲܕܒܪܵܐ 290 ܗܵܟܲܢܵܐ ܥܬܝܼܕ ܐܦ [ ܒܪܢܵܫܵܐ ] ܒܪܹܗ ܕܐ̄ܢܵܫܵܐ ܠܡܸܬܼܪܵܡܪܵܡܘܼ . 291 : ܗܘ̇ ܦܘܼܩܕܵܢܵܐ ܕܐܲܣܝܼ ܒܚܘܝܵܐ ܠܟܐܒܲܝ̈ ܥܲܡܵܐ 292 ܗܘ̤ ܬܘܼܒܼ ܟܕ ܗܘ̤ ܐܚܝܼ ܠܐ̄ܢܫ̈ܐ ܒܝܲܕ ܒܪܢܫܐ . 293 : ܗ̇ܘ ܨܒܝܼܢܵܐ ܕܪܲܡܪܸܡ ܚܲܪܫܵܐ ܒܝܲܕ ܥܘܼܕܪܵܢܹܗ 294 ܗܘ̤ ܬܘܼܒܼ ܪܲܡܪܸܡ ܐ̄ܢܫܐ ܡܠܝܼܠܵܐ ܠܥܸܠ ܡ̣ܢ ܟܠܵܐ . 295 : ܒܐ̄ܪܙ ܪܘܼܡܪܵܡܵܐ ܕܒܡܠܠܐ ܝܼܪܸܒܼ ܫܬܝܼܩܵܐ 296 ܘܒܫܘܠܛܢܹܗ ܩܢ̣ܵܐ ܫܘܼܠܛܢܵܐ ܠܡܸܪܕܲܦ ܟܸܐܒܹ̈ܐ . 297 : ܒܗܕܐ ܬܢܘܝ ܐܵܦ ܬܘܼܩܵܢܹܗ ܐܵܦ ܪܘܼܡܪܵܡܹܗ 298 ܕܢܕܪܘܿܫ ܐܘܼܪܚܵܐ ܠܪܘܼܡܪܵܡ ܐ̄ܢܫܐ ܕܒܒܪܢܫܵܐ . 299 : ܠܐ̄ܢܫܐ ܪܲܡܪܸܡ ܚܹܝܠ ܒܵܪܘܿܝܵܐ ܒܚܘܝܵܐ ܘܐ̄ܢܫܐ 300 ܘܠܟܪܝܗܘܼܬܹܗ ܐܣܝܼ ܒܚܪܫܵܐ ܘܲܒܼܡܲܠܵܠܵܐ . 301 : ܒܚܸܘܝܵܐ ܐܣܝܼ ܟܐܒܹ̈ܐ ܓܠܝ̈ܐ ܕܒܗܕܡ̈ܐ 302 ܘܒܒܪܢܵܫܵܐ ܠܟܸܐܒܹ̈ܐ ܓܠܝ̈ܐ ܘܚܵܒܹ̈ܐ ܟܣܝ̈ܐ . 303 : ܒܚܘܪܐ ܕܥܝ̈ܢܐ ܡܬܦܠܓ ܗ̄ܘ̣ܵܐ ܚܘܼܠܡܵܢ ܚܲܝܹ̈ܐ 304 ܘܦܘܪܩܵܢ ܐ̄ܢܫܵܐ ܒܗܝܡܢܘܼܬܼܵܐ ܕܒܪܥܝܢܵܐ . 305 : ܒܨܝܼܪ ܗ̄ܘ̣ܵܐ ܚܲܝܵܠܵܐ ܕܒܼܫܬܝܼܩܵܐ ܡ̣ܢ ܡܲܠܵܠܐ 306 ܒܲܕܠܵܐ ܡܨܐ ܗ̄ܘ̣ܵܐ ܠܡܸܥܛܵܐ ܚܵܘܒܹ̈ܐ ܐܵܦ ܟܘ̈ܬܡܬܐ . 307 : ܡܘܼܡܹ̈ܐ ܕܦܓܼܪܵܐ ܡܨܹܐ ܗ̄ܘ̣ܵܐ ܒܠܚܘܿܕ ܠܡܕܟܝܘܼ 308 ܘܚܘܒܬ ܚܘܒܹ̈ܐ ܥܣܩܐ ܗ̄ܘ̣ܵܐ ܠܹܗ ܠܲܡܚܲܣܵܝܼܘ . 309 : ܠܦܠܓܘܼܬ ܐ̄ܢܫܐ ܐܣܝܼ ܐܵܣܝܵܐ ܠܵܐ ܪܓܘܫܵܐ 310 ܕܠܵܘ ܕܝܼܠܹܗ ܗ̄ܘ̣ܵܬ ܕܢܸܓܼܡܘܿܪ ܐ̄ܢܫܐ ܒܲܕܠܵܘ ܐ̄ܢܫܐ ܗ̄ܘ̣ . 311 : ܐ̄ܢܫܐ ܥܬܝܼܕ ܗ̄ܘ̣ܵܐ ܕܢܓܼܡܘܿܪ ܐ̄ܢܫ̈ܐ ܒܚܹܝܠ ܒܵܪܘܿܝܵܐ 312 ܘܩܕܡ ܕܪܫܗ̇ [ ܠܨܝܼܪܝܼܬܹܗ ] ܠܲܓܼܡܝܼܪܘܼܬܹܗ ܒܕܲܒܼܨܝܼܪ ܡܸܢܹܗ . 313 : ܐܝܟ ܗܕܝܼܐ ܫܲܕܪ ܚܸܘܝܵܐ ܩܕܼܵܡ ܡܹܐܬܝܼܬܹܗ 314 ܕܒܡܟܝܢܐ ܢܐܣܹܐ ܟܸܐܒܹ̈ܐ ܕܡܸܬܢܟܝ̈ܢܹܐ . 315 : ܠܒܗܬܲܬܼ ܫܸܐܕܹ̈ܐ ܣܲܥܪܵܗ̇ ܠܗܕܐ ܒܚܸܘܝܵܐ ܘܐ̄ܢܫܐ 316 ܕܒܼܗܘ̇ ܡܕܡ ܕܐܲܟܝܼܘ ܠܐ̄ܢܫܐ ܢܚܐ ܠܐ̄ܢܫܐ . 317 : ܒܚܸܘܝܵܐ ܐܲܛܠܝܼ ܪܸܫ ܣܸܕܪ̈ܲܝܗܘܿܢ ܠܪܸܫ ܐ̄ܢܫܘܼܬܼܵܐ 318 ܘܲܒܼܝܲܕ ܚܸܘܝܵܐ ܐܣܝܼ ܟܸܐܒܹ̈ܐ ܕܚܘܘ̈ܬܐ . 319 : ܠܗܘܿܢ ܪܵܕܸܦ ܗ̄ܘ̣ܵܐ ܒܐ̄ܪܙ ܚܘܼܠܡܵܢܵܐ ܕܡ̣ܢ ܫܲܬܝܼܩܵܐ 320 ܕܢܘܕܥ ܐܸܢܘܿܢ ܕܩܪܸܒܼ ܙܲܒܼܢܵܐ ܕܡܸܬܦܲܪܣܝܼܢ ܒܹܗ . 321 : ܘܟܒܪ ܐܲܟܼܪܝܼܘ ܟܕ ܪܵܕܦ ܗ̄ܘ̣ܵܐ ܚܸܘܝܵܐ ܠܟܸܐܒܹ̈ܐ 322 ܐܝܟ ܡܵܐ ܕܐܲܝܠܸܠܘ ܟܕ ܪܕܦ ܗ̄ܘ̣ܵܐ ܡܫܝܼܚܵܐ ܠܠܓܼܝܘܿܢ . 323 : ܘܲܟܒܲܪ ܒܲܓܸܢܘ ܟܕ ܚܵܙܹܝܢ ܗ̄ܘ̣ܵܘ ܚܘܠܡܵܢ ܚܪܫܵܐ 324 ܐܝܟ ܗ̇ܘ ܙܲܒܼܢܵܐ ܕܡ [...] ܕܡܬܩܠܝܢ ܗܘ̣ܵܘ ܠܘܼܩܒܼܵܠ ܝܼܫܘܿܥ : pb. f.203r 325 : ܟܒܲܪ ܗܪܓܼܝܢ ܗ̄ܘ̣ܵܘ ܒܗܸܪܓܵܐ ܣܢܝܵܐ ܕܪ̈ܥܝܢܲܝܗܘܿܢ 326 ܕܐܪܵܐ ܡܢܐ ܗ̄ܝ̣ ܚܕܬ̇ܐ ܕܗܘ̣ܬܸ ܒܹܝܬܼ ܡܝܘ̈ܬܐ . 327 : ܐܝܟܢ ܓܕܫܲܬ ܕܚܸܘܝܵܐ ܕܐܲܥܸܠ ܡܘܬܐ ܒܐܝܼܕܹܗ 328 ܗܦܟ ܡܚܐ ܠܵܗ̇ ܠܡܝܼܬܘܼܬ ܐ̄ܢܫܐ ܒܚܸܙܘܵܐ ܕܐܲܦܵܘ̈ܗܝ . 329 : ܐܸܒܼܠܵܐ ܠܒܸܫܘ ܗ̄ܘ̣ܵܘ ܠܘܼܩܒܠ ܚܸܘܝܵܐ ܘܥܘܩܒܼܵܠ ܡܲܪܢ 330 ܕܐܝܟܢ ܡܲܐܣܝܼܢ ܟܐܒܹ̈ܐ ܘܚܵܘ̈ܒܹܐ ܕܠܵܐ ܣܲܡܡܵܢܹ̈ܐ . 331 : ܠܘܼܩܒܼܵܠ ܡܵܪܵܢ ܐܒܝܼܠܝܼܢ ܗ̄ܘ̣ܵܘ ܝܲܬܝܼܪܵܐܝܼܬ 332 ܕܦܓܼܪܐ ܘܢܲܦܫܵܐ ܡܬܐܣܝܼܢ ܗ̄ܘ̣ܵܘ ܒܡܒܲܬܼ ܦܘܼܡܹܗ . 333 : ܒܹܗ ܘܒܚܘܝܵܐ ܬܗܝܼܪܝܼܢ ܗ̄ܘ̣ܵܘ ܘܡܸܬܡܗܝܼܢ ܗ̄ܘ̣ܵܘ 334 ܕܟܼܡܵܐ ܕܡ̇ܐ ܐ̄ܪܙܵܐ ܠܩܘܼܫܬܼܵܐ ܒܝܲܕ ܣܘܼܥܪ̈ܢܵܘܗܝ . 335 : ܘܐܢܗܘ̤ ܕܫܐܕ̈ܐ ܬܡܲܗܘ ܘܐܸܬܕܡܲܪܘ ܒܩܘܼܫܬܼܵܐ ܘܐ̄ܪܙܵܐ 336 ܢܦܘܫ ܝܗܘܕܝܐ ܕܗܪܣܝܘܛܵܐ ܠܒܲܪ ܡ̣ܢ ܬܲܪܥܵܐ . 337 : ܠܒܲܪ ܡ̣ܢ ܬܲܪܥܵܐ ܕܗܝܡܵܢܘܼܬܼܵܐ ܢܩܘܡܘܢ ܥܛ̈ܠܐ 338 ܒܕܠܵܐ ܨ̇ܒܝܼܢ ܠܡܥܠ ܥܡܲܢ ܠܬܵܘܕܝܼܬ ܩܘܼܫܬܼܵܐ . 339 : ܐ̄ܪܙܐ ܘܩܘܼܫܬܼܵܐ ܢܒܣܘܪ ܐܸܢܘܿܢ ܠܲܟܼܪ̈ܘܡܬܢܹܐ 340 ܘܢܹܐܚܘܕ ܬܲܪܥܵܐ ܕܫܲܪܝܼܪܘܼܬܹܗ ܩܕܼܵܡ ܐܲܦܲܝ̈ [ ܗܘܿܢ ]. 341 : ܚܸܘܝܵܐ ܒܫܸܬܩܹܗ ܢܐܡܲܪ ܕܝܼܢܵܐ ܥܲܡ ܡܸܠܲܝ̈ܗܘܿܢ 342 ܕܠܵܐ ܝܵܗܒܝܼܢ ܠܹܗ ܠܐ̄ܢܫܐ ܕܡܸܢܲܢ ܠܡܸܬܪܡܪܡܘܼ . 343 : ܐܪܵܐ ܚܸܘܝܵܐ ܕܠܵܐ ܚܝܘܼܬܼܵܐ ܝܼܪܸܒ ܘܐܬܝܩܪ 344 ܘܠܐܕܵܡ ܕܲܬܼܪܹܝܢ ܡ̇ܢ ܟܠܹܝܢ ܐ̄ܢܬܘܿܢ ܡ̣ܢ ܪܘܼܡܪܵܡܵܐ . 345 : ܐܪܐ ܢܚܵܫܵܐ ܕܚܲܫܠܘܼܗܝ ܐ̄ܢܫ̈ܐ ܐܣܝܼ ܠܐܢܫܐ 346 ܘܐ̄ܢܫܐ ܕܚܲܫܠܹܗ ܚܲܝܠܵܐ ܕܪܘܼܚܵܐ ܠܡ̇ܢ ܠܵܐ ܡܲܐܣܹܐ . 347 : ܐܪܵܐ ܗܒܼܘ ܠܹܗ ܚܹܝܠ ܥܘܼܕܪܵܢܵܐ ܐܝܟ ܕܠܚܪܫܵܐ 348 ܘܫܒܘܩܘ ܩܵܐܸܡ ܒܕܲܪܓܼܵܐ ܕܲܡܛܵܝܗܝ ܥܲܡ ܐܝܼܬܘܼܬܼܵܐ . 349 : ܪܲܒ ܗ̄ܘ̣ ܕܲܪܓܹܗ ܡ̣ܢ ܫܲܠܝܼܩܵܐ ܒܢܲܝ̈ ܚܸܪܝܢܵܐ 350 ܘܐܝܢܵܐ ܕܡܙܥܲܪ ܠܪܵܡܘܼܬ ܕܲܪܓܹܗ ܥܦܝܼܦ ܫܘܼܢܵܩܹܗ . 351 : ܒܥܠܲܬ ܕܲܪܓܹܗ ܝܼܪܸܒܼ ܚܲܠܵܫܵܐ ܚܸܘܝܵܐ ܚܫܝܼܠܵܐ 352 ܘܐܸܠܘܼܠܵܐ ܗܘ̤ ܐܵܦܠܵܐ ܕܐܝܼܬܼܵܘ̄ [...] ܚܫܝܼܒܼ ܗ̄ܘ̣ܵܐ ܡܸܕܸܡ . 353 : ܠܵܐ ܡܸܕܡ ܗ̄ܘ̣ܵܐ ܐܸܠܘܼ ܡܸܕܸܡ ܠܵܐ ܟܣܹܐ ܗ̄ܘ̣ܵܐ ܒܹܗ 354 ܘܠܵܐ ܚܘܠܡܢܹܗ ܡܬܗܝܡܢ ܗ̄ܘ̣ܵܐ ܒܠܥܕ ܡܕܡ . 355 : ܡܕܡ ܕܐܡ̇ܪܬ̣ ܡܫܝܼܚܵܐ ܗ̄ܘ̣ ܡܕܡ ܕܫܲܪܝܼܪ ܥܲܠ ܟܠ 356 ܘܐܝܟ ܠܐ ܡܕܡ ܚܫܝܼܒܼ ܟܠܡܸܕܸܡ ܒܦܸܚܡܵܐ ܕܝܼܠܹܗ . 357 : ܘܣܗ̇ܕ ܦܵܘܠܘܿܣ ܕܛܠܢܝܼܬܼܵܐ ܕܡܕܡ [ ܟܫܢܗ ] 358 : ܢܡܘܿܣܵܐ ܠܲܡ ܛܠܢܝܼܬܼܵܐ ܩܢܐ ܗ̄ܘ̣ܵܐ ܒܲܠܚܘܿܕ 359 ܘܠܵܐ ܗ̄ܘ̣ܵܐ ܫܪܵܪܵܐ ܕܒܼܣܘܼܥܪ̈ܵܢܹܐ ܓܘܼܫܡܵܢܵܝܼܐ . 360 : ܓܘܼܫܡܵܐ ܡܫܝܼܚܵܐ ܗ̄ܘ̣ ܕܫܲܪܝܼܪ ܘܲܓܼܡܝܼܪ ܒܦܲܓܼܪܐ ܘܢܲܦܫܵܐ 361 ܘܛܠܢܝܼܬܹܗ ܚܘܝܵܐ ܕܫܡܫ ܐ̄ܪܙ ܦܘܼܪܩܵܢܹܗ . 362 : ܐ̄ܪܙ ܦܘܼܪܩܢܹܗ ܫܡܸܫ ܚܪܫܵܐ ܒܹܝܬ ܥܒܪ̈ܝܹܐ 363 ܘܐܝܟ ܟܪܘܿܙܵܐ ܩܥܬ̤ ܫܲܠܝܘܼܬܹܗ ܥܲܠ ܡܹܐܬܝܼܬܹܗ . 364 : ܘܠܦܪ̈ܘܿܫܹܐ ܓܠܹܐ ܗ̄ܘ̣ܵܐ ܡܲܡܠܠܐ ܕܫܲܬܝܼܩܘܼܬܹܗ 365 ܕܠܵܐ ܒܪܬ ܩܵܠܵܐ ܡܣܬܘܕ ܗ̄ܘ̣ܵܐ ܥܲܡ ܫܡܘܿܥܵܘ̈ܗܝ . 366 ܘܚܠܦ ܐܕܢܹ̈ܐ ܥܝܢܹ̈ܐ ܨܵܬܵܗ̇ ܠܟܵܪܘܿܙܘܼܬܹܗ . 367 : ܐܘ ܟܪܘܿܙܵܐ ܠܵܐ ܦܵܪܘܿܫܵܐ ܘܠܵܐ ܡܲܠܵܠܵܐ 368 ܕܐܫܡܲܥ ܒܐܪܥܵܐ ܛܸܒܵܐ ܚܲܕܬܵܐ ܕܚܘܕܬ ܐ̄ܢܫܐ . 369 : ܐܘ ܐܝܙܓܕܐ ܚܓܝܼܪ ܡ̣ܢ ܡܠܬܐ ܘܡ̣ܢ ܗܠܟ̈ܝܬܐ 370 ܕܥܒܲܪ ܐܸܢܘܿܢ ܠܩܲܢܝܲܝ̈ ܡܸܠܬܐ ܒܩܲܠܝܼܠܘܼܬܹܗ . 371 : ܐܘ ܕܠܥܸܙ ܒܹܗ ܚܹܝܠ ܒܵܪܘܿܝܵܐ ܟܕܠܵܐ ܠܥܸܙ ܒܹܗ 372 ܘܨܵܬܘܼܗܝ ܐ̄ܢܫܐ ܟܕ ܠܵܐ ܡܡܬܘܡ ܫܡܥ ܒܪܬܩܠܗ . 373 : ܐܘ ܟܡܐ ܫܲܦܝܼܪ ܫܪܒܵܟ ܚܸܘܝܵܐ ܠܵܐ ܫܲܦܝܼܪܵܐ 374 ܘܟܕ ܐܲܢ̄ܬ ܣܢܝܐ ܐܲܢ̄ܬ ܫܦ̣ܪܘ ܒܟ ܐ̄ܢܫ̈ܐ ܡ̣ܢ ܣܢܝ̈ܬܐ . 375 : ܐܘ ܠܵܟ ܣܢܝܐ ܕܐܲܣܢܝܼ ܠܐ̄ܢܫܐ ܡ̣ܢ ܫܘܼܪܝܐ 376 ܕܗܦܟ ܐܫܦܪ ܫܘܼܦܪܐ ܕܐܣܢܝܼ ܒܐܬܪܐ ܕܥܕܢ . 377 ܣܢܐ ܐܲܢ̄ܬ ܚܸܘܝܵܐ ܘܝܬܝܪ ܐܝܼܬ ܐܲܢ̄ܬ ܕܲܢܚܫܵܐ : pb. f.203v 378 ܘܛܵܒܼܬܼܵܐ ܕܡܸܢܵܟ ܠܵܘ ܕܝܼܠܵܟ ܗ̣̄ܝ ܐܸܠܵܐ ܕܛܵܒܼܵܐ . 379 : ܛܵܒܼܵܐ ܒܚܘܒܹܗ ܥܲܒܼܕܵܟ ܚܸܙܘܵܐ ܕܫܦܝܼܪ̈ܬܵܐ 380 ܕܢܟܐܪ ܒܵܟ ܠܣܢܵܐܐ ܕܐܣܢܝܼ ܠܐܢ̈ܫܐ ܒܐܝܼܕܲܝ̈ܟ . 381 : ܡܕܝܢ ܠܵܘ ܠܟ ܡܩܲܠܸܣ ܐܝܟܵܐ ܕܡܩܠܸܣ ܠܵܟ 382 ܐܸܠ̇ܐ ܠܝܲܚܠܵܐ ܕܐܵܦ ܒܡܚ̈ܝܠܐ ܡܚܵܘܹܐ ܚܲܝܠܹܗ . 383 : ܚܹܝܠ ܒܪܘܿܝܵܐ ܐܲܚܝܼ ܠܥܲܡܵܐ ܒܐ̄ܪܙܐ ܚܲܪܫܵܐ 384 ܘܗܘ̤ ܬܘܼܒܼ ܐܲܚܝܼ ܠܥܲܡܡܹ̈ܐ ܡܝܼ̈ܬܐ ܒܩܘܼܫܬܵܐ ܚܝܐ . 385 : ܒܩܘܼܫܬܼܵܐ ܢܘܕܐ ܕܚܝܠܗ ܣܥܪܗ̇ ܠܗܝ̇ ܘܠܗܕܐ 386 : ܕܝܼܠܹܗ ܐܢܝܢ ܩܕܡ̈ܝܬܐ ܘܐܚܪ̈ܝܬܐ 387 : ܒܪܝܟ ܕܒܨܠܝܼܒܹܗ ܕܪܫ̣ ܠܲܢ ܐܘܼܪܚܵܐ ܠܡܠܟܘ̱ܬ ܪܵܘܡܵܐ 388 ܘܒܹܗܘ̣ ܦܪܩܲܢ ܡ̣ܢ ܥܲܒܕܘܼܬܼܵܐ ܕܒܝܼܫܵܐ ܘܡܵܘܬܼܵܐ ܀ 1 : ܩܝܵܡܵܐ ܕܚܘܼܒܵܐ ܐܲܩܝܼܡ ܡܵܪܝܵܐ ܥܲܡ ܐܲܒܼܪܵܗܵܡ 2 ܘܐܵܫܬܵܘܕܝܼ ܠܹܗ ܕܢܸܦܪܘܿܩ ܙܪܥܹܗ ܡ̣ܢ ܥܲܒܼܕܘܼܬܼܵܐ . 3 : ܥܲܒܼܕܵܐ ܥܬܝܼܕ ܗ̄ܘ̣ܵܐ ܕܢܸܗܘܹܐ ܙܲܪܥܹܗ ܒܐܲܪܥܵܐ ܕܲܟܸܢܲܥܢ 4 ܘܩܲܕܸܡ ܚ̇ܘܝܹܗ ܕܲܡܚܲܪܲܪ ܠܹܗ ܒܚܹܝܠ ܪܲܒܘܼܬܹܗ . 5 ܚܹܝܠ ܪܲܒܘܼܬܹܗ ܚܵܘܝܼ ܒܡܸܨܪܹܝܢ ܠܐܵܓܸܒܵܛ̈ܝܹܐ : pb. f.200r 6 ܘܟܲܕ ܠܵܐ ܨܵܒܹܝܢ ܓܡܲܪ ܨܒܼܝܵܢܹܗ ܨܝܕ ܐܲܒܼܪܵܗܵܡ . 7 : ܒܚܲܝܠܵܐ ܘܥܘܼܬܼܪܵܐ ܐܲܦܸܩ ܐܸܢܘܿܢ ܡ̣ܢ ܐܵܓܸܒܛܘܿܣ 8 ܘܲܕܠܵܐ ܩܸܢܛܵܐ ܐܲܫܪܝܼ ܐܸܢܘܿܢ ܒܚܘܼܪܒܵܐ ܕܚܝܼܠܵܐ . 9 : ܒܐܵܬܼܪܵܐ ܕܚܘܼܪܒܵܐ ܐܲܥܡܲܪ ܐܸܢܘܿܢ ܠܣܲܢܝܲܝ̈ ܫܲܝܢܵܐ 10 ܕܲܒܝܲܕܼ ܚܘܼܪܒܵܐ ܢܫܲܝܸܢ ܚܘܼܪܒܵܐ ܕܪ̈ܥܝܵܢܲܝܗܘܿܢ . 11 : ܠܥܲܠܲܬ ܫܲܝܢܵܐ ܐܲܥܡܲܪ ܐܸܢܘܿܢ ܒܚܘܼܪܒܵܐ ܕܲܠܒܲܪ 12 ܕܕܵܡ ܢܸܬܼܢܲܟܼܪܘܿܢ ܡ̣ܢ ܥܸܢܝܵܢܵܐ ܕܲܫܟܝܼܪܵܬܵܐ . 13 : ܚܙܵܐ ܕܲܒܼܫܲܝܢܵܐ ܠܵܐ ܡܸܫܬܲܢܝܼܢ ܡ̣ܢ ܣܲܢܝܵܬ̈ܐ 14 ܘܲܛܪܲܕ ܐܸܢܘܿܢ ܠܐܲܬܼܪܵܐ ܕܡܲܒܼܥܲܕ ܡ̣ܢ ܐ̄ܢܵܫܘܼܬܼܵܐ . 15 : ܒܚܘܼܠܵܦ ܐܲܬܼܪܵܐ ܣܒܲܪ ܕܲܡܚܲܠܦܝܼܢ ܣܘܼܥܪ̈ܵܢܲܝܗܘܿܢ 16 : ܠܵܘ ܟܲܕ ܛܥܬܹܗ ܚܸܪܚܵܘܼܬܼܗܘܿܢ ܕܚܘܼܪܒܵܐ ܘܫܲܝܢܵܐ 17 : ܥܝܵܕܵܐ ܒܝܼܫܵܐ ܥܲܝܸܕ ܐܸܢܘܿܢ ܒܲܕܠܵܐ ܦܲܐܝ̈ܢ 18 ܘܠܵܐ ܕܡܝܼܘ ܒܕܘܼܡܝܵܐ ܦܲܐܝܵܐ ܕܚܵܘܝܼ ܐܸܢܘܿܢ . 19 : ܒܫܲܦܝܼܪ̈ܵܬܵܐ ܪܓܼܝܼܓܼ ܗ̄ܘ̣ܵܐ ܕܢܸܥܫܹܐ ܠܪܸ̈ܥܝܵܢܲܝܗܘܿܢ 20 ܘܐܲܣܓܝܼ ܚܲܝܹ̈ܐ ܘܓܒܲܪ̈ܘܼܬܼܵܐ ܕܕܼܵܡ ܢܸܬܚܲܠܦܘܿܢ . 21 : ܒܡܲܢܢܵܐ ܘܣܲܠܘܲܝ ܬܲܪܣܝܼ ܐܸܢܘܿܢ ܟܲܕ ܠܵܐ ܠܵܐܹ̇ܝܢ 22 ܘܡ̣ܢ ܛܲܪܵܢܵܐ ܐܲܪܕܝܼ ܫܸܩܝܵܐ ܘܒܲܣܸܡ ܐܸܢܘܿܢ . 23 : ܥܢܵܢܵܐ ܕܛܲܠܵܐ ܡܬܲܚ ܐܲܝܟ ܡܲܫܟܢܵܐ ܥܲܠ ܪܹ̈ܫܲܝܗܘܿܢ 24 ܘܒܲܕܡܘܼܬ ܡܢܪܬܵܐ ܩܒܲܥ ܥܲܡܘܼܕܵܐ ܕܲܡܐܹܐ ܢܘܼܗܪܵܐ . 25 : ܢܘܼܗܪܵܐ ܡܐܹܐ ܗ̄ܘ̣ܵܐ ܒܹܝܬܼ ܡܲܥܡܲܪܗܘܿܢ ܠܹܠܝ ܐܝܼܡܵܡ 26 ܘܥܲܡܹܗ ܕܢܘܼܗܪܵܐ ܡܸܬܚܲܙܝܵܢܵܐ ܢܘܼܗܪܵܐ ܕܩܘܼܫܬܼܵܐ . 27 : ܒܢܘܼܗܪܵܐ ܘܢܘܼܗܪܵܐ ܡܸܬܼܒܲܣܡܝܼܢ ܗ̄ܘ̣ܵܘ ܣܲܢܝܲܝ̈ ܢܲܦܫܵܐ 28 ܘܟܲܕ ܛܵܒܼ ܦܐܹܝܢ ܗ̄ܘ̣ܵܘ ܘܠܵܐ ܦܐܚܼܢ ܗ̄ܘ̣ܵܘ ܐܲܝܟ ܕܲܦܐܝܼܢ ܗ̄ܘ̣ܵܘ . 29 : ܦܐܹܐ ܗ̄ܘ̣ܵܐ ܢܘܼܗܪܵܐ ܡܸܬܼܚܲܙܝܵܢܵܐ ܠܥܹܝܢܲܝ̈ ܦܲܓܼܪܵܐ 30 ܘܝܲܬܝܼܪ ܡܸܢܹܗ ܦܐܹܐ ܗ̄ܘ̣ܵܐ ܩܘܼܫܬܵܐ ܠܥܹܝܢܲܝ̈ ܢܲܦܫܵܐ . 31 : ܦܲܓܪܵܐ ܘܢܲܦܫܵܐ ܡܸܬܒܲܩܝܼܢ ܗ̄ܘ̣ܵܘ ܒܲܬܼܪܹܝܢ ܢܘܼܗܪ̈ܝܼܢ 32 ܘܟܲܕ ܚܵܙܹܝܢ ܗ̄ܘ̣ܵܘ ܘܠܵܐ ܚܵܙ̣ܝܼܢ ܗ̄ܘ̣ܵܘ ܫܪܝܼܪܵܐܝܼܬ . 33 : ܒܫܲܝܢܵܐ ܪܲܒܵܐ ܫܪܝܢ ܗ̄ܘ̣ܵܘ ܬܲܡ̇ܢ ܟܪ ܕܲܫܪܝܼܢ ܗ̄ܘ̣ܵܘ 34 ܘܠܲܝܬ ܗ̄ܘ̣ܵܘ ܚܘܼܪܒܵܐ ܕܲܩܫܹܐ ܚܘܼܪܒܹܗ ܐܲܝܟ ܡܲܕܥܲܝ̈ܗܘܿܢ . 35 : ܚܘܼܪܒܵܐ ܒܫܲܝܢܹܗ ܡܲܟܸܣ ܗ̄ܘ̣ܵܐ ܠܹܗ ܠܚܘܼܒܵܐ ܕܲܒܗܘܿܢ 36 ܕܗܘ̤ ܐܸܫܬܲܝܢ ܘܗܸܢܘܿܢ ܠܵܐ ܬܒܲܥܘ ܡ̣ܢ ܒܝܼ̈ܫܵܬܼܵܐ . 37 : ܒܝܼܫ ܗ̄ܘ̣ܵܐ ܐܵܦ ܗܘ̤ ܩܕܼܵܡ ܕܢܕܝܲܪ ܥܲܡܵܐ ܒܓܼܵܘܹܗ 38 ܘܲܒܝܲܕܼ ܥܲܡܵܐ ܐܲܡܠܸܟ ܫܲܝܢܵܐ ܥܲܠ ܒܝܼܫܘܼܬܹܗ . 39 : ܪܓܼܝܼܓܼ ܗ̄ܘ̣ܵܐ ܫܲܝܢܹܗ ܘܡܸܬܝܲܐܒܼܝܢ ܗ̄ܘ̣ܵܘ ܐ̄ܢ̈ܫܵܐ ܠܫܲܝܢܹܗ 40 ܘܠܲܝܬ ܗ̄ܘ̣ܵܐ ܕܲܡܥܝܼܩ ܐܵܦܠܵܐ ܕܡܲܟܹܐ ܠܲܡܫܲܝܢܘܼܬܹܗ . 41 : ܦܲܟܼܝܵܗܵܐ ܗ̄ܘ̣ܵܬ ܡܸܪܲܬܼ ܪ̈ܚܫܐ ܕܥܵܡܪܵܐ ܗ̄ܘ̣ܵܬ ܒܹܗ 42 ܘܟܲܕ ܢܵܟܹܐ ܗ̄ܘ̣ܵܐ ܘܠܵܐ ܢܵܟܹܐ ܗ̄ܘ̣ܵܐ ܠܦܘܼܬ ܢܸܟܼܝܵܢܹܗ . 43 : ܕܠܵܐ ܢܸܟܼܝܵܢܵܐ ܡܪܲܝܼܪ ܗ̄ܘ̣ܵܐ ܒܹܗ ܙܪܲܥܹܗ ܕܐܲܒܼܪܵܡ 44 ܘܠܵܐ ܦܵܪܸܫ ܗ̄ܘ̣ܵܐ ܕܡ̇ܢ ܢܵܛܲܪ ܠܹܗ ܡ̣ܢ ܢܸܟܼܝܵܢܹ̈ܐ . 45 : ܛܠܘܼܡܝܵܐ ܪܲܒܵܐ ܛܠܡܘ ܛܵܠܘܿܡܹ̈ܐ ܠܛܝܼܒܘܼ ܕܲܒܼܗܘܿܢ 46 ܘܕܚܙܵܐ ܚܘܼܪܒܵܐ ܦܢܵܐ ܠܲܥܝܵܕܵܐ ܕܐܝܼܬܼܵܘܗܝ ܗ̄ܘ̣ܵܐ ܒܹܗ . 47 : ܥܝܵܕܵܐ ܒܝܼܫܵܐ ܥܨܵܝܗܝ ܕܲܢܕܲܡܸܐ ܒܡܵܐ ܕܐܝܼܬܵܘܗܝ ܗ̄ܘ̣ܵܐ 48 ܘܠܵܐ ܫܲܘܝܘܼܬܹܗ ܪܕܦܲܬܹܗ ܠܫܲܝܢܹܗ ܕܠܵܐ ܢܸܫܬܝܲܢ . 49 : ܩܵܠ ܓܘܼܕܵܦܵܐ ܐܲܥܝܼܪ ܠܪܲܓܼܫܵܐ ܕܥܵܡܲܪ ܗ̄ܘ̣ܵܐ ܒܹܗ 50 ܘܪܛܢܵܐ ܣܲܢܝܵܐ ܦܲܬܼܚܲܗ ܠܦܘܼܡܹܗ ܠܡܸܬܼܢܵܟܬܼܘ . 51 : ܡܸܪܲܬܼ ܚܲܨܪܵܐ ܬܪܲܥܬܹܗ ܠܩܒܝܐ ܕܡܸܪܲܬܼ ܪ̈ܚܫܵܐ 52 ܘܲܣܥ̣ܵܐ ܪ̈ܲܚܫܹܐ ܠܲܡܫܲܥܒܵܕܘ ܠܲܡܠܝܼܠܘܼܬܼܵܐ . 53 : ܚܛܝܼܬܵܐ ܦܸܬܼܚܲܬ̤ ܬܪܲܥ ܦܘܼܩܕܵܢܵܐ ܩܕܼܵܡ ܫܲܬܝܼ̈ܩܹܐ 54 ܘܐܲܦܠܲܬ̤ ܐܸܢܘܿܢ ܠܡܸܫܬܲܩܵܠܘܼ ܥܲܠ ܡܲܠܵܠܹ̈ܐ . 55 : ܚܛܵܐ ܠܲܡ ܥܲܡܵܐ ܒܣܦܪܵܐ ܟܬܝܼܒܼܵܐ ܕܪܲܒܵܐ ܡܘܼܫܹܐ 56 ܘܓܼܪܝ ܡܵܪܝܵܐ ܠܲܚܘܵܘܵܬܹ̈ܐ ܕܲܢܢܲܟܼܬܘܼܢܵܝܗܝ . 57 : ܥܲܠ ܐܲܠܵܗܵܐ ܣܵܡܹܗ ܟܬܼܵܒܼܵܐ ܠܢܟܼܝܵܢ ܚܪܫܵܐ 58 ܕܢܵܘܕܲܥ ܐܸܢܘܿܢ ܠܡܸܬܢܲܓܼܕܵܢܹ̈ܐ ܚܹܝܠ ܡܵܪܘܼܬܹܗ . 59 ܚܲܝܠܹܗ ܚܲܟܸܡ ܠܲܚܘܵܘܵܬܼܵܐ ܠܵܐ ܦܵܪ̈ܘܿܫܹܐ : pb. f.200v 60 ܘܫܲܠܝܼ ܐܸܢܘܿܢ ܘܐܲܥܝܼܪ ܐܸܢܘܿܢ ܐܲܝܟ ܕܲܫܦ݂ܲܪ ܠܹܗ . 61 : ܫܦܲܪ ܠܹܗ ܘܐܲܪܡܝܼ ܠܛܼܵܒܼܥܵܐ ܕܫܸܬܼܩܵܐ ܥܲܠ ܦܘܼܡܲܝ̈ܗܘܿܢ 62 ܘܲܦܢ̣ܵܐ ܫܦ̣ܪ ܠܹܗ ܘܲܫܪܵܐ ܐܸܢܘܿܢ ܠܲܡܢܲܟܵܬܼܘ . 63 : ܠܵܘ ܠܹܗ ܫܵܦܪܲܬ̤ ܗܵܕܹܐ ܕܐܸܡܪܸܬ ܕܠܹܗܘ̤ ܫܸܪܪܲܬ̤ 64 ܠܵܐ ܫܲܦܝܼܪܬܵܐ ܕܥܲܡܵܐ ܥܨܵܬܹܗ ܠܡܸܫܬܲܚܠܵܦܘܼ . 65 : ܫܟܝܼܪܘܼܬܼ ܥܲܡܵܐ ܚܙܵܐ ܗ̇ܘ ܪܸܡܙܵܐ ܕܫܲܦܝܼܪ ܟܠܹܗ 66 ܘܠܵܐ ܫܸܦܪܲܬ̤ ܠܹܗ ܠܡܸܬܼܒܲܩܵܝܘܼ ܒܲܫܟܝܼܪܘܼܬܹܗ . 67 : ܫܘܼܚܵܢܐ ܕܥܵܘ̣ܠܵܐ ܚܙܵܐ ܒܡܲܫܪܝܼܬܼܵܐ ܕܲܫܪܹ̈ܐ ܗ̄ܘ̣ܵܐ ܒܵܗ̇ 68 ܘܝܗܒܵܗ̇ ܐܘܼܟܼܠܵܐ ܠܪ̈ܲܚܫܵܐ ܫܝܼܛܵܐ ܐܲܝܟ ܕܲܒܼܡܸܠܬܼܵܐ . 69 : ܕܠܵܐ ܒܲܟܼܝܵܢܹܗ ܩܥ̣ܵܐ ܫܲܬܼܝܼܩܵܐ ܠܲܡܠܝܼܠܘܼܬܼܵܐ 70 ܕܚܘܿܪܘ ܒܝܼ ܠܵܘ ܠܝܼ ܐܸܠܵܐ ܒܚܲܝܠܵܐ ܕܐܲܣܪܢܝ ܘܲܫܪܲܢܝ . 71 : ܚܲܝܠܵܐ ܕܲܒܼܪܢܝ ܟܠܢܝ ܡ̣ܢ ܕܐܲܟܸܐ ܠܦܵܪܘܿܫܘܼܬܹܟܝ 72 ܘܲܕܠܵܐ ܦܪܲܫܬܵܝܗܝ ܫܪܲܢܝ ܕܐܹܬܲܪܸܟ ܠܠܵܐ ܝܼܕܲܥܬܹܟܝ . 73 : ܙܲܝܢܵܐ ܕܚܸܡܬܼܵܐ ܠܒܸܫ ܗ̄ܘ̣ܵܐ ܪ̈ܚܫܐ ܥܲܠ ܦܪ̈ܘܿܫܹܐ 74 ܘܫܲܪܝܼ ܡܸܫܕܵܐ ܓܹܐܪ̈ܲܝ ܡܸܪܬܹܗ ܒܣܸܕܪ̈ܲܝ ܥܲܡܵܐ . 75 : ܐܲܝܟ ܣܲܦܣܸܪܵܐ ܫܡܲܛܘ ܡܲܪ̈ܵܚܹܐ ܠܸܫܵܢܲܝ̈ܗܘܿܢ 76 ܘܲܕܠܵܐ ܚܵܘܣܵܢ ܕܓܫܘ ܐܸܢܘܿܢ ܠܚܵܪ̈ܡܲܝ ܢܲܦܫܵܐ . 77 : ܩܪܵܒܼܵܐ ܩܲܫܝܵܐ ܥܒܲܕܘ ܥܲܡ ܦܲܓܼܪܵܐ ܘܥܲܡ ܪܸܥܝܵܢܵܐ 78 ܘܲܠܚܲܕ ܩܲܛܠܘܼܗܝ ܘܲܠܐ ܚܪܹܝܢ ܛܲܕܲܕܘܼܗܝ ܡ̣ܢ ܓܵܘ ܥܘܼܡܪܹܗ . 79 : ܥܝܵܪܬܵܐ ܕܥܵܘ̣ܠܵܐ ܬܒܲܥܘ ܫܲܬܝܼ̈ܩܹܐ ܡ̣ܢ ܡܲܠܵܠܹ̈ܐ 80 ܘܲܫܬܸܩܘ ܐܸܢܘܿܢ ܡ̣ܢ ܓܘܼܕܵܦܵܐ ܕܥܲܠ ܒܵܪܘܿܝܵܐ . 81 : ܗܘ̤ ܒܵܪܘܿܝܵܐ ܐܲܠܸܦ ܐܸܢܘܿܢ ܠܠܵܐ ܦܵܪ̈ܘܿܫܹܐ 82 ܠܡܸܬܼܢܲܩܡܘܼ ܥܝܵܪܵܬܵܐ ܕܨܲܥܪܹܗ ܡ̣ܢ ܦܵܪ̈ܘܿܫܹܐ . 83 : ܣܲܓܝܼ ܦܪܲܫܘ ܗ̄ܘ̣ܵܘ ܠܵܐ ܦܵܪ̈ܘܿܫܹܐ ܠܡܸܦܪܲܫ ܣܲܓܝܼ 84 ܘܛܟ ܠܵܐ ܦܵܪܫܝܼܢ ܩܲܢܝܝ̈ ܡܸܠܬܼܵܐ ܐܲܝܟ ܦܘܼܪܫܵܢܗܘܿܢ . 85 : ܒܦܵܪܘܿܫܘܼܬܼܗܘܿܢ ܚܲܟܡܹܗ ܠܥܲܡܵܐ ܥܛܸܠ ܪܸܥܝܵܢܵܐ 86 ܘܲܒܼܡܸܪܲܬܼܗܘܿܢ ܕܲܟܸܝܵܗ̇ ܠܡܸܪܬܵܐ ܕܚܘܼܫܵܒܲܝ̈ܗܘܿܢ . 87 : ܡܸܪܬܵܐ ܒܝܼܫܬܼܵܐ ܕܲܦܬܼܟܼܪܘܼܬܼܵܐ ܡܠܹܐ ܗ̄ܘ̣ܵܐ ܠܸܒܗܘܿܢ 88 ܘܦܲܟܗܵܗ̇ ܛܒܵܐ ܒܡܸܪܬܵܐ ܕܒܝܼܫܵܐ ܡ̣ܢ ܡܸܪܲܬܼܗܘܿܢ . 89 : ܠܡܸܪܬܵܐ ܒܡܸܪܬܵܐ ܦܲܟܗ ܚܲܝܠܹܗ ܚܲܟܼܝܼܡܵܐܝܼܬܼ 90 ܘܙܵܟܼܵܗ̇ ܡܸܪܬܵܐ ܕܲܚܘ̈ܘܵܬܵܐ ܠܡܸܪܲܬܼ ܐ̄ܢܵܫܵܐ . 91 : ܛܲܟܼܣܵܐ ܪܲܒܵܐ ܚܵܘܝܼ ܒܡܸܕܸܡ ܕܲܕܼܠܵܐ ܛܲܟܼܣܵܐ ܗ̄ܘ̣ 92 ܘܒܲܒܼܠܝܼܠܘܼܬܹܗ ܛܲܟܸܣ ܛܲܟܼܣܵܐ ܕܒܲܠܒܸܠ ܝܲܨܪܵܐ . 93 : ܐܣܩܛܐ ܕܪܘܼܓܼܙܵܐ ܐܵܘܚܸܕ ܪܸܡܙܹܗ ܒܦܘܼܡ ܫܬܲܝܼ̈ܩܹܐ 94 ܘܲܚܠܦ ܐܝܕܵܐ ܒܦܘܼܡܵܐ ܢܓܸܕ ܠܡܸܬܼܢܲܓܼܕ̈ܢܹܐ 95 : ܠܢܸܓܼܕܹ̈ܐ ܩܫܲܝܵ̈ܐ ܡܲܬܚܹܗ ܠܥܲܡܵܐ ܝܲܩܝܼܪ ܠܸܒܵܐ 96 ܘܲܡܢܲܓܼܕܵܢܵܘ̈ܗܝ ܥܒܲܕ ܚܲܪ̈ܡܵܢܹܐ ܕܚܲܪ̈ܡܝܼܢ ܡܸܢܹܗ . 97 : ܠܩܲܣܛܘܿܢܵܪܹ̈ܐ ܓܠܝܼܙܲܝ̈ ܪ̈ܲܚܡܹܐ ܐܲܫܠܸܡ ܐܸܢܘܿܢ 98 ܕܲܒܼܚܲܪܡܘܼܬܗܘܿܢ ܢܲܪܟܸܟ ܠܸܒܵܐ ܕܩܲܫܝܲܝ̈ ܥܵܘ̣ܠܵܐ . 99 : ܐܲܝܟ ܬܵܒܘܿܥܹ̈ܐ ܡܸܢܟܿܪܟܝܼܢ ܗ̄ܘ̣ܵܘ ܒܵܓܼܵܘ ܡܲܫܪܝܼܬܼܵܐ 100 ܘܲܡܥܩܒܝܼܢ ܗ̄ܘ̣ܵܘ ܒܵܬܲܪ ܥܵܘ̣ܠܵܐ ܕܐܲܝܟܵܐ ܡܣܲܬܲܪ . 101 : ܐܲܝܟ ܚܲܝܵܒܹ̈ܐ ܡܸܬܛܲܫܝܼܢ ܗ̄ܘ̣ܵܘ ܥܵܒܼܪ̈ܲܝ ܥܵܘ̣ܠܵܐ 102 ܕܪܓܝܼܫܝܼܢ ܗ̄ܘ̣ܵܘ ܕܲܠܚܵܘ̈ܒܵܢܗܘܿܢ ܬܵܒܲܥ ܪ̈ܚܫܐ . 103 : ܚܵܒܼܘ ܚܲܝܵܒܹ̈ܐ ܘܠܵܐ ܣܦܵܩܘ ܠܲܡܩܵܡ ܩܕܼܵܡ ܬܵܒܼܘܿܥܹ̈ܐ 104 ܘܙܩܦܘ ܨܒ̈ܥܐ ܠܡܵܪܹܐ ܚܵܘܒܵܐ ܕܚܘܣ ܠܵܐ ܬܵܘܒܼܕ . 105 : ܚܣ ܚܲܢܵܢܵܐ ܠܵܘ ܒܲܦܝܵܣܵܐ ܐܸܠܵܐ ܒܚܘܼܒܵܐ 106 ܘܲܩܪܵܐ ܠܥܲܒܼܕܹܗ ܘܐܲܠܦܹܗ ܕܲܢܣܝܼܡ ܣܲܡܵܐ ܠܥܲܡܹܗ . 107 : ܥܒܸܕ ܠܲܡ ܚܸܘܝܵܐ ܐܸܡܲܪ ܡܵܪܝܵܐ ܠܡܘܼܫܹܐ ܥܲܒܼܕܹܗ 108 ܘܣܝܼܡܵܝܗܝ ܠܐܵܬ̤ܐ ܘܠܲܥܘܼܗܵܕܵܢܵܐ ܕܢܲܐܣܹܐ ܠܥܡܵܐ . 109 : ܢܚܵܫܵܐ ܪܲܟܸܒܼ ܐܲܝܟ ܪܘܼܟܵܒܼܵܐ ܕܚܘܘ̈ܬܐ 110 ܘܢܸܗܘܹܐ ܕܡ̇ܐ ܟܠܹܗ ܒܟܼܠܹܗ ܠܚܸܘܝܵܐ ܚܲܝܵܐ . pb. f.201r 111 : ܚܘܝܵܐ ܡܝܼܬܼܵܐ ܥܒܸܕ ܒܐܣܟܝܡܐ ܕܕܡ̇ܐ ܠܩܘܼܫܬܼܵܐ 112 ܕܒܡܝܼܬܘܼܬܹܗ ܢܫܬܸܩ ܡܸܪܬܐ ܕܚܘܘ̈ܬܐ . 113 : ܫܠܸܡ ܡܲܟܝܼܟܼܵܐ ܠܩܵܠ ܦܘܼܩܕܵܢܵܐ ܕܡܲܠܸܠ ܥܲܡܹܗ 114 ܘܗܝܡܸܢ ܘܐܫܪ ܘܬܲܩܢ ܘܥܒܼܕ ܚܸܘܝܵܐ ܚܫܝܼܠܵܐ . 115 : ܚܫܠ ܡܠܠܐ ܕܡܘܬܼܵܐ ܕܪ̈ܚܫܐ ܕܠܵܐ ܒܘܼܝܵܢܵܐ 116 ܘܐܲܪܝܼܡ ܘܲܬܠܝܗܝ ܒܓܼܵܘ ܡܲܫܪܝܼܬܼܵܐ ܕܫܒܛܲܝ̈ ܥܲܡܵܐ . 117 : ܒܡܨܥܲܬܼ ܥܲܡܵܐ ܬܠܗ̇ ܠܲܕܡܘܼܬܐ ܡܟܝܢܬܐ 118 ܕܢܚܘܼܪܘܢ ܒܵܗ̇ ܡܸܬܼܢܲܟܼܬ̈ܢܹܐ ܘܢܸܒܼܥܘܿܢ ܥܸܠܬܗ̇ . 119 : ܒܢܘܡ̈ܐ ܕܩܘܼܕܫܵܐ ܡܲܨܥ ܣܡܹܗ ܠܣܡ ܚܝܘܬܐ 120 ܘܐܦܢܝܼ ܨܐܕܵܘܗܝ ܚܝܵܪܵܐ ܕܟܼܠܢܵܫ ܕܢܸܬܼܒܩܘܢ ܒܹܗ . 121 : ܐܝܟ ܡܚܙܝܼܬܼܵܐ ܩܲܒܼܥܹܗ ܒܩܲܝܣܵܐ ܩܕܼܵܡ ܥܲܝܢܲܝ̈ܗܘܿܢ 122 ܕܬܸܗܘܹܐ ܓܲܠܝܐ ܚܙܵܬܹܗ ܠܦܓܼܪܐ ܘܲܠܪܸܥܝܵܢܵܐ . 123 : ܚܙܬ̇ܐ ܚܲܕܬܵܐ ܚܘܝܼ ܡܘܼܫܹܐ ܠܒܢܲܝ̈ ܥܲܡܹܗ 124 ܘܒܵܗ̇ ܒܲܚܙܵܬܵܐ ܚܵܘܝܼ ܐܸܢܘܿܢ ܠܡܸܬܐܣܵܝܘܼ . 125 : ܚܘܪܘ ܘܐܬܐܣܵܘ ܗܵܕܹܐ ܒܩܵܠܵܐ ܡܸܬܟܪܙܵܐ ܗ̄ܘ̣ܵܬ 126 ܘܬܗܲܪܘ ܘܲܬܡܲܗܘ ܕܐܝܟܢ ܡܵܨܝܵܐ ܚܙܬܵܐ ܕ [...] ܣܹܐ . 127 : ܒܝܲܕ ܦܘܼ̈ܠܓܹܐ ܩܡܘ ܩܕܡܝܬ ܟܲܕ ܐܸܬܒܲܩܝܼܘ 128 ܥܕܲܡܵܐ ܕܝܼܠܸܦܘ ܒܝܲܕ ܡܣܝܢܵܐ ܘܲܐܟܸܢ ܗܲܝܡܸܢܘ . 129 : ܒܝܲܕ ܢܸܣܝܢܵܐ ܩܢܵܘ ܒܘܼܝܵܢܵܐ ܠܡܸܬܼܚܲܟܵܡܘܼ 130 ܘܗܲܝܡܸܢܘ ܕܡܨܐ ܚܪܫܐ ܠܡܸܟܼܠܵܐ ܡܪܬ ܪ̈ܚܫܐ . 131 : ܒܝܲܕ ܣܡܪ̈ܢܹܐ ܝܼܠܸܦܘ ܣܘܼܥܪܢܹܗ ܕܚܸܘܝܵܐ ܚܫܝܼܠܵܐ 132 ܘܫܲܪܝܼܪ ܕܝ̇ܫܝܼܢ ܠܚܘܘ̈ܬܐ ܒܚܲܝܠܵܐ ܕܡܸܢܹܗ . 133 : ܚ̣ܙܵܘ ܕܲܚܙܵܬܹܗ ܡܲܫܠܝܵܐ ܩܪܒܼܵܐ ܕܐܘܼܠܨܵܢܲܝܼ̈ܗܘܿܢ 134 ܘܒܣܪܘ ܘܐܲܗܸܠܘ ܒܡܐܢܲܝ̈ ܙܲܝܢܵܐ ܕܢܟܘ ܚܲܗ̈ܘܿܢ . 135 : ܐܝܟ ܠܵܟ ܡܕܡ ܗܘ̣̈ܝ ܢܘܼܟ̈ܬܐ ܡܲܪܝܼܪ̈ܬܵܐ 136 ܕܚܸܘܝܵܐ ܒܚܸܙܘܹܗ ܡܦܟܲܗ ܗ̄ܘ̣ܵܐ ܠܵܗ̇ ܠܡܸܪܬܵܐ ܕܒܼܗܹܝܢ . 137 : ܡܵܐ ܕܢ̇ܟܬ ܗ̄ܘ̣ܵܐ ܚܸܘܝܵܐ ܚܝܐ ܠܐ̄ܢܫ̈ܐ ܚܲܝܵܐ 138 ܚܪ ܒܹܗ ܒܡܝܼܬܼܵܐ ܘܗܦܟܬ̤ ܡܪܬܗ ܡ̣ܢ ܗܲܕܡܵܘ̈ܗܝ . 139 : ܡܵܐ ܕܐܸܬܡܲܪܡܲܪܘ ܚܪܵܡܢܝܹܐ ܚܲܪ ܡܵܢܵܐܝܼܬ 140 ܫܠܝܼܬ̤ ܐܸܢܘܿܢ ܚܙܬܼܵܐ ܫܠܝܼܬܼܵܐ ܕܠܵܐ ܚܝܘܬܐ . 141 ܠܐܝܘ ܘܐܬܦܫܲܚܘ ܡ̣ܢ ܕܠܡܐ ܫܲܕ ܡܸܪܬܼܵܐ ܕܒܼܗܘܿܢ . 142 ܕܟܕ ܡܪܝܼܪܵܐ ܠܐ ܐܸܬܝܕܥܬ̤ ܡܪ ܡܲܪܝܼܪܘܼܬܵܗ̇ . 143 : ܟܡܵܐ ܕܡܲܣܓܝܼܢ ܗ̄ܘ̣ܵܘ ܘܡܢܟܬܝܢ ܗ̄ܘ̣ܵܘ ܡܲܪܝܪܵܐܝܼܬ 144 ܐܲܝܟ ܠܵܐ ܡܸܪܬܵܐ ܡܬܕܡܝܵܐ ܗ̄ܘ̣ܵܬ ܒܸܪ̈ܓܼܫܲܝ ܦܓܼܪܐ . 145 : ܟܡܵܐ ܕܒܡܝܬܐ ܨܕܝܼܪܵܐ ܗ̄ܘ̣ܵܬ ܥܲܝܢܵܐ ܕܐ̄ܢܫܐ 146 ܡܪܬ ܚ̈ܝܹܐ ܐܵܦܠܵܐ ܕܐܝܼܬܹܝܗ̇ ܡܣܬܲܒܼܪܵܐ ܗ̄ܘ̣ܵܬ . 147 : ܒܐܡܝܼܢܘܼܬܼܵܐ ܐܡܝܢܵܐ ܗ̄ܘ̣ܵܬ ܥܲܝܢܵܐ ܒܚܸܙܘܹܗ 148 ܘܠܐ ܣܒܼܥܐ ܗ̄ܘ̣ܵܬ ܠܡܬܒܩܝܘܼ ܒܫܬܝܩܘܼܬܹܗ . 149 : ܐܘܫܸܬܝܼܩܵܐ ܕܐܬܗܲܪ ܫܬܩܗ ܠܲܡܠܝܼܠܘܼܬܼܵܐ 150 ܘܢܓܼܕܗ ܠܚܵܪܗ̇ ܒܬܪ ܚܲܝܠܵܐ ܕܟܿܣܹܐ ܒܚܸܙܘܹܗ . 151 : ܐܘ ܠܵܐ ܚܝܐ ܕܓܠܝܼܙ ܟܠܹܗ ܡ̣ܢ ܚܲܝܘܼܬܼܵܐ 152 ܕܐܲܚܝܼ ܠܐ̄ܢܫ̈ܐ ܡ̣ܢ ܡܝܼܬܘܼܬܼܵܐ ܕܡܪܬܼ ܪ̈ܚܫܐ . 153 : ܐܘ ܠܵܐ ܩܵܠܵܐ ܘܲܕܠܵܐ ܪ̈ܓܫܐ ܡܥܠܝ ܩܵܠܵܐ 154 ܕܟܐ̣ܐ ܒܚܪ̈ܫܐ ܘܫܠܝܼ ܐܸܢܘܿܢ ܡ̣ܢ ܬܲܟܼܬܘܼܫܵܐ . 155 : ܐܘ ܕܠܵܐ ܚ̇ܙܐ ܠܕܚ̇ܙܝܢ ܠܹܗ ܕܠܡ̇ܢ ܕܡ̇ܝܢ 156 ܕܗܘ̣ܐ ܚܙܬܐ ܕܪܕܦܐ ܚܫܹ̈ܐ ܘܟܸܐܒܼ̈ܐ ܕܐ̄ܢܫ̈ܐ . 157 : ܐܘ ܕܠܵܐ ܦܪܫ ܚܝܠ ܪܒܘܼܬܼܵܐ ܕܡܸܬܡܠܠ ܒܹܗ 158 ܕܬܟܣ ܡܪܬܼܵܐ ܕܚܘ̈ܘܬܐ ܠܵܐ ܦܪ̈ܫܹܐ . 159 : ܐܘ ܕܠܵܐ ܝ̇ܕܥ ܐܵܦܠܵܐ ܕܐܝܼܬܼܵܘܗܝ ܗ̇ܘ ܡܵܐ ܕܐܝܼܬܼܵܘܗܝ 160 ܕܐܘܕܲܥ ܠܐ̄ܢܫ̈ܐ ܠܡܸܬܒܩܝܼܘ ܒܚܹܝܠ ܒܵܪܘܿܝܵܐ . 161 : ܐܝܘ ܠܵܟ ܚܸܘܝܵܐ ܠܵܘ ܠܵܟ ܚܸܘܝܵܐ ܕܐܵܦܠܵܐ ܚܸܘܝܵܐ ܐܲܢ̄ܬ 162 ܕܣܦܩܬ̇ ܕܬܗܘܐ ܥܠܲܬܼ ܚܲܝܹ̈ܐ ܠܕܚ̇ܐܪ ܒܵܟ . 163 ܐܪܐ ܚܙܵܬܵܟ ܡܦܟܗܐ ܗ̄ܘ̣ܵܬ ܠܗ̇ ܠܡܸܪܬ ܪ̈ܚܫܐ : pb. f.201v 164 ܐܘ ܕܲܠܡܵܐ ܟܝ ܚܙܬܵܐ ܐܚܪܬܵܐ ܕܠܵܐ ܡܸܬܚܙܝܵܐ . 165 : ܐܪܐ ܡܢܵܟ ܪܕܐ ܗ̄ܘ̣ܵܐ ܠܹܗ ܚܢܢܵܐ ܠܥܲܡܵܐ 166 ܐܘ ܕܠܡܵܐ ܟܲܝ ܡ̣ܢ ܗ̇ܘ ܕܒܼܵܪܝܗܝ ܠܥܲܡܵܐ ܘܠܟܼܠ . 167 : ܐܪܐ ܒܓܕܫܵܐ ܗܘܼܬ̤ ܐܵܣܝܘܼܬܼܵܐ ܕܗܘ̣ܬܸ ܡܸܢܵܟ 168 ܐܘ ܕܲܠܡܵܐ ܟܲܝ ܐܪܙܐ ܟܣܹܐ ܒܵܟ ܕܐܣܝܵܐ ܕܩܘܼܫܬܵܐ . 169 ܐܪܐ ܡܢܵܐ ܗ̄ܝ̣ ܕܟܲܕ ܫܲܬܝܼܩ ܐܲܢ̄ܬ ܩܫܐ ܐ̄ܢܬ ܡ̣ܢ ܚܲܝܹ̈ܐ . 170 ܘܒܐܝܢܵܐ ܚܲܝܵܠܵܐ ܚ̇ܣܢ ܐܲܢ̄ܬ ܚ̈ܝܐ ܘܡܚܐ ܐܲܢ̄ܬ ܡܝܼ̈ܬܹܐ . 171 : ܒܥܬܐ ܡܠܝܐ ܒܥܵܬܵܟ ܚܘܝܐ ܠܵܐ ܕܓܘܿܫܵܐ 172 ܘܚܲܝܬܵܐ ܪܒܵܐ ܟܣܐ ܒܥܘܕܪܢܵܐ ܕܪܕܐ ܡܸܢܵܟ . 173 : ܒܥܬܵܐ ܕܥܝܟ ܩܪܵܬܵܢܝ ܕܐܒܼܥܐ ܒܥ̣ܵܬܵܐ ܕܥܠܲܝܟ 174 ܘܗ̤ܝ ܚܦܛܬܢܝ ܕܐܪܕܐ ܒܡ̈ܠܹܐ ܕܲܫܒܝܼܠ ܫܲܪܒܵܟ . 175 : ܫܲܪܒܵܟ ܫܲܚܩܵܢܝ ܠܡܬܢܵܐ ܫܲܪܒܟ ܩܕܵܡ ܫܡܘ̈ܥܹܐ 176 ܘܗܵܐ ܡܣܘܚ ܐ̄ܢܐ ܕܐܓܼܠܐ ܚܲܝܠܵܐ ܕܟܣܹܐ ܒܫܸܬܩܵܟ . 177 : ܬܵܘ ܫܡܘ̈ܥܐ ܒܥܵܘ ܥܡܝ ܥܸܠܬܐ ܕܒܥܝܬ ܕܐܸܕܲܥ 178 ܕܡܵܐ ܕܝܕܥܢܲܢ ܢܕܥ ܫܲܦܝܼܪ ܠܡܸܒܥܵܐ ܕܟܣܝ̈ܢ . 179 : ܢܒܼܥܐ ܕܥܲܠ ܡ̇ܢ ܗܘ̤ܵܐ ܬܘܼܩܵܢܹܗ ܕܚܸܘܝܵܐ ܚܫܝܼܛܵܐ 180 ܘܡ̣ܢ ܕܐܬܬܩܢ ܐܲܝܟܵܢ ܕܒ̣ܡ̇ܢ ܣܥ̣ܪ ܗ̇ܝ ܕܣܥ̣ܪ . 181 : ܒܐܝܢܵܐ ܚܲܝܠܵܐ ܙܟ̣ܐ ܒܲܚܙܬܹܗ ܠܚܘܘ̈ܬܐ 182 ܘܫܗܝܗ ܠܥܘܼܙܵܐ ܕܡܸܪܲܬ ܡܘܬܐ ܕܡܫܕܝܢ ܗ̄ܘ̣ܵܘ . 183 : ܐܝܟܢ ܣܦܩܬ̤ ܚܙܵܬܵܐ ܡܝܼܬܼܵܐ ܕܠܐ ܚܝܘܬܐ 184 ܠܡܪܕܲܦ ܚܲܫܹ̈ܐ ܡ̣ܢ ܗܕܡ̈ܐ ܡܸܬܚܒܠܢܹ̈ܐ . 185 : ܐܝܟܢ ܟܲܝ ܬܘܼܒܼ ܒܥܝ̈ܢܹܐ ܒܲܠܚܘܿܕ ܡܒܨܐ ܗ̄ܘ̣ܵܐ ܕܢܲܐܣܹܐ 186 ܘܪ̈ܓܼܫܐ ܐ̄ܚܪ̈ܢܐ ܠܵܐ ܝܬܪܝܼܢ ܗ̄ܘ̣ܵܘ ܡ̣ܢ ܥܘܼܕܪܢܹܗ . 187 : ܠܡ̇ܢ ܒܚܝܪܐ ܡܬܦܠܓ ܗ̄ܘ̣ܵܐ ܚܢܵܢܵܐ ܕܡܸܢܹܗ 188 ܘܠܵܘ ܗܘ̤ ܓܘܼܫܡܹܗ ܡܸܬܩܪܲܒܼ ܗ̄ܘ̣ܵܐ ܠܘܵܬ ܫܘܼܡ̈ܬܵܐ . 189 ܐܸܢ ܕܝܼܠܹܗ ܗܘ̤ ܚܲܝܠܵܐ ܕܚܣ̇ܢ ܠܲܚܘ̈ܘܬܐ 190 ܠܡ̇ܢ ܠܵܐ ܨܐܕܵܘܗܝ ܡܬܩܪܒܝܼܢ ܗ̄ܘ̣ܵܘ ܡܸܬܢܟܝܼܢܹ̈ܐ . 191 : ܐܸܢܠܵܐ ܩܢܹܐ ܗ̄ܘ̣ܵܐ ܚܲܝܠܵܐ ܠܡܬܠ ܚ̈ܝܐ ܠܐ̄ܢܫ̈ܐ 192 ܠܡ̇ܢ ܟܠ ܟܠ ܟܠܗ ܚܙܬܐ ܡܝܬ̇ܬ̇ܐ ܕܠܵܐ ܚܲܝܘܼܬܼܵܐ . 193 : ܡ̇ܢ ܚ̇ܫܚ ܗ̄ܘ̣ܵܐ ܠܵܐ ܪܓܘܫܐ ܠܡܸܬܪܓܫܢܹܐ 194 ܘܡ̇ܢ ܡܘܬܲܪ ܗ̄ܘ̣ܵܐ ܢܚܵܫܵܐ ܫܠܝܵܐ ܠܩܢܝ̈ܝ ܡܸܠܬܼܵܐ . 195 : ܐܸܢ ܡܫܟܲܝܝ ܗ̄ܘ̣ܵܐ ܟܝܵܢ ܫܬܼܝܼܩܹ̈ܐ ܗܵܕܹܐ ܠܡܸܣܥܲܪ 196 ܠܡ̇ܢ ܠܵܐ ܣܥܪܘܗ̇ ܡܐܢܝ̈ ܩܘܼܕܫܵܐ ܕܒܒܝܬ ܩܘܼܕܫܵܐ . 197 : ܦܐܹܝܢ ܗ̄ܘ̣ܵܘ ܣܸܦܪܹ̈ܐ ܘܫܒܝܼܚܵܐ ܗ̄ܘ̣ܵܬ ܐܵܦ ܩܒܼܘܼܬܼܵܐ 198 ܘܡܸܛܠ ܡܢܵܐ ܠܵܘ ܒܚܙܢܗܘܿܢ ܗܘ̤ܵܐ ܚܘܼܠܡܵܢܵܐ . 199 : ܚܕܵܐ ܡ̣ܢ ܬܲܪܬܹܝܢ ܡܠܹܐ ܣܘܼܥܪܵܢܹܗ ܕܚܸܘܝܵܐ ܚܫܝܼܠܵܐ 200 ܕܐܘ ܡܕܡ ܗ̄ܘ̣ ܐܵܘ [...] ܡܕܡ ܟܣܹܐ ܒܲܚܙܵܬܹܗ . 201 : ܥܠܵܬܐ ܡܸܕܡ ܐܝܬ ܠܗ̇ ܠܥܸܠܬܹܗ ܘܲܠܚܘܼܠܡܵܢܹܗ 202 ܘܕܡܝܵܐ ܕܪܒܵܐ ܗ̄ܝ̣ ܡ̣ܢ ܟܠ ܥ̈ܠܠܢ ܕܒܢܡܘܿܣܵܐ . 203 : ܠܵܐ ܣܦܩ̣ܘ ܣܦܪ̈ܐ ܠܡܸܣܥܪ ܗܵܕܹܐ ܕܣܥ̣ܪ ܚܙܘܗ 204 ܘܐܵܦܠܵܐ ܕܒܼܚܹ̈ܐ ܘܥܠܘ̈ܬܐ ܘܲܕܡܵܐ ܕܥ̈ܓܼܠܹܐ . 205 : ܚܙܬ̣ ܣܘܼܥܪܵܢܵܐ ܕܗܘ̤ܵܐ ܒܐܝܼܕܹܗ ܕܠܵܐ ܪܓܘܫܵܐ 206 ܘܪܡ ܘܡܥܠܝܼ ܐܵܦ ܡ̣ܢ ܡܘܼܫܹܐ ܕܪܟܒ ܥܲܒܼܕܹܗ . 207 : ܐܝܟܵܢ ܠܵܐ ܪܒ ܡܢܹܗ ܕܡܘܼܫܹܐ ܐܦ ܡ̣ܢ ܣܸܦܪܹܗ 208 ܕܣܥܪ ܡܸܕܸܡ ܕܠܵܐ ܣܥܲܪ ܡܘܼܫܹܐ ܘܠܵܐ ܢܵܡܘܿܣܹܗ . 209 : ܒܡܘܼܫܹܐ ܘܣܸܦܪܹܗ ܡܸܬܼܒܩܝܼܢ ܗ̄ܘ̣ܵܘ ܡܬܢܟܝ̈ܢܹܐ 210 ܘܠܵܐ ܐܬܥܕܪܘ ܡ̣ܢ ܢܟܼܝܢܹ̈ܐ ܕܲܚܘܵܘ̈ܬܐ . 211 : ܕܚܝܼܠ ܗ̄ܘ̣ܵܐ ܚܸܙܘܹܗ ܕܡܘܼܫܹܐ ܪܲܒܵܐ ܡ̣ܢܟܠܡܸܕܸܡ 212 ܘܠܚܘܘ̈ܬܐ ܫܝܼܛ ܗ̄ܘ̣ܵܐ ܘܒܼܣܹܐ ܡ̣ܢܟܠܡܸܕܡ . 213 ܟܠܗ ܡܘܫܐ ܐܸܠܘܼ ܐܸܬܬܣܝܼܡ ܥܲܠ ܢܘܟܬܬ̈ܐ . 214 [ ܠܵܐ ] ܡܐܣܹܐ ܗ̄ܘ̣ܵܐ ܐܠܐ ܐܸܢ ܚܪ ܐ̄ܢܫܐ ܒܚܸܘܝܵܐ . 215 : ܚܙܬܐ ܕܚܪܫܐ ܝܲܩܝܼܪܵܐ ܗ̄ܘ̣ܵܬ ܥܲܠ ܚܪ̈ܡܢܹܐ 216 ܛܒܼ ܡ̣ܢ ܡܘܼܫܹܐ ܘܡ̣ܢ ܢܡܘܣܵܐ ܐܲܠܵܗܵܝܵܐ . pb. f.202r 217 : ܫܲܦܝܼܪ ܡܕܹܝܢ ܠܡܒܼܥܵܐ ܥܸܠܬܹܗ ܕܡܢܐ ܗ̄ܝ̣ ܘܥܲܠ ܡ̇ܢ 218 ܘܡܸܛܠ ܡܢܵܐ ܝܪܒ ܘܐܸܬܼܝܩܲܪ ܠܥܸܠ ܡ̣ܢ ܡܘܼܫܹܐ . 219 : ܒܪܒܘܼܬܼ ܕܲܪܓܹܗ ܬܗܪܸܬܼ ܣܲܓܝܼ ܘܬܘܼܒܼ ܬܗ̇ܪ ܐ̄ܢܐ 220 ܕܐܝܟܢ ܦܠܓ ܚܘܼܠܡܵܢ ܚܲܝܹ̈ܐ ܟܕܗܘ̤ ܡܝܼܬܐ ܗ̄ܘ̣ . 221 : ܗܘ̤ ܡܝܬܘܼܬܹܗ ܥܨܬܼܢܝ ܕܐܡ̣ܪ ܡ̈ܠܹܐ ܕܲܥܠܵܘܗܝ 222 ܘܗܵܐ ܩܐ̇ܡ ܐ̄ܢܐ ܐܲܝܟ ܝܵܠܕܬܵܐ ܒܥܠܲܬܼ ܫܪܒܗ . 223 : ܒܕܡܘܼܬ ܥܘܸܠܬܐ ܥܨܐ ܫܲܪܒܹܿܗ ܠܡܪܒܲܥ ܪܸܥܝܵܢܝ 224 ܕܢܦܘܿܩ ܢܟܼܪܸܙ ܚܹܝܠ ܒܘܼܕܵܩܵܐ ܕܟܼܣܹܐ ܒܓܼܵܘܹܗ . 225 : ܒܘܼܕܼܵܩ ܚܝܠܵܐ ܐܠܗܝܵܐ ܡܬܒܕܲܩ ܒܹܗ 226 ܕܥܬܝܼܕ ܕܢܸܣܥܘܿܪ ܚܲܕܬܵܐ ܒܐܪܥܵܐ ܐܝܟ ܕܣܥ̣ܪ ܒܗ . 227 : ܐܘܪܚܵܐ ܕܪܫ ܒܹܗ ܐ̄ܪܙܢܵܐܝܼܬ ܩܕܡ ܣܘܼܥܪ̈ܢܹܐ 228 ܕܬܗܘܹܐ ܦܫܝܼܩܵܐ ܠܐ̄ܢܫ̈ܐ ܠܡܸܪܕܵܐ ܠܘܵܬ ܚܲܝ̈ܗܘܿܢ . 229 : ܚ̈ܝܹܐ ܕܐܢܫ̈ܐ ܟܣܹܝܢ ܒܚܙܝܬܹܗ ܘܒܼܚܘܼܠܡܵܢܹܗ 230 ܘܕܘܡܝܵܐ ܕܒܐܝܕܐ ܕܡܕܡ ܕܟܼܣܐ ܥܬܝܼܕܝܼܢ ܠܡܕܢܝܝ . 231 : ܪܘܚܢܐܝܼܬ ܪܕܐ ܚܘܼܠܡܵܢܵܐ ܡ̣ܢ ܫܲܠܝܘܼܬܹܗ 232 ܘܛܟ ܗܟܢܐ ܗܘܝܐ [ ܠܐ ] ܢܫ̈ܐ ܒܝܲܕ ܒܪܢܫܵܐ . 233 : ܒܐ̄ܢܫ̈ܐ ܥܬܝܼܕ ܗ̄ܘ̣ܵܐ ܐܠܗ ܘܠܵܐ ܕܢܚܐ ܠܐܢܫ̈ܐ 234 ܘܩܕܡ ܣܥܪܗ̇ ܒܥܠܲܬ ܚܸܘܝܵܐ ܕܐܲܣܝܼ ܠܐ̄ܢܫ̈ܐ . 235 : ܐ̄ܪܙܗ̇ܘ ܕܐܬܿܐ ܨܪ ܒܚܙܬܵܐ ܕܒܫܬܝܼܩܵܐ 236 ܕܐܡܬܝ ܕܐܬܹܐ ܠܵܐ ܬܸܬܼܢܟܪܹܐ ܚܙܬܹܗ ܠܐ̄ܢܵܫ̈ܐ . 237 : ܥܬܝܼܕܝܼܢ ܗ̄ܘ̣ܵܘ ܓܹܝܪ ܐ̄ܢܫ̈ܐ ܠܡܬܗܪ ܒܚܕܬܘܼܬ ܚܲܝܠܹܗ 238 ܘܚܝܠܗ ܠܚܘܝܵܐ ܕܠܵܐ ܢܬܦܠܓܼܘܿܢ ܥܲܠ ܗ̇ܘ ܕܐܬ̇ܐ . 239 : ܒܚܙܘܹܗ ܒܠܚܘܿܕ ܝܗ̣ܒ ܚܘܼܠܡܵܢܵܐ ܠܡܡܚ̈ܝܐ 240 ܕܠܵܐ ܐ̄ܢܫ ܢܸܬܒܲܥ ܒܗܝܡܢܘܼܬܼܵܐ ܚܙܬܐ ܕܩܪܪܒܵܐ . 241 : ܒܗܝܡܢܘܼܬܵܐ ܡܬܐܣܝܢ ܗ̄ܘ̣ܵܘ ܐܵܦ ܥܒܪ̈ܝܹܐ 242 ܘܠܵܐ ܗ̄ܘ̣ܵܐ ܒܣܡܵܐ ܡܸܬܚܙܝܢܵܐ ܘܡܬܠܒܟܢܐ . 243 : ܒܗ ܒܗܝܡܢܘܼܬܼܵܐ ܥܬܝܼܕ ܗ̄ܘ̣ܵܐ ܕܢܲܚܸܐ ܠܐ̄ܢܫ̈ܐ ܒܐ̄ܢܫ̈ܐ 244 ܘܣܡ ܬܚܘܼܬܵܐ ܕܗܲܝܡܵܢܘܼܬܹܗ ܒܗܝܡܢܘܼܬܼܵܐ . 245 : ܒܡܘܬܐ ܕܐ̄ܢܫ̈ܐ ܣܝܼܡܵܐ ܗ̄ܘ̣ܵܬ ܠܗ ܕܢܸܫܪܹܐ ܠܡܵܘܬܼܵܐ 246 ܘܐܠܦ ܐ̄ܢܫ̈ܐ ܠܡܫܐܲܠ ܚܲܝܹ̈ܐ ܡ̣ܢ ܡܝܼܬ ܟܠܹܗ . 247 : ܒܪܸܫ ܓܓܘܠܬܐ ܥܬܝܕ ܗ̄ܘ̣ܵܐ ܕܢܬܠܝܼܘܗܝ ܥܲܠ ܪܸܫ ܩܲܝܣܵܐ 248 ܘܐܠܦܹܗ ܠܡܘܼܫܹܐ ܕܢܸܬܠܝܼܘܗܝ ܠܐ̄ܪܙܹܗ ܒܡܨܥܲܬܼ ܥܲܡܵܐ . 249 : ܒܙܒܼܢܵܐ ܕܣ̇ܓܐ ܥܘ̣ܠܵܐ ܕܥܲܡܡܹ̈ܐ ܡܚܘܬܐ ܗ̄ܘ̣ܵܐ ܠܹܗ 250 ܘܒܵܗ̇ ܒܕܡܘܼܬܼܵܐ ܓܠܵܗ̇ ܠܲܕܡܘܼܬܼܵܐ ܒܥܠܲܬܼ ܥܵܘ̣ܠܵܐ . 251 : ܡܸܛܠ ܥܘ̣ܠܵܐ ܣܥ̣ܘ ܚܲܪ̈ܡܢܹܐ ܥܲܠ ܥܸܒܼܪ݁ܝܹܐ 252 ܘܠܐ ܫܕ̈ܝ ܥܘ̣ܠܐ ܙܝܢ ܚܘܝܵܐ ܠܘܼܩܒܼܵܠ ܚܫ̈ܐ . 253 : ܒܠܵܐ ܚܫܘܿܫܵܐ ܫܪܐ ܚܫܘ̈ܫܹܐ ܡ̣ܢ ܚܲܫܝܼ̈ܗܘܿܢ 254 ܕܐܡܲܬܝ ܕܦܪܩ ܒܝܲܕ ܚܵܫܘܿܫܵܐ ܠܵܐ ܐ̄ܢܫ ܢܸܥܕܘܿܠ . 255 : ܒܡܝܼܬܼܵܐ ܕܠܵܐ ܩܢܹܐ ܫܸܡ ܚܲܝܘܼܬܼܵܐ ܐܚܝܼ ܠܥܵܡܵܐ 256 ܕܡܵܐ ܕܡܢܚܡ ܠܡܝ̈ܬܐ ܒܡܝܼܬܵܐ ܠܵܐ ܢܕܘܢ ܕܐܲܝܟܵܢ . 257 : ܠܐܝܢܵܐ ܕܕܐܸܢ ܩܕܡ ܐܟܣ ܒܐܝܼܕܐ ܕܣܥ̣ܪ 258 ܕܐܸܢܗܘ̤ ܕܕܐܸܢ ܢܕܘܢ ܗ̇ܝ ܕܗܘ̤ܬ ܘܐܟܢ ܗܕܹܐ . 259 ܠܐܝܢܵܐ ܕܦܠܝܼܓ ܩܕܸܡ ܦܪܣܝܼ ܒܚܘܠܡܵܢ ܚܸܘܝܵܐ . 260 ܕܐܸܢ ܫܬܝܼܩܵܐ ܝܗܒ̣ ܚܘܼܠܡܢܵܐ ܟܡܵܐ ܡܠܠܵܐ . 261 : ܒܐܝܢܵܐ ܕܚܪܝܲܝ ܟܐܐ ܒܲܚܙܬܵܐ ܕܪܕܦܬ̤ ܟܸܐܒܹ̈ܐ 262 ܕܐܸܢ ܒܢܚܫܵܐ ܗܕܐ ܓܕܫܬ̤ ܟܡܵܐ ܒܒܪܢܫܵܐ . 263 : ܐܪܐ ܐ̄ܢܫܐ ܡ̇ܢ ܡܬܕܡܲܪ ܐܲܢ̄ܬ ܒܦܘܼܪܩܵܢ ܐ̄ܢܫ̈ܐ 264 ܕܗܵܐ ܒܲܢܚܵܫܵܐ ܗܘ̤ܬ ܬܸܕܡܘܼܪܬܵܐ ܕܕܡܝܵܐ ܠܗܵܕܹܐ . 265 : ܐܪܐ ܓܙܝܼܪܐ ܠܡ̇ܢ ܠܵܐ ܫܠܡ ܐܲܢ̄ܬ ܠܒܼܘܼܕܵܩ ܐܪ̈ܙܲܝܟ 266 ܕܗܵܐ ܒܵܟ ܨܝܪܐ ܗܕܐ ܕܗܘ̤ܬ ܒܥܡܡܹ̈ܐ ܥܘܼܪ̈ܠܹܐ . 267 : ܐܪܐ ܚܸܘܝܵܐ ܫܪܝܼܪܐ ܠܵܟ ܕܐܣܝܼܟ ܡܓܢ 268 ܘܐܝܟܢ ܕܲܐܚܝܼ ܐ̄ܢܫܐ ܠܐ̄̈ܢܫܐ ܠܐ ܡܩܲܒܸܠ ܐܲܢ̄ܬ . 269 : ܐܪܐ ܚܵܙܬܐ ܕܚܪܫܵܐ ܦܪܩܬܵܟ ܡ̣ܢ ܡ̣ܢ ܦܘܼܡ ܚܪ̈ܫܹܐ 270 ܘܒܼܦܘܼܪܩܵܢܵܐ ܕܒܼܡܲܠܠܐ ܠܵܐ ܡܘܕܹܐ ܐܲܢ̄ܬ . pb. f.202v 271 : ܐܪܐ ܘܐܸܢ ܠܵܐ ܓܠܝܼ ܘܐܡ̣ܪ ܠܝܼ ܥܸܠܬܹܗ ܕܚܸܘܝܵܐ 272 ܕܡܵܢܲܐ ܗ̄ܝ̣ ܘܥܲܠ ܡ̣ܢ ܘܡܸܛܠ ܡܵܢܵܐ ܒܹܗ ܐܬܐ ܣܝܼܬ . 273 : ܐܸܢ ܫܪܝܼܪ ܠܵܟ ܕܐܣܝܼ ܟܹܐܒܲܝ̈ܟ ܐܝܟ ܡܵܐ ܕܐܣܝܼ 274 ܠܡ̇ܢ ܡܬܦܠܓ ܐܲܢ̄ܬ ܥܲܠ ܐܣܝܘܼܬܵܐ ܕܪܲܒܵܐ ܡ̣ܢ ܗ̇ܝ . 275 : ܪܒ ܦܘܼܪܩܢܵܐ ܕܗܘ̤ܵܐ ܒܐܵܢܵܫܵܐ ܛܵܒܼ ܡ̣ܢ ܚܘܝܵܐ 276 ܐܝܟ ܡܵܐ ܕܪܲܒܵܐ ܪܒܘܼܬ ܐ̄ܢܫܐ ܡ̣ܢ ܕܚܝܘ̈ܬܐ . 277 : ܫܬܘܿܩ ܠܵܟ ܡܕܝܢ ܝܣܪܠܝܐ ܥܘܼܪ ܒܲܚܣܡܵܐ 278 ܘܠܵܐ ܬܕܓܼܠܝܼܘܗܝ ܠܩܘܼܒܬܵܐ ܓܲܠܝܵܐ ܒܕܓܵܠܘܼܬܵܟ . 279 : ܫܠܝܼ ܠܵܟ ܐܦ ܐܲܢ̄ܬ ܗܲܪܵܛܝܼܩܵܐ ܣܡܣܐ ܕܬܪܝܼܢ 280 ܠܵܐ ܬܘܕܝ ܬܕܲܘܕܝܼܗ̇ ܠܡܪܕܝܼܬ ܡܠܬܲܢ ܒܚܸܪܚܵܘܼܬܼܵܟ . 281 : ܫܘܹܐ ܠܝܼ ܓܘܼܡܕܵܐ ܕܚܸܪܚܘܼܬܵܟ ܥܲܡ ܕܝܗܘܕܝܐ 282 ܥܲܠ ܗ̇ܝ ܚܠܛܬ ܫܸܡ ܒܝܼܫܘܼܬܵܟ ܥܲܡ ܕܐܲܟܼܘܬܵܟ . 283 : ܚܕܵܐ ܗ̄ܝ̣ ܬܘܕܝܼܬܵܐ ܕܗܝܡܢܘܼܬܵܟ ܘܕܝܗܘܕܝܐ 284 ܕܛܐܡ̣ܬܿ ܐ̄ܪܙܐ ܕܦܓܪܢܘܼܬܼܵܐ ܒܕܘܼܡܝܵܐ ܕܝܼܠܹܗ . 285 : ܠܵܐ ܗܘ̤ ܡܩܲܒܸܠ ܦܘܼܪܩܵܢ ܐ̄ܢܫ̈ܐ ܕܗܘ̤ܐ ܒܐ̄ܢܫ̈ܐ 286 ܘܠܵܐ ܐܲܢ̄ܬ ܡܘܕܐ ܐܲܢ̄ܬ ܕܐܝܬܝܐ ܒܐ̄ܢܫܐ ܦܪܩ ܐ̄ܢܫܘܼܬܼܵܐ . 287 : ܒܐ̄ܢܫܐ ܦܪܝܼܩܵܐ ܐ̄ܢܫܘܬܼ ܐ̄ܢܫܐ ܐܘ ܚܸܪ̈ܚܹܵܐ 288 ܘܣܗ̇ܕ ܡܘܼܫܹܐ ܕܐܪܝܼܡ ܚܸܘܝܵܐ ܒܐ̄ܪܙ ܦܘܼܪܩܵܢܵܟ . 289 : ܐܝܟܲܢܵܐ ܠܲܡ ܕܐܲܪܝܼܡ ܡܘܼܫܹܐ ܚܘܝܵܐ ܒܡܲܕܒܪܵܐ 290 ܗܵܟܲܢܵܐ ܥܬܝܼܕ ܐܦ [ ܒܪܢܵܫܵܐ ] ܒܪܹܗ ܕܐ̄ܢܵܫܵܐ ܠܡܸܬܼܪܵܡܪܵܡܘܼ . 291 : ܗܘ̇ ܦܘܼܩܕܵܢܵܐ ܕܐܲܣܝܼ ܒܚܘܝܵܐ ܠܟܐܒܲܝ̈ ܥܲܡܵܐ 292 ܗܘ̤ ܬܘܼܒܼ ܟܕ ܗܘ̤ ܐܚܝܼ ܠܐ̄ܢܫ̈ܐ ܒܝܲܕ ܒܪܢܫܐ . 293 : ܗ̇ܘ ܨܒܝܼܢܵܐ ܕܪܲܡܪܸܡ ܚܲܪܫܵܐ ܒܝܲܕ ܥܘܼܕܪܵܢܹܗ 294 ܗܘ̤ ܬܘܼܒܼ ܪܲܡܪܸܡ ܐ̄ܢܫܐ ܡܠܝܼܠܵܐ ܠܥܸܠ ܡ̣ܢ ܟܠܵܐ . 295 : ܒܐ̄ܪܙ ܪܘܼܡܪܵܡܵܐ ܕܒܡܠܠܐ ܝܼܪܸܒܼ ܫܬܝܼܩܵܐ 296 ܘܒܫܘܠܛܢܹܗ ܩܢ̣ܵܐ ܫܘܼܠܛܢܵܐ ܠܡܸܪܕܲܦ ܟܸܐܒܹ̈ܐ . 297 : ܒܗܕܐ ܬܢܘܝ ܐܵܦ ܬܘܼܩܵܢܹܗ ܐܵܦ ܪܘܼܡܪܵܡܹܗ 298 ܕܢܕܪܘܿܫ ܐܘܼܪܚܵܐ ܠܪܘܼܡܪܵܡ ܐ̄ܢܫܐ ܕܒܒܪܢܫܵܐ . 299 : ܠܐ̄ܢܫܐ ܪܲܡܪܸܡ ܚܹܝܠ ܒܵܪܘܿܝܵܐ ܒܚܘܝܵܐ ܘܐ̄ܢܫܐ 300 ܘܠܟܪܝܗܘܼܬܹܗ ܐܣܝܼ ܒܚܪܫܵܐ ܘܲܒܼܡܲܠܵܠܵܐ . 301 : ܒܚܸܘܝܵܐ ܐܣܝܼ ܟܐܒܹ̈ܐ ܓܠܝ̈ܐ ܕܒܗܕܡ̈ܐ 302 ܘܒܒܪܢܵܫܵܐ ܠܟܸܐܒܹ̈ܐ ܓܠܝ̈ܐ ܘܚܵܒܹ̈ܐ ܟܣܝ̈ܐ . 303 : ܒܚܘܪܐ ܕܥܝ̈ܢܐ ܡܬܦܠܓ ܗ̄ܘ̣ܵܐ ܚܘܼܠܡܵܢ ܚܲܝܹ̈ܐ 304 ܘܦܘܪܩܵܢ ܐ̄ܢܫܵܐ ܒܗܝܡܢܘܼܬܼܵܐ ܕܒܪܥܝܢܵܐ . 305 : ܒܨܝܼܪ ܗ̄ܘ̣ܵܐ ܚܲܝܵܠܵܐ ܕܒܼܫܬܝܼܩܵܐ ܡ̣ܢ ܡܲܠܵܠܐ 306 ܒܲܕܠܵܐ ܡܨܐ ܗ̄ܘ̣ܵܐ ܠܡܸܥܛܵܐ ܚܵܘܒܹ̈ܐ ܐܵܦ ܟܘ̈ܬܡܬܐ . 307 : ܡܘܼܡܹ̈ܐ ܕܦܓܼܪܵܐ ܡܨܹܐ ܗ̄ܘ̣ܵܐ ܒܠܚܘܿܕ ܠܡܕܟܝܘܼ 308 ܘܚܘܒܬ ܚܘܒܹ̈ܐ ܥܣܩܐ ܗ̄ܘ̣ܵܐ ܠܹܗ ܠܲܡܚܲܣܵܝܼܘ . 309 : ܠܦܠܓܘܼܬ ܐ̄ܢܫܐ ܐܣܝܼ ܐܵܣܝܵܐ ܠܵܐ ܪܓܘܫܵܐ 310 ܕܠܵܘ ܕܝܼܠܹܗ ܗ̄ܘ̣ܵܬ ܕܢܸܓܼܡܘܿܪ ܐ̄ܢܫܐ ܒܲܕܠܵܘ ܐ̄ܢܫܐ ܗ̄ܘ̣ . 311 : ܐ̄ܢܫܐ ܥܬܝܼܕ ܗ̄ܘ̣ܵܐ ܕܢܓܼܡܘܿܪ ܐ̄ܢܫ̈ܐ ܒܚܹܝܠ ܒܵܪܘܿܝܵܐ 312 ܘܩܕܡ ܕܪܫܗ̇ [ ܠܨܝܼܪܝܼܬܹܗ ] ܠܲܓܼܡܝܼܪܘܼܬܹܗ ܒܕܲܒܼܨܝܼܪ ܡܸܢܹܗ . 313 : ܐܝܟ ܗܕܝܼܐ ܫܲܕܪ ܚܸܘܝܵܐ ܩܕܼܵܡ ܡܹܐܬܝܼܬܹܗ 314 ܕܒܡܟܝܢܐ ܢܐܣܹܐ ܟܸܐܒܹ̈ܐ ܕܡܸܬܢܟܝ̈ܢܹܐ . 315 : ܠܒܗܬܲܬܼ ܫܸܐܕܹ̈ܐ ܣܲܥܪܵܗ̇ ܠܗܕܐ ܒܚܸܘܝܵܐ ܘܐ̄ܢܫܐ 316 ܕܒܼܗܘ̇ ܡܕܡ ܕܐܲܟܝܼܘ ܠܐ̄ܢܫܐ ܢܚܐ ܠܐ̄ܢܫܐ . 317 : ܒܚܸܘܝܵܐ ܐܲܛܠܝܼ ܪܸܫ ܣܸܕܪ̈ܲܝܗܘܿܢ ܠܪܸܫ ܐ̄ܢܫܘܼܬܼܵܐ 318 ܘܲܒܼܝܲܕ ܚܸܘܝܵܐ ܐܣܝܼ ܟܸܐܒܹ̈ܐ ܕܚܘܘ̈ܬܐ . 319 : ܠܗܘܿܢ ܪܵܕܸܦ ܗ̄ܘ̣ܵܐ ܒܐ̄ܪܙ ܚܘܼܠܡܵܢܵܐ ܕܡ̣ܢ ܫܲܬܝܼܩܵܐ 320 ܕܢܘܕܥ ܐܸܢܘܿܢ ܕܩܪܸܒܼ ܙܲܒܼܢܵܐ ܕܡܸܬܦܲܪܣܝܼܢ ܒܹܗ . 321 : ܘܟܒܪ ܐܲܟܼܪܝܼܘ ܟܕ ܪܵܕܦ ܗ̄ܘ̣ܵܐ ܚܸܘܝܵܐ ܠܟܸܐܒܹ̈ܐ 322 ܐܝܟ ܡܵܐ ܕܐܲܝܠܸܠܘ ܟܕ ܪܕܦ ܗ̄ܘ̣ܵܐ ܡܫܝܼܚܵܐ ܠܠܓܼܝܘܿܢ . 323 : ܘܲܟܒܲܪ ܒܲܓܸܢܘ ܟܕ ܚܵܙܹܝܢ ܗ̄ܘ̣ܵܘ ܚܘܠܡܵܢ ܚܪܫܵܐ 324 ܐܝܟ ܗ̇ܘ ܙܲܒܼܢܵܐ ܕܡ [...] ܕܡܬܩܠܝܢ ܗܘ̣ܵܘ ܠܘܼܩܒܼܵܠ ܝܼܫܘܿܥ : pb. f.203r 325 : ܟܒܲܪ ܗܪܓܼܝܢ ܗ̄ܘ̣ܵܘ ܒܗܸܪܓܵܐ ܣܢܝܵܐ ܕܪ̈ܥܝܢܲܝܗܘܿܢ 326 ܕܐܪܵܐ ܡܢܐ ܗ̄ܝ̣ ܚܕܬ̇ܐ ܕܗܘ̣ܬܸ ܒܹܝܬܼ ܡܝܘ̈ܬܐ . 327 : ܐܝܟܢ ܓܕܫܲܬ ܕܚܸܘܝܵܐ ܕܐܲܥܸܠ ܡܘܬܐ ܒܐܝܼܕܹܗ 328 ܗܦܟ ܡܚܐ ܠܵܗ̇ ܠܡܝܼܬܘܼܬ ܐ̄ܢܫܐ ܒܚܸܙܘܵܐ ܕܐܲܦܵܘ̈ܗܝ . 329 : ܐܸܒܼܠܵܐ ܠܒܸܫܘ ܗ̄ܘ̣ܵܘ ܠܘܼܩܒܠ ܚܸܘܝܵܐ ܘܥܘܩܒܼܵܠ ܡܲܪܢ 330 ܕܐܝܟܢ ܡܲܐܣܝܼܢ ܟܐܒܹ̈ܐ ܘܚܵܘ̈ܒܹܐ ܕܠܵܐ ܣܲܡܡܵܢܹ̈ܐ . 331 : ܠܘܼܩܒܼܵܠ ܡܵܪܵܢ ܐܒܝܼܠܝܼܢ ܗ̄ܘ̣ܵܘ ܝܲܬܝܼܪܵܐܝܼܬ 332 ܕܦܓܼܪܐ ܘܢܲܦܫܵܐ ܡܬܐܣܝܼܢ ܗ̄ܘ̣ܵܘ ܒܡܒܲܬܼ ܦܘܼܡܹܗ . 333 : ܒܹܗ ܘܒܚܘܝܵܐ ܬܗܝܼܪܝܼܢ ܗ̄ܘ̣ܵܘ ܘܡܸܬܡܗܝܼܢ ܗ̄ܘ̣ܵܘ 334 ܕܟܼܡܵܐ ܕܡ̇ܐ ܐ̄ܪܙܵܐ ܠܩܘܼܫܬܼܵܐ ܒܝܲܕ ܣܘܼܥܪ̈ܢܵܘܗܝ . 335 : ܘܐܢܗܘ̤ ܕܫܐܕ̈ܐ ܬܡܲܗܘ ܘܐܸܬܕܡܲܪܘ ܒܩܘܼܫܬܼܵܐ ܘܐ̄ܪܙܵܐ 336 ܢܦܘܫ ܝܗܘܕܝܐ ܕܗܪܣܝܘܛܵܐ ܠܒܲܪ ܡ̣ܢ ܬܲܪܥܵܐ . 337 : ܠܒܲܪ ܡ̣ܢ ܬܲܪܥܵܐ ܕܗܝܡܵܢܘܼܬܼܵܐ ܢܩܘܡܘܢ ܥܛ̈ܠܐ 338 ܒܕܠܵܐ ܨ̇ܒܝܼܢ ܠܡܥܠ ܥܡܲܢ ܠܬܵܘܕܝܼܬ ܩܘܼܫܬܼܵܐ . 339 : ܐ̄ܪܙܐ ܘܩܘܼܫܬܼܵܐ ܢܒܣܘܪ ܐܸܢܘܿܢ ܠܲܟܼܪ̈ܘܡܬܢܹܐ 340 ܘܢܹܐܚܘܕ ܬܲܪܥܵܐ ܕܫܲܪܝܼܪܘܼܬܹܗ ܩܕܼܵܡ ܐܲܦܲܝ̈ [ ܗܘܿܢ ]. 341 : ܚܸܘܝܵܐ ܒܫܸܬܩܹܗ ܢܐܡܲܪ ܕܝܼܢܵܐ ܥܲܡ ܡܸܠܲܝ̈ܗܘܿܢ 342 ܕܠܵܐ ܝܵܗܒܝܼܢ ܠܹܗ ܠܐ̄ܢܫܐ ܕܡܸܢܲܢ ܠܡܸܬܪܡܪܡܘܼ . 343 : ܐܪܵܐ ܚܸܘܝܵܐ ܕܠܵܐ ܚܝܘܼܬܼܵܐ ܝܼܪܸܒ ܘܐܬܝܩܪ 344 ܘܠܐܕܵܡ ܕܲܬܼܪܹܝܢ ܡ̇ܢ ܟܠܹܝܢ ܐ̄ܢܬܘܿܢ ܡ̣ܢ ܪܘܼܡܪܵܡܵܐ . 345 : ܐܪܐ ܢܚܵܫܵܐ ܕܚܲܫܠܘܼܗܝ ܐ̄ܢܫ̈ܐ ܐܣܝܼ ܠܐܢܫܐ 346 ܘܐ̄ܢܫܐ ܕܚܲܫܠܹܗ ܚܲܝܠܵܐ ܕܪܘܼܚܵܐ ܠܡ̇ܢ ܠܵܐ ܡܲܐܣܹܐ . 347 : ܐܪܵܐ ܗܒܼܘ ܠܹܗ ܚܹܝܠ ܥܘܼܕܪܵܢܵܐ ܐܝܟ ܕܠܚܪܫܵܐ 348 ܘܫܒܘܩܘ ܩܵܐܸܡ ܒܕܲܪܓܼܵܐ ܕܲܡܛܵܝܗܝ ܥܲܡ ܐܝܼܬܘܼܬܼܵܐ . 349 : ܪܲܒ ܗ̄ܘ̣ ܕܲܪܓܹܗ ܡ̣ܢ ܫܲܠܝܼܩܵܐ ܒܢܲܝ̈ ܚܸܪܝܢܵܐ 350 ܘܐܝܢܵܐ ܕܡܙܥܲܪ ܠܪܵܡܘܼܬ ܕܲܪܓܹܗ ܥܦܝܼܦ ܫܘܼܢܵܩܹܗ . 351 : ܒܥܠܲܬ ܕܲܪܓܹܗ ܝܼܪܸܒܼ ܚܲܠܵܫܵܐ ܚܸܘܝܵܐ ܚܫܝܼܠܵܐ 352 ܘܐܸܠܘܼܠܵܐ ܗܘ̤ ܐܵܦܠܵܐ ܕܐܝܼܬܼܵܘ̄ [...] ܚܫܝܼܒܼ ܗ̄ܘ̣ܵܐ ܡܸܕܸܡ . 353 : ܠܵܐ ܡܸܕܡ ܗ̄ܘ̣ܵܐ ܐܸܠܘܼ ܡܸܕܸܡ ܠܵܐ ܟܣܹܐ ܗ̄ܘ̣ܵܐ ܒܹܗ 354 ܘܠܵܐ ܚܘܠܡܢܹܗ ܡܬܗܝܡܢ ܗ̄ܘ̣ܵܐ ܒܠܥܕ ܡܕܡ . 355 : ܡܕܡ ܕܐܡ̇ܪܬ̣ ܡܫܝܼܚܵܐ ܗ̄ܘ̣ ܡܕܡ ܕܫܲܪܝܼܪ ܥܲܠ ܟܠ 356 ܘܐܝܟ ܠܐ ܡܕܡ ܚܫܝܼܒܼ ܟܠܡܸܕܸܡ ܒܦܸܚܡܵܐ ܕܝܼܠܹܗ . 357 : ܘܣܗ̇ܕ ܦܵܘܠܘܿܣ ܕܛܠܢܝܼܬܼܵܐ ܕܡܕܡ [ ܟܫܢܗ ] 358 : ܢܡܘܿܣܵܐ ܠܲܡ ܛܠܢܝܼܬܼܵܐ ܩܢܐ ܗ̄ܘ̣ܵܐ ܒܲܠܚܘܿܕ 359 ܘܠܵܐ ܗ̄ܘ̣ܵܐ ܫܪܵܪܵܐ ܕܒܼܣܘܼܥܪ̈ܵܢܹܐ ܓܘܼܫܡܵܢܵܝܼܐ . 360 : ܓܘܼܫܡܵܐ ܡܫܝܼܚܵܐ ܗ̄ܘ̣ ܕܫܲܪܝܼܪ ܘܲܓܼܡܝܼܪ ܒܦܲܓܼܪܐ ܘܢܲܦܫܵܐ 361 ܘܛܠܢܝܼܬܹܗ ܚܘܝܵܐ ܕܫܡܫ ܐ̄ܪܙ ܦܘܼܪܩܵܢܹܗ . 362 : ܐ̄ܪܙ ܦܘܼܪܩܢܹܗ ܫܡܸܫ ܚܪܫܵܐ ܒܹܝܬ ܥܒܪ̈ܝܹܐ 363 ܘܐܝܟ ܟܪܘܿܙܵܐ ܩܥܬ̤ ܫܲܠܝܘܼܬܹܗ ܥܲܠ ܡܹܐܬܝܼܬܹܗ . 364 : ܘܠܦܪ̈ܘܿܫܹܐ ܓܠܹܐ ܗ̄ܘ̣ܵܐ ܡܲܡܠܠܐ ܕܫܲܬܝܼܩܘܼܬܹܗ 365 ܕܠܵܐ ܒܪܬ ܩܵܠܵܐ ܡܣܬܘܕ ܗ̄ܘ̣ܵܐ ܥܲܡ ܫܡܘܿܥܵܘ̈ܗܝ . 366 ܘܚܠܦ ܐܕܢܹ̈ܐ ܥܝܢܹ̈ܐ ܨܵܬܵܗ̇ ܠܟܵܪܘܿܙܘܼܬܹܗ . 367 : ܐܘ ܟܪܘܿܙܵܐ ܠܵܐ ܦܵܪܘܿܫܵܐ ܘܠܵܐ ܡܲܠܵܠܵܐ 368 ܕܐܫܡܲܥ ܒܐܪܥܵܐ ܛܸܒܵܐ ܚܲܕܬܵܐ ܕܚܘܕܬ ܐ̄ܢܫܐ . 369 : ܐܘ ܐܝܙܓܕܐ ܚܓܝܼܪ ܡ̣ܢ ܡܠܬܐ ܘܡ̣ܢ ܗܠܟ̈ܝܬܐ 370 ܕܥܒܲܪ ܐܸܢܘܿܢ ܠܩܲܢܝܲܝ̈ ܡܸܠܬܐ ܒܩܲܠܝܼܠܘܼܬܹܗ . 371 : ܐܘ ܕܠܥܸܙ ܒܹܗ ܚܹܝܠ ܒܵܪܘܿܝܵܐ ܟܕܠܵܐ ܠܥܸܙ ܒܹܗ 372 ܘܨܵܬܘܼܗܝ ܐ̄ܢܫܐ ܟܕ ܠܵܐ ܡܡܬܘܡ ܫܡܥ ܒܪܬܩܠܗ . 373 : ܐܘ ܟܡܐ ܫܲܦܝܼܪ ܫܪܒܵܟ ܚܸܘܝܵܐ ܠܵܐ ܫܲܦܝܼܪܵܐ 374 ܘܟܕ ܐܲܢ̄ܬ ܣܢܝܐ ܐܲܢ̄ܬ ܫܦ̣ܪܘ ܒܟ ܐ̄ܢܫ̈ܐ ܡ̣ܢ ܣܢܝ̈ܬܐ . 375 : ܐܘ ܠܵܟ ܣܢܝܐ ܕܐܲܣܢܝܼ ܠܐ̄ܢܫܐ ܡ̣ܢ ܫܘܼܪܝܐ 376 ܕܗܦܟ ܐܫܦܪ ܫܘܼܦܪܐ ܕܐܣܢܝܼ ܒܐܬܪܐ ܕܥܕܢ . 377 ܣܢܐ ܐܲܢ̄ܬ ܚܸܘܝܵܐ ܘܝܬܝܪ ܐܝܼܬ ܐܲܢ̄ܬ ܕܲܢܚܫܵܐ : pb. f.203v 378 ܘܛܵܒܼܬܼܵܐ ܕܡܸܢܵܟ ܠܵܘ ܕܝܼܠܵܟ ܗ̣̄ܝ ܐܸܠܵܐ ܕܛܵܒܼܵܐ . 379 : ܛܵܒܼܵܐ ܒܚܘܒܹܗ ܥܲܒܼܕܵܟ ܚܸܙܘܵܐ ܕܫܦܝܼܪ̈ܬܵܐ 380 ܕܢܟܐܪ ܒܵܟ ܠܣܢܵܐܐ ܕܐܣܢܝܼ ܠܐܢ̈ܫܐ ܒܐܝܼܕܲܝ̈ܟ . 381 : ܡܕܝܢ ܠܵܘ ܠܟ ܡܩܲܠܸܣ ܐܝܟܵܐ ܕܡܩܠܸܣ ܠܵܟ 382 ܐܸܠ̇ܐ ܠܝܲܚܠܵܐ ܕܐܵܦ ܒܡܚ̈ܝܠܐ ܡܚܵܘܹܐ ܚܲܝܠܹܗ . 383 : ܚܹܝܠ ܒܪܘܿܝܵܐ ܐܲܚܝܼ ܠܥܲܡܵܐ ܒܐ̄ܪܙܐ ܚܲܪܫܵܐ 384 ܘܗܘ̤ ܬܘܼܒܼ ܐܲܚܝܼ ܠܥܲܡܡܹ̈ܐ ܡܝܼ̈ܬܐ ܒܩܘܼܫܬܵܐ ܚܝܐ . 385 : ܒܩܘܼܫܬܼܵܐ ܢܘܕܐ ܕܚܝܠܗ ܣܥܪܗ̇ ܠܗܝ̇ ܘܠܗܕܐ 386 : ܕܝܼܠܹܗ ܐܢܝܢ ܩܕܡ̈ܝܬܐ ܘܐܚܪ̈ܝܬܐ 387 : ܒܪܝܟ ܕܒܨܠܝܼܒܹܗ ܕܪܫ̣ ܠܲܢ ܐܘܼܪܚܵܐ ܠܡܠܟܘ̱ܬ ܪܵܘܡܵܐ 388 ܘܒܹܗܘ̣ ܦܪܩܲܢ ܡ̣ܢ ܥܲܒܕܘܼܬܼܵܐ ܕܒܝܼܫܵܐ ܘܡܵܘܬܼܵܐ ܀ ܥܲܠ ܚܸܘܝܵܐ ܕܲܢܚܵܫܵܐ ܥܲܠ ܚܸܘܝܵܐ ܕܲܢܚܵܫܵܐ