ܥܲܠ ܐܲܗܪܘܿܢ ܟܵܗܢܵܐ ܥܲܠ ܐܲܗܪܘܿܢ ܟܵܗܢܵܐ ܥܲܠ ܐܲܗܪܘܿܢ ܟܵܗܢܵܐ pb. 68 ܡܐܡܪܐ . ܗ . ܕܥܲܠ ܐܲܗܪܘܿܢ ܟܵܗܢܵܐ . pb. 68 ܡܐܡܪܐ . ܗ . ܕܥܲܠ ܐܲܗܪܘܿܢ ܟܵܗܢܵܐ . ܡ̣ܢ ܫܘܼܪܵܝܵܐ ܟܲܕܼ ܒܵܪܹܐ ܠܹܗ ܡܵܪܝܵܐ ܠܐܵܕܼܵܡ : ܟܵܗܢܵܐ ܥܲܒ̣ܕܹܗ ܕܢܸܗܘܸܐ ܩܵܐܹ̇ܡ ܥܲܠ ܬܸܫܡܸܫܬܹܗ ܀ ܣܵܡ̣ ܠܹܗ ܡܵܪܝܵܐ ܬܚܘܼܡܵܐ ܠܐܵܕܼܵܡ ܫܲܪܝܼܪܵܐܝܼܬܼ : ܡ̣ܢ ܟܠ ܦܹܐܪܹ̈ܐ ܕܐܝܼܬܼ ܒܦܲܪܕܲܝܼܣܵܐ ܐܲܟ̣ܘܿܠ ܐܵܕܼܵܡ ܀ ܘܲܠܐܝܼܠܵܢܵܐ ܕܐܝܼܬܼ ܒܲܡܨܲܥܬܼܵܐ ܠܵܐ ܬܸܬܼܩܲܪܲܒ̣ : ܕܲܒ̣ܥܸܕܵܢܵܐ ܕܬܸܬܼܩܲܪܲܒ̣ ܠܹܗ ܡܵܘܬܵܐ ܬܸܛܥܲܡ ܀ ܚܣܲܡ̣ ܗ̄ܘ̣ܵܐ ܒܝܼܫܵܐ ܒܐܵܕܼܵܡ ܕܲܥܒ̣ܝܼܕܼ ܨܠܸܡ ܐܲܠܵܗܵܐ : ܘܡܲܠ̣ܟܵܗ̇ ܠܚܵܘܵܐ ܘܩܸܛܦܲܬ݀ ܘܐܸܟ̣ܠܲܬ݀ ܡ̣ܢ ܐܝܼܠܵܢܵܐ ܀ ܘܝܸܗܒܲܬ݀ ܠܐܵܕܼܵܡ ܘܐܸܟܲܠ̣ ܘܲܥ̣ܒܲܪ ܥܲܠ ܦܘܼܪܩܕܵܢܵܐ : ܘܐܸܫܬܲܠܲܛ ܗ̄ܘ̣ܵܐ ܡܵܘܬܵܐ ܒܐܵܕܼܵܡ ܐܲܝܟ̣ ܕܐܸܬܼܐܲܡܪܲܬ݀ ܀ ܡܝܼܬܼ ܗ̄ܘ̣ܵܐ ܐܵܕܼܵܡ ܡܸܬܼܝܲܒܲܠ ܥܲܠ ܟܠ ܕܵܪ̈ܝܼܢ : ܘܐܸܬ݀ܵܐ ܡܵܘܬܵܐ ܘܲܡ̣ܛܵܐ ܠܡܘܼܫܹܐ ܐܲܝܟ̣ ܫܲܒܵܝܵܐ ܀ ܐܲܝܬܝܼ ܦܸܛܩܵܐ ܘܚܵܘܝܹܗ ܠܡܘܼܫܹܐ ܐܲܝܟ̣ ܫܵܒܹ̇ܐ ܟܠ : ܩ̣ܪܵܐ ܘܐܸܡܲܪ ܠܹܗ ܡܵܘܬܵܐ ܠܡܘܼܫܹܐ ܗܵܘ̇ ܒܲܪ ܥܲܡܪܲܡ ܀ ܕܝܼܢܵܐ ܐܝܼܬܼ ܠܝܼ ܐܹܡܲܪ ܥܲܡܵܟ̣ ܡܸܛܠ ܐܲܒ̣ܘܼܟ̣ : ܕܠܵܐ ܥܵܒܲܪ ܐܲܢ̄ܬ݁ ܡܸܟܵܐ ܡܘܼܫܹܐ ܐܸܠܵܐ ܦܪܲܗܬܵܢܝ ܀ ܚܵܘܒ݁ܬܼܵܐ ܪܲܒ݁ܬܼܵܐ ܚܵܒ̣ ܠܝܼ ܐܵܕܼܵܡ ܒܹܝܬܼ ܐܝܼܠܵܢܹ̈ܐ : ܘܐܸܠܵܐ ܦܪܲܥܬܵܢܝ ܕܬܸܥܒܲܪ ܡܸܟܵܐ ܦܘܼܪܣܵܐ ܠܵܐ ܐܝܼܬܼ ܀ pb. 69 ܩ̣ܪܵܝܗܝ ܗ̄ܘ̣ܵܐ ܡܘܼܫܹܐ ܠܦܸܛܩܵܐ ܕܐܲܪܦܝܼ ܐܵܕܼܵܡ ܐܲܒ̣ܘܼܗܝ : ܘܲܚ̣ܙܵܐ ܕܐܝܼܬܪ ܒܹܗ ܡܵܘܬܵܐ ܕܚܝܼܠܵܐ ܠܟ̣ܠܗܘܿܢ ܝܲܠܕܵܘ̈ܗܝ ܀ ܟܬܼܝܼܒ̣ ܗ̄ܘ̣ܵܐ ܗܵܟܲܢ ܕܚܲܝܵܒ̣ ܐ̄ܢܵܐ ܠܹܗ ܠܡܵܘܬܵܐ ܐܹܡܘܼܬܼ : ܘܡܸܛܠ ܕܲܚܛܹ̇ܝܬܼ ܟܠܗܘܿܢ ܝܲܠܕܲܝ̈ ܠܡܵܘܬܵܐ ܝܸܗ̇ܒܹܬܼ ܀ ܚܵܘܒ̈ܬܼܵܐ ܕܚܵܒܹ̇ܬܼ ܐܸܢܵܐ ܐܸܦܪܘܿܥ ܥܲܠ ܕܐܸܬܼܚܲܝܒܹ̇ܬܼ : ܘܒ̣ܐܝܼܕܼܵܐ ܒܐܝܼܕܼܵܐ ܠܟ̣ܠܗܘܿܢ ܕܵܪܹ̈ܐ ܠܡܵܘܬܵܐ ܣܵܡܹ̇ܬܼ ܀ ܚ̣ܙܵܐ ܗ̄ܘ̣ܵܐ ܡܘܼܫܹܐ ܠܦܸܛܩܵܐ ܕܲܥܒܲܕܼ ܐܵܕܼܵܡ ܐܲܒ̣ܘܼܗܝ : ܘܲܩ̣ܪܸܒ̣ ܛܲܥ̣ܡܹܗ ܠܟ̣ܵܣܹܗ ܕܡܵܘܬܵܐ ܒܚܲܫܵܐ ܪܲܒܵܐ ܀ ܟܠܗܘܿܢ ܟܹܐܢܹ̈ܐ ܐܵܦ ܙܲܕܝܼ̈ܩܹܐ ܢܒ̣ܝܹ̈ܐ ܘܡܲܠܟܹ̈ܐ : ܛܲܥܡ̣ܘܼܗܝ ܠܟ̣ܵܣܵܐ ܕܐܵܕܼܵܡ ܕܲܥ̣ܒܲܪ ܥܲܠ ܦܘܼܪܩܕܵܢܵܐ ܀ ܟܠܗܘܿܢ ܟܵܗ̈ܢܹܐ ܕܲܛ̣ܥܲܢܘ ܐ̄ܪ̈ܵܙܹܐ ܕܒܹܝܬܼ ܐܲܠܵܗܵܐ : ܠܵܐ ܦܣܲܥ̣ܘ ܘܲܥ̣ܒܲܪܘ ܥܲܠ ܗܵܘ̇ ܕܝܼܢܵܐ ܕܚܲܝܵܒ̣ܘܼܬܼܵܐ ܀ ܟܠܗܘܿܢ ܢܒ̣ܝܹ̈ܐ ܘܡܲܠܟܹ̈ܐ ܘܟ̣ܵܗ̈ܢܹܐ ܝܲܠܕܵܘ̈ܗܝ ܕܐܵܕܼܵܡ : ܐܸܫܬܲܥܒܲܕܼܘ ܗ̄ܘ̣ܵܘ ܠܲܓ̣ܙܵܪ ܕܝܼܢܵܐ ܕܐܲܒ̣ܘܼܢ ܐܵܕܼܵܡ ܀ ܡܵܐ ܕܩܵܡ̣ ܟܵܗܢܵܐ ܢܒ̣ܝܼܵܐ ܘܡܲܠܟܵܐ ܘܗܵܐ ܢܸܥܒܲܪ ܠܹܗ : ܚ̣ܙܵܝܗܝ ܗ̄ܘ̣ܵܐ ܠܦܸܛܩܵܐ ܘܐܲܫܠܸܡ ܢܲܦ̮ܫܹܗ ܠܟ̣ܵܣܹܗ ܕܡܵܘܬܵܐ ܀ ܘܟܲܕܼ ܡܸܬܼܝܲܒܲܠ ܡܵܘܬܵܐ ܝܲܥܢܵܐ ܒܟ̣ܠܗܘܿܢ ܕܵܪܹ̈ܐ : ܡܟ̣ܵܐ ܨܹܝܕܼ ܐܲܗܪܘܿܢ ܟܵܗܢܵܐ ܙܲܗܝܵܐ ܕܒܹܝܬܼ ܐܲܠܵܗܵܐ ܀ ܥܸܠܬܹܗ ܕܡܹܐܡܪܵܐ ܕܡܲܩܲܦ ܠܝܼ ܒܹܗ ܗܵܕܹܐ ܐܝܼܬܹܝܗ̇ : ܥܲܠ ܟܵܗܢܘܼܬܹܐ ܕܲܒ̣ܢܲܝ̈ ܠܹܘܝܼ ܕܐܲܝܟܲܢ ܐܵܬܲܬ݀ ܀ ܛܲܥܢ̣ܢܵܗ̇ ܐܵܕܼܵܡ ܡ̣ܢ ܫܘܼܪܵܝܵܐ ܕܟ̣ܠܗܘܿܢ ܕܵܪܹ̈ܐ : ܘܐܵܘܫܸܛ̣ ܝܲܗܒܵܗ̇ ܒܐܝܼܕܼܵܐ ܠܲܕܼܒ̣ܵܬܲܪܟܸܢ ܀ pb. 70 ܗܵܝ̇ ܟܵܗܢܘܼܬܼܵܐ ܕܐܲܒ̣ܘܼܢ ܐܵܕܼܵܡ ܥܕܲܡܵܐ ܠܐܲܗܪܘܿܢ : ܡܛܵܬ݀ ܗ̄ܘ̣ܵܬܼ ܘܐܸܬܲܬ݀ ܘܙܲܝܲܚ̣ ܛܲܥ̣ܢܵܗ̇ ܚܲܒ݁ܝܼܒ̣ܵܐܝܼܬܼ ܀ ܘܟܲܕܼ ܩܵܐܹ̇ܡ ܗ̄ܘ̣ܵܐ ܘܲܠܒ̣ܝܼܫ ܐ̄ܪ̈ܵܙܹܐ ܕܒܹܝܬܼ ܐܲܠܵܗܵܐ : ܘܫܵܪܹܐ ܘܐܵܣܲܪ ܐܲܪ̈ܥܵܢܹܐ ܠܲܫܡܲܝܵܢܹ̈ܐ ܀ ܘܟܲܕܼ ܩܵܐܹ̇ܡ ܗ̄ܘ̣ܵܐ ܒܡܲܫܟܲܢܙܲܒ̣ܢܵܐ ܥܲܠ ܝܑܼܣܪܵܝܹܠ : ܘܠܵܐ ܐܝܼܬܼ ܕܥܵܒܲܪ ܥܲܠ ܦܘܼܩܕܵܢܹܗ ܒܟ̣ܠܹܗ ܥܲܡܵܐ ܀ ܘܡܘܼܫܹܐ ܥܒ̣ܷܼܕܼ ܗ̄ܘ̣ܵܐ ܐܲܝܟ̣ ܐܲܠܵܗܵܐ ܥܲܠ ܡܲܫܪܝܼܬܼܵܐ : ܘܫܵܪܹܐ ܘܦܵܩܹ̇ܕܼ ܐܲܝܟ̣ ܐܲܠܵܗܵܐ ܠܲܒ̣ܢܲܝ̈ ܝܲܥܩܘܿܒ̣ ܀ ܥܒ̣ܝܼܕܼܵܐ ܡܲܪܝܲܡ ܒܲܕܼܡܘܼܬܼ ܟܲܠܬܼܵܐ ܕܒܹܝܬܼ ܐܲܠܵܗܵܐ : ܐܵܦ ܩܝܼܬܵܪܵܐ ܐܲܚܝܼܕܼܵܐ ܗ̄ܘ̣ܵܬܼ ܒܲܝܢܵܬܼ ܫܲܒ̣̈ܛܹܐ ܀ ܘܐܲܗܪܘܿܢ ܛܵܥܹ̇ܢ ܦܪܝܼܡܵܐ ܘܥܵܐܹ̇ܠ ܠܡܲܫܟܲܢ ܙܲܒ̣ܢܵܐ : ܘܡܲܥܛܲܪ ܒܸܣ̈ܡܹܐ ܘܲܡܚܲܣܸܐ ܗ̄ܘ̣ܵܐ ܠܲܚܛܵܗܲܝ̈ܗܘܿܢ ܀ ܘܗܘ݀ ܛܵܪܹܕܼ ܗ̄ܘ̣ܵܐ ܠܡܵܘܬܵܐ ܕܚܝܼܠܵܐ ܡ̣ܢ ܡܲܫܪܝܼܬܼܵܐ : ܒܦܝܼܪܡܵܐ ܕܩܲܪܸܒ̣ ܘܲܟ̣ܠܵܝܗܝ ܡܸܢܫܹܠܝ ܠܲܡܚܲܒ݁ܠܵܢܵܐ ܀ ܘܡܘܼܫܹܐ ܘܐܲܗܪܘܿܢ ܦܲܪܩܹܗ ܠܥܲܡܵܐ ܡ̣ܢ ܓܵܘ ܡܸܨܪܹܝܢ : ܐܲܗܪܘܿܢ ܟܵܗܢܵܐ ܥܒ̣ܝܼܕܼ ܫܵܒ̣ܘܿܩܵܐ ܘܲܡܚܲܣܝܵܢܵܐ ܀ ܘܡܲܥܛܲܪ ܒܸܣ̈ܡܹܐ ܘܲܡܩܲܒ݁ܠܵܐ ܠܹܗ ܢܘܼܪܵܐ ܟܣܝܼܬܼܵܐ : ܘܢܘܼܪܵܐ ܒܢܘܼܪܵܐ ܝܵܗ̇ܒܵܐ ܪܹܝܚܵܐ ܩܕܼܵܡ ܚܲܙܵܝܹ̈ܐ ܀ ܐܲܝܟܵܐ ܚܙܸܐ ܠܟ̣ܘܿܢ ܢܘܼܪܵܐ ܕܝܵܩ̇ܕܵܐ ܡ̣ܢ ܓܵܘܙܲܠܬܵܐ : ܐܸܠܵܐ ܗܵܪܟܵܐ ܕܢܘܼܪܵܐ ܟܣܝܼܬܼܵܐ ܚܵܘܝܲܬ݀ ܚܘܼܒܵܗ̇ ܀ ܢܘܼܪܵܐ ܕܠܸܒܹܗ ܐܲܥ̣ܛܲܪ ܐܲܗܪܘܿܢ ܒܹܝܬܼ ܚܘܼܣܵܝܵܐ : ܘܗܝ݀ ܟܠܵܬ݀ ܡܵܘܬܵܐ ܡ̣ܢ ܡܲܫܪܝܼܬܼܵܐ ܩܲܠܝܼܠܵܐܝܼܬܼ ܀ pb. 71 ܒܢܝܼܫܵܐ ܕܡܵܪܝ ܐܲܦܪܹܝܡ . ܢܘܼܪܵܐ ܘܢܘܼܪܵܐ ܛ̣ܥܲܢ ܐܲܗܪܘܿܢ : ܘܐܲܥܸܠ̣ ܗ̄ܘ̣ܵܐ ܩܕܼܵܡ ܐܲܠܵܗܵܐ . ܘܲܚ̣ܙܵܐ ܐܲܠܵܗܵܐ ܠܠܸܒܹܗ : ܘܲܠܬܲܪ̈ܬܲܝܗܹܝܢ ܩܲܒܸ݁ܠ̣ ܗ̄ܘ̣ܵܐ . ܛ̣ܥܲܢ ܢܘܼܪܵܐ ܓܠܝܼܬܼܵܐ ܒܐܝܼܕܹܗ : ܘܢܘܼܪܵܐ ܟܣܝܼܬܼܵܐ ܒܕܲܥܝܵܢܹܗ . ܘܫܸܦܪܲܬ݀ ܠܹܗ ܢܘܼܪܵܐ ܕܠܸܒܹܗ : ܘܐܸܬܼܩܲܒ݁ܠܲܬ݀ ܢܘܼܪܵܐ ܕܐܝܼܕܼܵܘ̈ܗܝ . ܐܸܠܘܼ ܓܹܝܪ ܠܵܐ ܕܲܟ̣ܝܵܐ ܗ̄ܘ̣ܵܬܼ : ܢܘܼܪܵܐ ܟܣܝܼܬܼܵܐ ܕܕܲܥܝܵܢܹܗ . ܐܵܦܠܵܐ ܢܘܼܪܵܐ ܕܲܛܥܝܼܢ ܗ̄ܘ̣ܵܐ : ܡܩܲܒܸ݁ܠ ܗ̄ܘ̣ܵܐ ܠܵܗ̇ܐܲܠܵܗܵܐ . ܘܡܸܛܠ ܢܘܼܪܵܐ ܕܪܸܥܝܵܢܹܗ : ܐܸܬܼܩܲܒ݁ܠܲܬ݀ ܢܘܼܪܵܐ ܕܐܝܼܕܼܵܘ̈ܗܝ . ܐܘܿ ܢܘܼܪܵܐ ܡܚܲܣܝܵܢܝܼܬܼܵܐ : ܕܫܵܒ̣݁ܩܵܐ ܚܵܘ̈ܒܹܐ ܘܲܚܛܵܗܹ̈ܐ . ܕܐܲܝܟ̣ ܗܵܕܹܐ ܢܘܼܪܵܐ ܩܲܪܸܒ̣ܘ : ܚܲܛܵܝܹ̈ܐ ܘܣܲܒ̣ܘ ܫܘܼܒ̣ܩܵܢܵܐ . ܥܸܛܪܲܬ݀ ܗ̄ܘ̣ܵܬܼ ܢܘܼܪܵܐ ܕܐܝܼܕܼܵܘ̈ܗܝ : ܘܲܚܕܼܝܼܘ ܒܵܗ̇ ܥܝܼܪܹ̈ܐ ܕܲܠܥܸܠ . ܘܥܸܛܪܲܬ݀ ܢܘܼܪܵܐ ܕܪܸܥܝܵܢܹܗ : ܘܲܚܕܝܼ ܒܵܗ̇ ܡܵܪܝܵܐ ܒܪܵܘܡܵܐ . ܐܲܝܟܵܐ ܕܲܓ̣ܙܲܡ̣ ܡܲܠܲܐܟ̣ܵܐ : ܕܲܠܡܲܫܪܝܼܬܼܵܐ ܢܚܲܒܸ݁ܠ ܗ̄ܘ̣ܵܐ . ܛ̣ܥܲܢ ܦܝܼܪܡܵܐ ܕܲܡܠܸܐ ܢܘܼܪܵܐ : ܘܲܢܦܲܩ̣ ܘܲܟ̣ܠܵܝܗܝ ܡ̣ܢ ܥܲܡܵܐ . ܚ̣ܙܵܗ̇ ܗ̄ܘ̣ܵܐ ܡܲܠܲܐܟ̣ܵܐ ܠܢܘܼܪܵܐ : ܘܲܥܪܲܩ̣ ܗ̄ܘ̣ܵܐ ܠܹܗ ܡ̣ܢ ܙܝܼܘܵܗ̇ . ܢܘܼܪܵܐ ܟܣܝܼܬܼܵܐ ܚ̣ܙܵܐ ܬܲܡܵܢ : ܘܐܸܣܬܲܪܲܕܼ ܗ̄ܘ̣ܵܐ ܡ̣ܢ ܚܸܙܘܵܗ̇ . ܐܲܥܪܸܩܬܹܗ ܢܘܼܪܵܐ ܠܥܝܼܪܵܐ : ܘܦܸܪܕܲܬ݀ ܪܘܼܡܚܵܐ ܕܲܠܒ̣ܝܼܟ̣ ܗ̄ܘ̣ܵܐ . ܒܦܘܼܩܕܵܢܵܗ̇ ܕܐܲܠܵܗܘܼܬܼܵܐ : ܟܵܗܢܵܐ ܟܠ̣ܵܐ ܗ̄ܘ̣ܵܐ ܠܡܵܘܬܵܢܵܐ . ܘܲܠܡܲܠܲܐܟ̣ܵܐ ܒܝܲܕܼ ܥܸܛܪܹܗ : ܟܵܠܹ̇ܐ ܗ̄ܘ̣ܵܐ ܠܹܗ ܕܠܵܐ ܢܚܲܒܸ݁ܠ . ܘܟܲܕܼ ܥܸܪܨܲܬ݀ ܥܠܵܘܗܝ ܕܲܢܡܘܼܬܼ : ܠܵܐ ܐܸܫܬ݁ܐܸܠ ܗ̄ܘ̣ܵܐ ܡ̣ܢ ܡܵܘܬܵܐ . ܒܹܝܬܼ ܐܲܠܵܗܵܐ ܘܲܠܥܲܡܵܐ : ܐܲܗܪܘܿܢ ܟܠܫܵܥ ܩܵܐܹ̇ܡ ܗ̄ܘ̣ܵܐ . ܘܲܒ̣ܝܲܕܼ ܪܸܡܙܹܗ ܕܐܲܠܵܗܵܐ : ܥܒ̣ܝܼܕܼ ܗ̄ܘ̣ܵܐ ܦܵܩܘܿܕܼܵܐ ܠܥܲܡܵܐ . pb. 72 ܘܐܹܠܝܼܥܵܙܲܪ ܩܵܐܹ̇ܡ ܗ̄ܘ̣ܵܐ ܒܓ̣ܵܘ ܡܲܫܟܲܢܙܲܒ̣ܢܵܐ ܘܚܵܐܲܪ . ܕܢܹܐܠܲܦ ܕܐܲܝܟܲܢ ܢܩܘܼܡ ܗ̄ܘ̣ܵܐ : ܥܲܠ ܬܸܫܡܲܫܬܹܗ ܕܐܲܠܵܗܵܐ . ܘܚܵܙܹ̇ܐ ܗ̄ܘ̣ܵܐ ܟܠܫܵܥ ܠܐܲܒ̣ܘܼܗܝ : ܕܐܲܝܟܲܢ ܕܸܒ̣ܚܹ̈ܐ ܡܲܣܸܩ ܗ̄ܘ̣ܵܐ . ܕܐܵܦ ܗܘ݀ ܢܲܣܸܩ ܐܲܟ̣ܘܵܬܹܗ : ܒܕܲܟ̣ܝܘܼܬܼܵܐ ܘܩܲܕܝܼܫܘܼܬܼܵܐ . ܘܟܲܕܼ ܛܲܠܝܵܐ ܡܸܬܼܝܲܠܲܦ ܗ̄ܘ̣ܵܐ : ܕܐܲܝܟܲܢܵܐ ܢܩܘܼܡ ܥܲܠ ܕܲܪܓ̣ܵܐ . ܘܲܢܩܸܕܼ ܘܲܫܦܸܐ ܪܸܥܝܵܢܹܗ : ܘܙܲܗܝܵܐ ܟ̱ܠܵܗ̇ ܬܲܪܥܝܼܬܹܗ . ܐܵܦ ܕܘܼܒܵܪܹ̈ܐ ܕܢܲܟ̣ܦܘܼܬܼܵܐ : ܒܡܲܫܟܲܢ ܙܲܒ̣ܢܵܐ ܡܫܲܡܠܸܐ ܗ̄ܘ̣ܵܐ . ܘܐܲܗܪܘܿܢ ܐܲܒ̣ܘܼܗܝ ܩܵܐܹ̇ܡ ܗ̄ܘ̣ܵܐ : ܘܲܠܒ̣ܝܼܫ ܡܵܐܢܲܝ̈ ܟܵܗܢܘܼܬܼܵܐ . ܠܒ̣ܘܼܫܵܐ ܦܲܐܝܵܐ ܕܬܸܫܡܸܫܬܵܐ : ܢܘܼܪܵܐ ܕܢܸܚܬܲܬ݀ ܡ̣ܢ ܪܵܘܡܵܐ . ܘܣܝܼܡ ܗ̄ܘ̣ܵܐ ܟܠܝܼܠܵܐ ܥܲܠ ܪܹܫܹܗ : ܘܡܲܨܢܲܦܬܼܵܐ ܠܥܸܠ ܡ̣ܢ ܓܘܼܫܡܹܗ . ܘܦܸܪܬܼܵܐ ܠܒ̣ܝܼܫ ܗ̄ܘ̣ܵܐ ܒܲܫܪܵܪܵܐ : ܘܟܹܐܦܹ̈ܐ ܬܠ̣ܵܐ ܗ̄ܘ̣ܵܐ ܫܠܲܡ̈ܠܡܵܬܼܵܐ . ܘܙܲܓܹ̈ܐ ܕܕܲܗܒ̣ܵܐ ܒܲܠܒ̣ܘܼܫܹܗ : ܘܲܥܒ̣ܝܼܕܼ ܟܘܼܡܪܵܐ ܕܐܲܠܵܗܵܐ . ܘܥܵܐܹ̇ܠ ܡܚܲܣܸܐ ܚܵܘ̈ܒܵܬܼܵܐ : ܒܡܲܫܟܲܢܙܲܒ̣ܢܵܐ ܐܲܝܟ̣ ܕܲܟ̣ܬܼܝܼܒ̣ . ܠܡܘܼܫܹܐ ܐܸܡܲܪ ܐܲܠܵܗܵܐ : ܥܒܲܕܬܵܟ̣ ܐܲܠܵܗܵܐ ܠܦܸܪܥܘܿܢ . ܘܐܲܗܪܘܿܢ ܐܲܚܘܼܟ̣ ܢܸܗܘܸܐ ܠܵܟ̣ : ܡܬܲܪܓܡܵܢܵܐ ܠܥܲܡܵܐ ܪܲܒܵܐ . ܘܡܵܐ ܕܲܢܦܲܩܬ݁ܘܿܢ ܡ̣ܢ ܡܸܨܪܹܝܢ : ܗܵܝܕܹܝܢ ܢܫܲܡܸܫ ܟܵܗܢܘܼܬܼܵܐ ܠܓܲܒ̣ܪܵܐ ܕܐܲܝܟ̣ ܗܵܢܵܐ ܙܵܕܹܩ : ܕܲܢܫܲܡܸܫ ܒܹܝܬܼ ܐܲܕܼܘܿܢܲܝ . ܘܲܢܕܲܒܲܪ ܠܵܗ̇ ܟܹܐܢܵܐܝܼܬܼ : ܟܵܗܢܘܼܬܼܵܐ ܕܐܸܬܼܓܲܥܠܲܬ݀ ܠܹܗ . ܘܟܲܕܼ ܩܵܐܹ̇ܡ ܒܡܲܫܟܲܢܙܲܒ̣ܢܵܐ : ܘܲܒ̣ܪܹܗ ܥܲܡܹܗ ܒܒܹܝܬܼ ܩܘܼܕܼܫܵܐ . ܘܝܵܠܹ̇ܦ ܐ̄ܪ̈ܵܙܹܐ ܕܟ̣ܵܗܢܘܼܬܼܵܐ : ܘܡܸܫܬܲܡܠܸܐ ܗ̄ܘ̣ܵܐ ܒܕܼܘܼܒܵܪ̈ܵܘܗܝ . ܐܲܠܦܹܗ ܐܲܒ̣ܘܼܗܝ ܐܲܝܟܲܢܵܐ : ܢܸܛܥܲܢ ܦܝܼܪܡܵܐ ܕܚܘܼܣܵܝܵܐ . ܘܐܲܝܟܲܢܵܐ ܢܸܥܘܿܠ ܢܸܩܪܹܐ : ܠܐܲܠܵܗܵܐ ܒܕܲܟ̣ܝܘܼܬܼ ܠܸܒܵܐ . pb. 73 ܘܟܲܕܼ ܛܲܠܝܵܐ ܐܹܠܝܼܥܵܙܲܪ : ܒܡܲܫܟܲܢܙܲܒ̣ܢܵܐ ܡܫܲܡܸܫ ܗ̄ܘ̣ܵܐ . ܐܸܬ݁ܬ݁ܥܝܼܪܲܬ݀ ܚܵܘܒܲܬ݀ ܓܵܘܵܐ : ܕܬܸܬܼܒܲܥ ܕܝܼܠܵܗ̇ ܡ̣ܢ ܐܲܗܪܘܿܢ . ܡܛ̣ܵܐ ܗ̄ܘ̣ܵܐ ܠܹܗ ܓܹܝܪ ܥܸܕܵܢܵܐ : ܕܐܲܗܪܘܿܢ ܓܲܙܹ̈ܐ ܢܲܫܠܸܡ ܗ̄ܘ̣ܵܐ . ܘܥܸܕܵܢܹܗ ܕܐܹܠܝܼܥܵܙܲܪ : ܕܢܸܥܘܿܠ ܢܩܘܼܡ ܗ̄ܘ̣ܵܐ ܥܲܠ ܕܘܼܟ݁ܬܹܗ . ܘܟܲܕܼ ܠܒ̣ܝܼܫ ܗ̄ܘ̣ܵܐ ܠܵܗ̇ ܠܟܵܗܘܼܬܼܵܐ : ܐܲܗܪܘܿܢ ܘܩܵܐܹ̇ܡ ܒܹܝܬܼ ܩܘܼܕܼܫܵܐ . ܐܸܬ݁ܬ݁ܥܝܼܪ ܗ̄ܘ̣ܵܐ ܦܸܛܩܹܗ ܕܐܵܕܼܵܡ : ܕܢܸܬܼܒܲܥ ܕܝܼܠܹܗ ܡ̣ܢ ܐܲܗܪܘܿܢ . ܗܵܢܵܐ ܕܫܲܡܸܫ̣ ܟܵܗܢܘܼܬܼܵܐ : ܐܲܪܒ݁ܥܝܼܢ ܫܢ̈ܝܼܢ ܒܡܲܫܟܲܢܙܲܒ̣ܢܵܐ . ܠܵܐ ܐܸܫܟܲܚ ܢܸܫܪܸܐ ܡܸܢܹܗ : ܠܐܸܫܛܵܪܵܐ ܕܚܵܘܒܲܬܼ ܓܵܘܵܐ . ܗܵܢܵܐ ܕܲܠܥܲܡܵܐ ܚܲܣ̣ܝܼ : ܘܠܵܐ ܫܠܲܛ̣ ܒܹܗ ܡܲܠܲܐܟ̣ ܪܘܼܓ̣ܙܵܐ . ܠܵܐ ܐܸܫܟܲܚ ܗ̄ܘ̣ܵܐ ܕܢܲܡܸܕܼ ܗ̄ܘ̣ܵܐ : ܡ̣ܢ ܦܸܛܩܵܐ ܕܲܟ̣ܬܲܒ̣ ܐ̄ܕܼܵܡ . ܗܵܢܵܐ ܕܲܛ̣ܪܲܕܼ ܗ̄ܘ̣ܵܐ ܠܡܵܘܬܵܐ : ܘܲܠܡܲܐܟ̣ܵܐ ܒܝܲܕܼ ܥܸܛܪܹܗ . ܟܲܕܼ ܦܓܲܥ̣ ܒܹܗ ܟܵܣܹܗ ܕܡܵܘܬܵܐ : ܠܵܐ ܐܸܫܟܲܚ ܢܫܵܘܙܸܒ̣ ܢܲܦ̮ܫܹܗ . ܟܲܕܼ ܡܛ̣ܵܐ ܗ̄ܘ̣ܵܐ ܠܹܗ ܥܸܕܵܢܵܐ : ܕܐܲܗܪܘܿܢ ܡܵܘܬܵܐ ܢܸܛܥܲܡ ܗ̄ܘ̣ܵܐ . ܩ̣ܪܵܐ ܠܹܗ ܡܵܪܝܵܐ ܠܒܲܪ ܥܲܡܪܲܡ : ܘܲܠܸܠ̣ ܥܲܡܹܗ ܘܐܸܡܲܪ ܠܹܗ . ܐܘܿ ܡܘܼܫܹܐ ܫܡܲܥ ܐܹܡܲܪ ܠܵܟ̣ : ܘܠܵܐ ܬܸܟ̣ܪܸܐ ܠܵܟ̣ ܥܲܠ ܗܵܕܹܐ . ܠܵܐ ܢܸܬܼܩܲܛܲܥ ܪܸܥܝܵܢܵܟ̣ : ܒܛܸܒܵܐ ܕܢܵܦܹ̇ܠ ܒܡܲܫܡܲܥܬܼܵܟ̣ ܠܵܐ ܬܸܬ݁ܕܵܘܲܕܼ ܬܲܪܥܝܼܬܼܵܟ̣ : ܘܬܸܫܠܲܛ ܥܵܩܬܼܵܐ ܥܲܠ ܠܸܒܵܟ̣ . ܘܠܵܐ ܢܲܪ̈ܕܝܵܢ ܕܸܡ̈ܥܹܐ ܥܲܝܢܲܝ̈ܟ̣ : ܒܚܲܫܵܐ ܕܲܡܡܲܠܸܠ ܐ̄ܢܵܐ ܠܵܟ̣ . ܠܵܐ ܐܸܚܙܸܐ ܒܵܟ̣ ܟܲܪܝܘܼܬܼܵܐ : ܒܗܵܢܵܐ ܐ̄ܪܵܙܵܐ ܕܒܹܝܬܼ ܠܝܼ ܘܠܵܟ̣ . ܘܠܵܐ ܬܹܐܬܸܐ ܠܲܦܣܵܩ ܣܲܒ̣ܪܵܐ : ܘܬܸܗܘܸܐ ܡܚܝܼܠܵܐ ܐܲܝܟ̣ ܟܠܢܵܫ ܗܵܝܕܹܝܢ ܐܲܦܗܸܟ̣ ܦܸܬܼܓ̣ܵܡܵܐ : ܡܘܼܫܹܐ ܘܐܸܡܲܪ ܠܲܐܲܠܵܗܵܐ . ܗܵܘ̇ ܡܵܐ ܕܨܵܒ̣݁ܝܵܐ ܪܲܒ݁ܘܼܬܼܵܟ̣ : ܣܵܥܲܪ ܐ̄ܢܵܐ ܐܲܝܟ̣ ܨܸܒ̣ܝܵܢܵܟ̣ . pb. 74 ܐܸܡܲܪ ܡܵܪܝܵܐ ܡܪܲܚܡܵܢܵܐ : ܗܵܐ ܐܵܡܲܪ ܐ̄ܢܵܐ ܠܵܟ̣ ܡܘܼܫܹܐ . ܡܛ̣ܵܐ ܠܹܗ ܥܸܕܵܢܹܗ ܕܐܲܚܘܼܟ̣ : ܕܢܸܦܘܿܩ ܡ̣ܢ ܥܵܠܡܵܐ ܗܵܢܵܐ . ܡܛ̣ܵܐ ܠܹܗ ܥܸܕܵܢܹܗ ܕܐܲܚܘܼܟ̣ : ܕܲܐ̄ܚܪܹܢܵܐ ܢܩܘܼܡ ܥܲܠ ܕܘܼܟ݁ܬܹܗ . ܡܛ̣ܵܐ ܠܹܗ ܥܵܕܵܢܹܗ ܕܐܲܚܘܼܟ̣ : ܕܢܸܫܠܲܚ ܡܵܐܢܲܝ̈ ܬܸܫܡܸܫܬܹܗ . ܗܵܫܵܐ ܡܘܼܫܹܐ ܒܲܪ ܥܲܡܪܲܡ : ܫܡܲܥ ܡܸܕܸܡ ܕܐܵܡܲܪ ܐ̄ܢܵܐ ܠܵܟ̣ . ܩܘܼܡ ܕܒ̣ܘܿܪܲܝܗܝ ܠܐܲܗܪܘܿܢ ܐܲܚܘܼܟ̣ : ܘܣܲܒ̣ ܥܲܡܵܟ̣ ܠܐܹܠܝܼܥܵܙܲܪ . ܘܲܠܚܲܕܼ ܡ̣ܢ ܛܘܼܪܹ̈ܐ ܣܲܩ ܠܵܟ̣ : ܗܵܘ̇ ܐܲܝܢܵܐ ܕܐܵܡܲܪ ܐ̄ܢܵܐ ܠܵܟ̣ . ܬܠܵܬܲܝ̈ܟ݁ܘܿܢ ܒܲܚܘܝܼܚܘܼܬܼܵ : ܫܲܠܸܡܘ ܐ̄ܪܵܙܵܐ ܒܲܝܢܵܬܼܟ̣ܘܿܢ . ܠܵܐ ܬܸܒ̣ܟܸܐ ܐܘܿ ܒܲܪ ܥܲܡܪܲܡ : ܘܠܵܐ ܬܲܟ̣ܪܸܐ ܠܐܲܗܪܘܿܢ ܐܲܚܘܼܟ̣ . ܕܠܵܐ ܢܵܬ݁ܬ݁ܥܝܼܩ ܦܘܼܪܣܵܐ ܠܵܐ ܐܝܼܬܼ : ܕܲܠܟ̣ܵܣܹܗ ܕܡܵܘܬܵܐ ܫܵܬܹ̇ܐ . ܘܠܹܐܠܝܼܥܵܙܲܪ ܐܸܡܲܪ ܠܹܗ : ܕܠܵܐ ܢܸܬ݁ܕܵܘܲܕܼ ܪܸܥܝܵܢܹܗ . ܡܵܐ ܕܲܚ̣ܙܵܐ ܠܐܲܗܪܘܿܢ ܐܲܒ̣ܘܼܗܝ : ܟܲܕܼ ܡܸܬܼܥܲܦܸܐ ܒܪܹܫ ܛܘܼܪܵܐ . ܕܡܵܪܝ ܝܲܥܩܘܿܒ̣ . ܩ̣ܪܵܐ ܠܹܗ ܡܵܪܝܵܐ ܠܡܘܼܫܹܐ ܥܲܒ̣ܕܹܗ ܘܡܲܠܸܠ̣ ܥܲܡܹܗ : ܩܘܼܡ ܘܲܕܼܒ̣ܘܿܪܲܝܗܝ ܠܐܲܗܪܘܿܢ ܐܲܚܘܼܟ̣ ܐܲܝܟ̣ ܕܐܸܬܼܦܲܩܲܕܬ݁ ܀ ܘܲܕܼܒ̣ܘܿܪ ܥܲܡܹܗ ܠܐܹܠܝܼܥܵܙܲܪ ܘܢܹܐܙܲܠ ܥܲܡܵܟ̣ : ܗܘ݀ ܓܹܝܪ ܐܝܼܬܼ ܠܹܗ ܕܢܸܣܲܩ ܘܢܸܠܒܲܫ ܡܵܐܢܲܝ̈ ܩܘܼܕܼܫܵܐ ܀ ܘܗܘ݀ ܬܘܼܒ̣ ܐܝܼܬܼ ܠܹܗ ܕܢܸܥܘܿܠ ܘܲܢܩܘܼܡ ܒܕܼܘܼܟܲܬ݀ ܐܲܒ̣ܘܼܗܝ : ܘܠܹܗ ܥܵܒܹ̇ܕܼ ܐ̄ܢܵܐ ܪܵܥܝܵܐ ܕܲܢܩܘܼܡ ܥܲܠ ܡܲܪܥܝܼܬܼܵܐ ܀ ܘܠܹܗ ܗ̄ܘ̣ܵܐ ܡܩܝܼܡ ܐ̄ܢܵܐ ܟܵܗܢܵܐ ܢܚܲܣܸܐ ܥܲܠ ܝܑܼܣܪܵܝܹܠ : ܐܲܢ̄ܬ݁ ܦܲܩܸܕܲܝܗܝ ܗܵܠܹܝܢ ܡܸܠܹ̈ܐ ܕܐܵܡܲܪ ܐ̄ܢܵܐ ܠܵܟ̣ : pb. 75 ܢܕܲܟܸܐ ܢܲܦ̮ܫܹܗ ܡ̣ܢ ܟܠ ܒܝܼ̈ܫܵܢ ܩܲܕܝܼܫܵܐܝܼܬܼ ܀ ܘܠܵܐ ܐܸܚܙܸܐ ܒܹܗ ܥܵܘ̣ܠܵܐ ܘܪܘܼܫܥܵܐ ܒܚܲܕܼ ܡ̣ܢ ܐܸܣܟܲܝܡ : ܘܠܵܐ ܢܸܩܪܘܿܒ̣ ܠܹܗ ܢܸܟ̣ܠܵܐ ܣܲܢܝܵܐ ܘܢܸܨܛܲܐܸܐ ܒܹܗ ܀ ܗܵܠܹܝܢ ܡܸ̈ܠܹܐ ܐܸܬܼܡܲܠܲܠܹܝ̈ܢ ܡ̣ܢ ܐܲܠܵܗܵܐ : ܘܲܫܡܲܥ̣ ܡܘܼܫܹܐ ܟܠ ܕܐܸܡܲܪ ܠܹܗ ܒܚܘܼܒܵܐ ܪܲܒܵܐ ܀ ܩ̣ܪܵܐ ܗ̄ܘ̣ܵܐ ܡܘܼܫܹܐ ܠܐܲܗܪܘܿܢ ܐܲܚܘܼܗܝ ܘܠܹܐܠܝܼܥܵܙܲܪ : ܘܡܲܠܸܠ̣ ܥܲܡܗܘܿܢ ܡܸ̈ܠܹܐ ܕܚܲܫܵܐ ܘܲܕܼܟܲܪܝܘܼܬܼܵܐ ܀ ܐܘܼܪܚܵܐ ܢܸܦܠܲܬ݀ ܠܝܼ ܘܠܵܟ̣ ܐܲܗܪܘܿܢ ܘܠܹܐܠܝܼܥܵܙܲܪ : ܕܡܵܪܝܵܐ ܐ̄ܡܸܪ ܠܝܼ ܕܐܲܟ̣ܚ̄ܕܼܵܐ ܢܸܣܲܩ ܠܗܘܿܪ ܛܘܼܪܵܐ ܀ ܕܒܲܪ ܗ̄ܘ̣ܵܐ ܐܸܢܘܿܢ ܡܘܼܫܑܹ ܠܐܲܗܪܘܿܢ ܘܠܹܐܠܝܼܥܵܙܲܪ : ܘܲܢܦܲܩ̣ܘ ܕܢܸܪܕܘܿܢ ܠܗܵܘ̇ ܗܘܿܪ ܛܘܼܪܵܐ ܐܲܝܟ̣ ܕܐܸܬܼܦܲܩܲܕܼ (Sic)܀ ܡܲܢܲܥ̣ܘ ܘܲܡܛ̣ܵܘ ܥܲܠ ܪܹܫ ܛܘܼܪܵܐ ܐܲܟ̣ܡܵܐ ܕܝܼܠܸܦ̣ܘ : ܘܫܲܪܝܼ ܡܘܼܫܹܐ ܕܲܢܠܲܒܸܒ̣ ܗ̄ܘ̣ܵܐ ܠܐܲܗܪܘܿܢ ܐܲܚܘܼܗܝ ܀ ܐܲܟ̣ܡܵܐ ܕܗܵܠܹܝܢ ܐܵܡܲܪ ܗ̄ܘ̣ܵܐ ܠܹܗ ܐܲܚܵܐ ܠܐܲܚܘܼܗܝ : ܒܚܲܫܵܐ ܪܲܒܵܐ ܘܲܒ̣ܟܲܪܝܘܼܬܼܵܐ ܕܐܸܚܕܲܬ݀ ܐܸܢܘܿܢ ܀ ܐܵܡܲܪ ܡܘܼܫܹܐ ܐܸܓ̣ܠܸܐ ܠܵܟ̣ ܐܵܚ ܐ̄ܪܵܙܵܐ ܕܐܝܼܬܼ ܠܝܼ : ܘܲܕܼܠܵܐ ܐܸܓ̣ܠܹܝܘܗܝ ܫܲܪܝܼܪܵܐܝܼܬܼ ܦܘܼܪܣܵܐ ܠܵܐ ܐܝܼܬܼ ܀ ܐܲܝܟ̣ ܗܲܕܵܡܵܐ ܕܢܲܩܝܼܦ ܚܲܒ̣ܪܹܗ ܠܝܼ ܢܲܩܝܼܦ ܐܲܢ̄ـܬ݁ : ܘܲܠܓ̣ܵܘ ܡܸܨܪܹܝܢ ܐܲܝܟ̣ ܚܲܕܼ ܥܲܠܢܲܢ ܕܡܵܪܝܵܐ ܦܩܲܕܼ ܠܲܢ ܀ ܐܵܦ ܬܸܕܼܡܪ̈ܵܬܼܵܐ ܐܲܝܟ̣ ܚܕܼܵܐ ܣܥܲܪܢܲܢ ܒܹܝܬܼ ܡܸܨܪ̈ܵܝܹܐ : ܟܲܕܼ ܩܵܐܹܡ ܗ̄ܘܹ̇ܝܬܼ ܠܘܼܩܒܲܠ ܦܸܪܥܘܿܢ ܐܲܢ̄ܬ݁ ܥܲܕܲܪܬܵܢܝ ܀ ܘܟܲܕܼ ܐܸܫܬܲܚܠܲܦ ܚܘܼܛܪܵܐ ܠܚܸܘܝܵܐ ܐܲܢ̄ܬ݁ ܐܲܪܡܝܼܬܵܝܗܝ : pb. 76 ܟܲܕܼ ܚܲܪܵܫܹ̇ܐ ܩܵܡ̣ܘ ܗ̄ܘ̣ܵܘ ܠܘܼܩܒܲܠܝ ܐܲܝܟ̣ ܚܲܕܼ ܗ݀ܘܲܝܢܲܢ ܀ ܘܟܲܕܼ ܚܘܼܛܪ̈ܲܝܗܘܿܢ ܗܘ݀ܵܘ ܬܲܢܝܼ̈ܢܹܐ ܩܲܪܝܼܒ̣ܝܼܢ ܗ̄ܘܲܝܢ : ܠܵܐ ܐܲܪܚܸܩܢܲܢ ܚܲܕܼ ܡ̣ܢ ܚܲܒ̣ܪܹܗ ܒܹܝܬܼ ܡܸܨܪ̈ܵܝܹܐ ܀ ܘܐܸܬ݀ܵܐ ܡܵܘܬܵܐ ܘܗܵܐ ܦܵܪܹܫ ܠܲܢ ܚܲܕܼ ܡ̣ܢ ܚܲܒ̣ܪܹܗ : ܘܦܘܼܩܕܵܢ ܡܵܪܝܵܐ ܢܸܫܬܲܡܠܸܐ ܒܲܢ ܐܲܝܟ̣ ܨܸܒ̣ܝܵܢܹܗ ܀ ܦܪܲܥܬܵܢܝ ܐܲܗܪܘܿܢ ܚܘܼ̈ܒ̣ܠܹܐ ܛܵܒܹ̈ܐ ܐܲܟ̣ܡܵܐ ܕܘܵܠܹ̇ܐ : ܘܫܲܡ̣ܠܝܼܬ݁ ܨܹܐܕܲܝ ܚܘܼܒܵܐ ܕܐܲܚܵܐ ܕܠܲܝܬ݁ ܒܹܗ ܡܘܼܡܵܐ ܀ ܘܗܵܫܵܐ ܐܲܗܪܘܿܢ ܚܵܘܒܲܬܼ ܓܵܘܵܐ ܥܸܪܨܲܬ݀ ܥܠܲܝܟ : ܘܲܕܼܠܵܐ ܬܸܫܬܸܐ ܟܵܣܹܗ ܕܡܵܘܬܵܐ ܦܘܼܪܣܵܐ ܠܵܐ ܐܝܼܬܼ ܀ ܗܵܘ̇ ܐܸܫܛܵܪܵܐ ܕܐܲܪܦܝܼ ܐܵܕܼܵܡ ܗܵܐ ܐܸܬ݀ܵܐ ܠܹܗ : ܘܐܲܚܵܐ ܠܐܲܚܘܼܗܝ ܠܵܐ ܡܨܸܐ ܦܵܪܹܩ ܐܲܟ̣ܡܵܐ ܕܲܟ̣ܬܼܝܼܒ̣ ܀ ܘܗܵܫܵܐ ܐܲܗܪܘܿܢ ܠܵܐ ܬܸܟ̣ܪܸܐ ܠܵܟ̣ ܕܲܡܛ̣ܵܐ ܩܸܨܵܐ : ܘܠܵܐ ܢܸܗܘܸܐ ܒܵܟ̣ ܚܲܕܼ ܪܸܥܝܵܢܵܐ ܕܲܟ̣ܡܝܼܪܘܼܬܼܵܐ ܀ ܚܙܝܼ ܠܵܐ ܬܸܗܘܸܐ ܢܘܼܟ̣ܪܵܝ ܠܡܵܪܝܵܐ ܒܥܸܠܼܲܬܼ ܥܵܩܬܼܵܐ : ܕܠܲܝܬ݁ ܒܝܼܠܝܼ̈ܕܹܐ ܕܠܵܐ ܛܵܥܹ̇ܡ ܠܹܗ ܠܟ̣ܵܣܹܗ ܕܡܵܘܬܵܐ ܀ ܐܵܕܼܵܡ ܛܲܥ̣ܡܹܗ ܘܗܵܐ ܡܸܬܼܝܲܒܲܠ ܥܠ ܕܵܪ̈ܝܼܢ : ܠܵܐ ܬܸܟ̣ܪܸܐ ܠܵܟ̣ ܕܲܒ̣ܪܵܟ̣ ܩܵܐܹ̇ܡ ܟܵܗܢܵܐ ܚܠܵܦܲܝܟ ܀ ܡܵܪܝܵܐ ܨܒ̣ܵܐ ܒܹܗ ܒܛܲܠܝܵܐ ܕܢܸܥܘܿܠ ܢܸܠܒ݁ܘܿܟ̣ ܕܘܼܟ݁ܬܼܵܟ̣ : ܗܘ݀ ܐܸܡܲܪ ܠܝܼ ܕܐܹܠܝܼܥܵܙܲܪ ܢܟܲܗܸܢ ܚܠܵܦܲܝܟ ܀ ܗܵܝܕܹܝܢ ܡܵܪܝܵܐ ܪܡܲܙ ܠܹܗ ܠܡܘܼܫܹܐ ܟܲܕܼ ܐܵܡܲܪ ܠܹܗ : ܕܡܘܿܢ ܩܵܐܹ̇ܡ ܐܲܢ̄ܬ݁ ܩܪܘܿܒ̣ ܐܲܫܠܲܚܲܝܗܝ ܠܐܲܗܪܘܿܢ ܐܲܚܘܼܟ̣ ܀ ܐܲܪܝܼܡ ܡܸܢܹܗ ܠܒ̣ܘܼ̈ܫܲܝ ܩܘܼܕܼܫܵܐ ܕܒܹܝܬܼ ܟܘܼܡܪܘܼܬܼܵܐ : pb. 77 ܘܐܲܠܒܸܫ ܐܸܢܘܿܢ ܠܐܹܠܝܼܥܵܙܲܪ ܟܵܗܢܵܐ ܕܲܓ̣ܒ̣ܝܲܬܼ ܀ ܐܲܪܝܼܡ ܡܸܢܹܗ ܟ̱ܠܹܗ ܛܲܟ̣ܣܵܐ ܕܲܒ̣ܢܲܝ̈ ܠܹܘܝܼ : ܘܥܲܪܛܸܠ ܐܲܫܠܲܚ ܠܐܲܚܘܼܟ̣ ܐܵܙܹ̇ܠ ܠܘܼܩܒܲܠ ܡܵܘܬܵܐ ܀ ܥܲܪܛܸܠ ܩܵܡ̣ ܗ̄ܘ̣ܵܐ ܐܲܒ̣ܘܼܟ̣ 1 : ܐܵܕܼܵܡ ܒܹܝܬܼ ܐܝܼܠܵܢܹ̈ܐ : ܘܐܲܢ̄ܬ݁ ܐܲܫܠܲܚܲܝܗܝ ܡ̣ܢ ܟܘܼܡܪܘܼܬܼܵܐ ܘܲܫܪܵܝܗܝ ܐܵܙܹ̇ܠ ܀ ܥܲܠ̣ ܠܹܗ ܠܥܵܠܡܵܐ ܩܲܕܝܼܫܵܐܝܼܬܼ ܟܲܕܼ ܠܵܐ ܡܟܲܬܲܡ : ܘܲܕܼܠܵܐ ܚܛ̣ܵܐ ܠܝܼ ܩܲܕܝܼܫܵܐܝܼܬܼ ܕܵܒܲܪ ܐ̄ܢܵܐ ܠܹܗ ܀ ܩ̣ܪܸܒ̣ ܗ̄ܘ̣ܵܐ ܡܘܼܫܹܐ ܠܘܼܩܒܲܠ ܐܲܚܘܼܗܝ ܐܲܝܟ̣ ܕܐܸܬܼܦܲܩܲܕܼ : ܘܲܚ̣ܙܵܝܗܝ ܐܲܗܪܘܿܢ ܕܐܵܬܹ̇ܐ ܠܩܘܼܒ̣ܠܹܗ ܘܐܲܪܟܸܢ ܪܹܫܹܗ ܀ ܝܲܗ̄ܒ̣ ܗ̄ܘ̣ܵܐ ܢܲܦ̮ܫܹܗ ܐܲܗܪܘܿܢ ܟܵܗܢܵܐ ܢܸܫܬܲܠܲܚ ܗ̄ܘ̣ܵܐ : ܡܵܐ̇ܢܲܝ ܟܵܗܢܵܐ ܘܗܵܝܕܹܢ ܐܵܙܹ̇ܠ ܠܥܵܠܡܵܐ ܚܲܕܼܬܼܵܐ ܀ ܩ̣ܪܸܒ̣ ܗ̄ܘ̣ܵܐ ܡܘܼܫܹܐ ܘܐܲܪܡ̣ܝܼ ܐܝܼܕܼܵܘ̈ܗܝ ܠܥܸܠ ܡ̣ܢ ܪܹܫܹܗ : ܘܲܩܦܲܠ̣ ܡܸܢܹܗ ܟܠܝܼܠܵܐ ܕܫܘܼܒ̣ܚܵܐ ܘܝܲܗܒܹܗ ܠܲܒ̣ܪܹܗ ܀ ܘܐܲܪܝܼܡ ܡܸܢܹܗ ܟܲܠܘܵܐ ܪܚܝܼܡܬܵܐ ܗܵܝ̇ ܕܲܬܼܠ̣ܵܐ ܗ̄ܘ̣ܵܐ : ܘܝܲܗ̣ܒܵܗ̇ ܠܲܒ̣ܪܹܗ ܕܢܸܥܘܿܠ ܢܩܘܼܡ ܥܲܠ ܬܸܫܡܸܫܬܹܗ ܀ ܐܲܪܝܼܡ ܡܸܢܹܗ ܦܸܕܬܵܐ ܕܲܠܝܼܒ̣ܫ ܐܵܦ ܡܲܨܢܲܦܬܼܵܐ : ܘܐܲܠܒܸ݁ܫ̣ ܐܸܢܘܿܢ (Sic) ܠܐܹܠܝܼܥܵܙܲܪ ܩܘܼܕܼܡܲܬܼ ܐܲܒ̣ܘܼܝ ܀ ܩܵܐܹ̇ܡ ܐܲܗܪܘܿܢ ܚܵܐܲܪ ܗ̄ܘ̣ܵܐ ܒܹܗ ܕܲܡܫܲܠܲܚ ܠܹܗ : ܘܠܵܐ ܡܸܬ݁ܬ݁ܥܝܼܩ ܗ̄ܘ̣ܵܐ ܕܲܡܪܝܼܡ ܡܸܢܹܗ ܠܒ̣ܘܼ̈ܫܲܝ ܩܘܼܕܼܫܵܐ ܀ ܐܸܫܬܲܠܲܚ ܗ̄ܘ̣ܵܐ ܘܲܗܘ݀ܵܐ ܥܲܪܛܸܠ ܡ̣ܢ ܟܘܼܡܪܘܼܬܼܵܐ : ܘܲܩ̣ܪܸܒ̣ ܛܲܠܝܵܐ ܘܩܲܒܸ݁ܠ̣ ܐ̄ܪ̈ܵܙܹܐ ܕܒܹܝܬܼ ܐܲܠܵܗܵܐ ܀ pb. 78 ܘܩܵܐܹ̇ܡ ܐܲܗܪܘܿܢ ܘܚܵܐܲܪ ܗ̄ܘ̣ܵܐ ܒܹܗ ܒܲܒ̣ܪܹܗ ܗܵܝܕܹܝܢ : ܕܲܠܒ̣ܝܼܫ ܢܲܚܬܵܘ̈ܗܝ ܘܲܙܗܸܐ ܩܵܐܹ̇ܡ ܐܲܝܟ̣ ܠܹܘܵܝܵܐ ܀ ܚܵܐܲܪ ܗ̄ܘ̣ܵܐ ܒܹܗ ܒܟ̣ܵܗܢܵܐ ܛܲܠܝܵܐ ܘܟ̣ܘܼܡܪܵܐ ܙܲܗܝܵܐ : ܘܚܵܕܹܐ ܠܩܘܼܒ̣ܠܹܗ ܘܲܦܨܝܼܚ ܠܸܒܹ݁ܗ ܕܲܗܘ݀ܵܐ ܚܠܵܦܵܘܗܝ ܀ ܠܒ̣ܝܼܫ ܗ̄ܘ̣ܵܐ ܟܠܝܼܠܵܐ ܘܦܸܪܬܼܵܐ ܘܟܲܠܘܵܐ ܥܲܡ ܡܲܨܢܲܦܬܼܵܐ : ܘܲܠܒ̣ܝܼܫ ܐܸܣܛܠܵܐ ܐܵܦ ܗܸܡܝܵܢܵܐ ܠܥܸܠ ܡ̣ܢ ܟܠܗܘܿܢ ܀ ܘܲܦܪܵܙܘܿܡܵܐ ܘܙܲܓܹ̈ܐ ܕܕܲܗܒ̣ܵܐ ܕܲܣܕܼܝܼܪܝܼܢ ܒܹܗ : ܐܵܦ ܪ̈ܘܼܡܵܢܹܐ ܬܪܸܥܣܲܪ ܕܨܵܝ̇ܪܝܼܢ ܐ̄ܪܵܙܵܐ ܪܲܒܵܐ ܀ ܒܲܕܼܡܘܼܬܼ ܚܲܬܼܢܵܐ ܠܒܹܝܬܼ ܡܸܫܬܘܼܬܼܵܐ ܐܸܨܛܲܒܲܬܼ ܗ̄ܘ̣ܵܐ : ܗܵܢܵܐ ܛܲܠܝܵܐ ܕܢܸܗܘܸܐ ܟܵܗܢܵܐ ܒܡܲܫܟܲܢ ܙܲܒ̣ܢܵܐ ܀ ܘܟܲܕܼ ܩܵܝ̇ܡܝܼܢ ܗ̄ܘ̣ܵܘ ܐܲܚܹ̈ܐ ܬܪ̈ܲܝܗܘܿܢ ܥܲܠ ܪܹܫ ܛܘܼܪܵܐ : ܘܲܫܠܝܼܚ ܐܲܗܪܘܿܢ ܒܲܕܼܡܘܼܬܼ ܐܵܕܼܵܡ ܒܹܝܬܼ ܐܝܼܠܵܢܹ̈ܐ ܀ ܘܐܹܠܝܼܥܵܙܲܪ ܠܒ̣ܝܼܫ ܟܘܼܡܪܘܼܬܼܵܐ ܕܒܹܝܬܼ ܐܲܠܵܗܵܐ : ܘܩܵܐܹ̇ܡ ܡܘܼܫܹܐ ܘܬܼܵܟܹ݁ܣ ܪ̈ܲܚܡܵܘܗܝ ܕܠܵܐ ܢܸܒ̣ܟܸܐ ܗ̄ܘ̣ܵܐ ܀ ܘܡܲܢ̣ܘܼ ܕܐܝܼܬܼ ܠܹܗ ܠܸܒܵܐ ܕܟܹܐܦܵܐ ܘܠܵܐ ܒܵܟܹ̇ܐ ܗ̄ܘ̣ܵܐ : ܕܚܵܐܲܪ ܚܵܙܹ̇ܐ ܠܐܲܗܪܘܿܢ ܕܲܫܠܝܼܚ ܘܩܵܪܹܒ̣ ܕܲܢܡܘܼܬܼ ܀ ܡܲܢ̣ܘܼ ܕܲܚ̣ܙܵܝܗܝ ܕܲܫܠܝܼܚ ܘܩܵܐܹ̇ܡ ܡ̣ܢ ܟܵܗܢܘܼܬܼܵܐ : ܘܠܵܐ ܡܲܝܬܸܐ ܗ̄ܘ̣ܵܐ ܬܲܦܹ̈ܐ ܕܕܸܡ̈ܥܹܐ ܡ̣ܢ ܒܵܒ̣ܵܬܹ̈ܗ ܀ ܡܵܪܝ ܐܲܦܪܹܝܡ . ܪܡܲܙ ܠܹܗ ܡܵܪܝܵܐ ܠܒܲܪ ܥܲܡܪܲܡ : ܕܡܘܿܢ ܩܵܐܹ̇ܡ ܐܲܢ̄ܬ݁ ܐܘܿ ܡܘܼܫܹܐ ܩܪܘܿܒ̣ ܗܲܒ̣ ܠܹܗ ܫܠܵܡܵܐ ܠܐܲܚܘܼܟ̣ : ܘܲܫܪܝܼܘܗܝ ܐܵܙܹ̇ܠ ܠܐܵܘܵܢܹܗ . ܕܗܵܐ ܓܹܝܪ ܩܵܐܹ̇ܡ ܡܲܠܲܐܟ̣ܵܐ : ܘܚܵܐܲܪ ܠܵܟ̣ ܕܠܸܐܡܲܬܼܝ ܬܸܫܪܹܝܘܗܝ . pb. 79 ܘܐܸܠܵܐ ܝܵܗ̇ܒܲܬ݁ ܠܹܗ ܫܠܵܡܵܐ : ܠܵܐ ܕܵܒܲܪ ܠܹܗ ܡܲܠܲܐܟ̣ܵܐ . ܐܸܠܵܐ ܬܸܫܪܹܝܘܗܝ ܐܘܿ ܡܘܼܫܹܐ : ܠܵܐ ܡܸܫܬܲܠܲܛ ܒܹܗ ܡܵܘܬܵܐ . ܩܪܘܿܒ̣ ܠܵܟ̣ ܡܘܼܫܹܐ ܘܥܲܡܸܨܲܝܗܝ : ܕܣܲܓܝܼ ܐܵܘܚܲܪܬ݁ ܥܲܠ ܛܘܼܪܵܐ . ܕܠܵܐ ܢܸܥܒܸ݁ܕܼ ܥܲܡܵܐ ܦܬܲܟ̣ܪܵܐ : ܕܢܸܣܓܘܿܕܼ ܠܹܗ ܐܲܝ̣ܟ̣ ܕܲܥܝܵܕܼܵܐ . ܐܵܡܲܪ ܡܘܼܫܹܐ ܠܐܲܠܵܗܵܐ : ܐܲܝܟܲܢ ܐܸܩܪܘܿܒ̣ ܐܹܥܲܨܝܼܘܗܝ . ܕܩܵܐܹܡ ܘܲܡܡܲܠܸܠ 2 : ܥܲܡܝ : ܐܲܝܟܲܢ ܡܲܨܝܵܐ ܕܢܸܬܼܥܲܡܲܨ . ܐܵܡܲܪ ܠܹܗ ܡܵܪܝܵܐ ܠܡܘܼܫܹܐ : ܐܲܢ̄ܬ݁ ܗܲܒ̣ ܠܹܗ ܫܠܵܡܵܐ ܒܲܠܚܘܿܕܼ . ܘܡܸܚܕܼܵܐ ܐܵܬܹ̇ܐ ܡܲܠܲܐܟ̣ܵܐ : ܘܢܵܣܹ̇ܒ̣ ܢܲܦ̮ܫܹܗ ܡ̣ܢ ܦܲܓ̣ܪܹܗ . ܘܟܲܕܼ ܩܵܐܹ̇ܡ ܗ̄ܘ̣ܵܐ ܒܲܪ ܥܲܡܪܲܡ : ܘܲܡܡܲܠܸܠ ܥܲܡ ܐܲܠܵܗܵܐ . ܘܲܩ̣ܪܸܒ̣ ܛܲܠܝܵܐ ܨܹܝܕܼ ܐܲܒ̣ܘܼܗܝ : ܘܐܲܪܟܸܢ ܪܹܫܹܗ ܘܲܣ̣ܓܸܕܼ ܠܹܗ . ܘܐܲܟ̣ܡܵܐ ܕܗܵܠܹܝܢ ܐܵܡܲܪ ܗ̄ܘ̣ܵܐ : ܐܹܠܝܼܥܵܙܲܪ ܨܹܝܕܼ ܐܲܒ̣ܘܼܗܝ . ܕܫܲܟܸܢ ܠܝܼ ܐܵܒ̣ܝ ܒܘܼܪ̈ܟܵܬܼܵܐ : ܘܟܸܢ ܐܵܙܹ̇ܠ ܐܲܢ̄ܬ݁ ܡ̣ܢ ܨܹܐܕܲܝ . ܗܵܝܕܹܝܢ ܦܬܲܚ̣ ܦܘܼܡܹܗ ܐܲܒ̣ܘܼܗܝ : ܘܲܬܼܠ̣ܵܐ ܥܲܝܢܵܘ̈̈ܝ ܠܲܫܡܲܝܵܐ . ܘܲܒ̣ܕܸܡ̈ܥܹܐ ܘܲܒ̣ܚܸܢ̈ܓ̣ܵܬܼܵܐ : ܨܠܘܿܬܼܵܐ ܩܲܪܸܒ̣ ܠܐܲܠܵܗܵܐ . ܐܲܠܵܗܵܐ ܕܩܵܡܹ̇ܬܼ ܩܘܼܕܼܡܵܘܗܝ : ܒܕܲܟ̣ܝܘܼܬܼܵܐ ܘܩܲܕܝܼܫܘܼܬܼܵܐ . ܗܘ݀ ܢܒܲܪܸܟ̣ ܒܹܪܝ ܛܲܠܝܘܼܬܼܵܟ̣ : ܘܢܸܬ݁ܠܵܟ̣ ܒܪ̈ܲܚܡܹܐ ܩܕܼܵܡ ܥܲܡܵܐ . ܒܪܵܐ ܕܲܥܬܼܝܼܕܼ ܕܢܸܗܘܸܐ ܝܲܠܕܵܐ : ܘܢܸܦܪܘܿܩ ܥܲܠܡܹ̈ܐ ܒܛܲܝܒ݁ܘܼܬܹܗ . ܗܘ݀ ܢܸܬܸ݁ܠ ܠܵܟ̣ ܕܘܼܒܵܪܹ̈ܐ : ܕܲܡܪܲܥܹܝܢ ܠܐܲܠܵܗܘܼܬܼܵܐ . ܓܲܢ̄ܒܵܪܵܐ ܕܲܒܝܲܕܼ ܪܸܡܙܹܗ : ܐ̄ܬ݀ܵܐ ܟܠ ܡܸܕܸܡ ܠܲܗܘܵܝܵܐ . ܗܘ݀ ܢܸܬܸܠ ܠܵܟ̣ ܪܸܥܝܵܢܵܐ : ܕܡܸܬܼܪܲܥܸܐ ܒܹܗ ܐܲܠܵܗܵܐ . ܕܲܝܵܢܵܐ ܕܐܵܬܹ̇ܐ ܕܵܐܹ̇ܢ : ܒܚܲܪܲܬܼ ܙܲܒ̣ܢܹ̈ܐ ܒܸܪ̈ܝܵܬܹܗ . pb. 80 ܗܘ݀ ܢܸܬܸ݁ܠ ܠܵܟ̣ ܒܟ̣ܠ ܥܸܕܵܢ : ܬܫܲܡܸܫ ܩܘܼܕܼܡܵܘܗܝ ܙܲܗܝܵܐܝܼܬܼ . ܗܵܘ̇ ܕܫܲܟܸܢ ܠܝܼ ܟܵܗܢܘܼܬܼܵܐ : ܘܩܵܡܲܬܼ ܩܘܼܕܼܡܵܘܗܝ ܙܲܗܝܵܐܝܼܬܼ . ܗܘ݀ ܢܸܬܸ݁ܠ ܠܵܟ̣ ܕܲܬܼܚܲܣܸܐ : ܚܛܵܗܹ̈ܐ ܘܚܵܘ̈ܒܹܐ ܕܡܲܫܪܝܼܬܼܵܐ . ܘܢܸܗܘܸܐ ܡܩܲܒܸ݁ܠ ܡ̣ܢ ܐܝܼܕܲܝ̈ܟ : ܥܸܛܪܵܐ ܕܲܟ̣ܝܵܐ ܘܩܲܕܝܼܫܵܐ . ܘܩܘܼܪܒܵܢܵܐ ܕܗܲܝܡܵܢܘܼܬܼܵܐ : ܕܲܒ̣ܕܲܟ̣ܝܼܘܼܬܼܵܐ ܡܸܬܼܩܲܪܲܒ̣ . ܡܵܪܝܵܐ ܕܝܲܗ̄ܒ̣ ܠܹܗ ܟܵܗܢܘܼܬܼܵܐ : ܠܡܲܠܟ݁ܝܼܙܕܸܩ ܟܵܗܢܵܐ ܪܲܒܵܐ . ܗܘ݀ ܢܸܬܸܠ ܠܵܟ̣ ܫܘܼܡܠܵܝܵܐ : ܒܕܲܪܓ̣ܵܐ ܕܩܲܒܸ݁ܠܬ݁ ܝܵܘܡܵܢܵܐ . ܚܲܝܠܵܐ ܕܠܲܒ̣ܫܘܼܗܝ ܥܸܠܵܝܹ̈ܐ : ܒܬܸܫܡܸܫܬܵܐ ܕܢܘܼܪܵܐ ܘܪܘܼܚܵܐ . ܬܸܙܕܲܗܸܐ ܒܵܗ̇ ܒܬܸܫܡܸܫܬܵܐ : ܘܬܸܙܟܸ݁ܐ ܠܟ̣ܠܗܹܝܢ ܒܝܼ̈ܫܵܬܼܵܐ . ܛܵܒ̣ܵܐ ܕܲܡܠܸܐ ܒܘܼܪ̈ܟܵܬܼܵܐ : ܘܲܠܪܲܚܡܵܘܗܝ ܟܲܝܠܵܐ ܠܵܐ ܐܝܼܬܼ . ܗܘ݀ ܢܸܦ̮ܬܲܚ ܬܲܪܥܵܐ ܕܪ̈ܲܚܡܹܐ : ܘܲܢܦܲܢܸܐ ܠܵܟ̣ ܫܸܐ̈ܠܵܬܼܵܟ̣ . ܟܹܐܢܵܐ ܕܲܡܠܸܐ ܚܲܕܼ̈ܘܵܬܼܵܐ : ܘܟܹ̈ܐܢܹܐ ܠܹܗ ܗ̄ܘ̣ ܡܣܲܟܹܝܢ ܗ̄ܘ̣ܵܘ . ܗܘ݀ ܢܸܬܸܠ ܠܵܟ̣ ܚܲܕܼ̈ܘܵܬܼܵܐ : ܕܬܸܚܕܸܐ ܒܗܘܿܢ 3 : ܟܠܗܘܿܢ ܝܵܘܡܲܝ̈ܟ . ܠܵܟ̣ ܢܸܫܬܲܡܥܘܼܢ ܠܹܘܵܝܹ̈ܐ : ܘܲܒ̣ܝܲܕܼ ܪܸܡܙܵܟ̣ ܢܸܬ݁ܕܲܒ݁ܪܘܼܢ . ܘܢܸܕܼܚܲܠ ܥܲܡܵܐ ܡ̣ܢ ܩܘܼܕܼܡܲܝܟ : ܘܠܵܐ ܢܸܥܨܘܿܢ ܡܸܠܲܬܼ ܦܘܼܡܵܟ̣ . ܡܸܢܵܟ̣ ܢܵܣ̇ܒ݁ܝܼܢ ܢܵܡܘܿܣܹ̈ܐ : ܘܦܘܼܪܩ̈ܕܵܢܹܐ ܒܢܲܝ̈ ܝܑܼܣܪܵܝܹܠ . ܘܲܒ̣ܟ̣ܠܗܘܿܢ ܕܵܪܹ̈ܐ ܕܥܵܠܡܹ̈ܐ : ܢܸܦܘܿܩ ܛܸܒܵܗ̇ ܕܟ̣ܵܗܢܘܼܬܼܵܟ̣ . ܘܢܸܗܘܸܐ ܠܵܟ̣ ܡܵܪܝܵܐ ܠܸܘܝܵܐ : ܘܲܡܢܲܛܪܵܢܵܐ ܒܟ̣ܠܥܸܕܵܢ . ܘܗܘ݀ ܢܲܓ̣ܥܸܠ 4 : ܠܵܟ̣ ܟܵܗܢܘܼܬܼܵܐ : ܕܲܡܢܝܼܚܵܐ ܠܐܲܠܵܗܘܼܬܹܗ . ܣܲܒ̣ܪܵܐ ܛܵܒ̣ܵܐ ܢܸܗܘܸܐ ܠܵܟ̣ : ܗܘ݀ ܐܲܠܵܗܵܐ ܡܵܪܹܟܠ . ܘܢܸܬܼܪܘܿܨ ܟܠܗܘܿܢ ܚܘܼܫܵܒܲܝ̈ܟ : ܕܠܵܐ ܢܦܘܼܫܘܼܢ ܡ̣ܢ ܥܸܢܝܵܢܹܗ . pb. 81 ܗܘ݀ ܐܲܠܵܗܵܐ ܢܸܗܘܸܐ ܠܵܟ̣ : ܦܵܩܘܿܕܼܵܐ ܘܲܡܕܲܒ݁ܪܵܢܵܐ . ܒܡܸܠܲܬܼ ܦܘܼܡܹܗ ܬܸܬ݁ܕܲܒܲܪ : ܘܠܵܐ ܬܸܣܛܸܐ ܡ̣ܢ ܦܘܼܩܕܵܢܵܘ̈ܗܝ . ܦܲܠܵܚܹܗ ܐܝܼܬܲܝܟ ܗܵܫܵܐ : ܠܵܐ ܬܸܒ̣ܛܲܠ ܡ̣ܢ ܦܘܼܠܚܵܢܹܗ . ܚܙܝܼ ܠܵܐ ܬܸܣܛܸܐ ܡ̣ܢ ܐܘܼܪܚܹܗ : ܘܬܸܗܘܸܐ ܠܵܟ̣ ܐܲܝܟ̣ ܢܘܼܟ̣ܪܵܝܵܐ . ܨܠܵܘܵܬܹ̈ܗ ܕܐܲܗܪܘܿܢ ܐܲܒ̣ܘܼܟ̣ : ܢܸܗܘ̈ܝܵܢ ܠܵܟ̣ ܠܸܘܝܵܐ ܛܵܒ̣ܵܐ . ܘܗܸܢܹܝܢ ܢܸܛܪ̈ܵܢ ܗܲܠ̈ܟ̣ܵܬܼܵܟ̣ : ܩܕܼܵܡ ܐܵܪܘܿܢܹܗ ܕܐܲܠܵܗܵܐ . ܩܲܕܝܼܫܵܐ ܕܲܦܬܼܝܼܚ ܬܲܪܥܹܗ : ܠ̣̣ܠ ܕܲܒ̣ܚܘܼܒܵܐ ܩܵܪܹܐ ܠܹܗ . ܗܘ݀ ܢܩܲܒܸܠ ܒܹܪܝ ܒܘܼܪ̈ܟܵܬܼܵܟ̣ : ܘܲܨ̈ܠܵܘܵܬܼܵܟ̣ ܘܒ̣ܵܥ̈ܘܵܬܼܵܟ̣ . ܫܡܲܝܵܢܵܐ ܐܲܪܥܵܢܵܝܵܐ : ܕܲܒ̣ܪܵܘܡܵܐ ܘܥܘܼܡܩܵܐ ܐܝܼܬܼܵܘܗܝ . ܗܘ݀ ܢܸܬܸ݁ܠ ܠܵܟ̣ ܕܬܸܫܦܲܪ ܠܹܗ : ܒܲܥܒ̣ܵܕܹ̈ܐ ܕܙܲܕܝܼܩܘܼܬܼܵܐ . ܬܠܝܼܬܼܵܝܵܗ̇ ܕܐܲܠܵܗܘܼܬܼܵܐ : ܗܘ݀ ܢܸܗܘܸܐ ܠܵܟ̣ ܢܵܛܘܿܪܵܐ . ܘܲܢܢܲܛܪܵܟ̣ ܐܲܡܝܼܢܵܐܝܼܬܼ : ܒܐܝܼܡܵܡܹ̈ܐ ܘܠܲܝ̈ܠܵܘܵܬܼܵܐ . ܗܵܠܹܝܢ ܨܲܠܝܼ ܗ̄ܘ̣ܵܐ ܐܲܗܪܘܿܢ : ܥܲܠ ܛܲܠܝܵܐ ܐܹܠܝܼܥܵܙܲܪ . ܘܲܫܡܲܥ̣ ܐܲܠܵܗܵܐ ܨܠܘܿܬܹܗ : ܐܲܝܟܲܢܵܐ ܕܪܲܓ̣ ܪܸܥܝܵܢܹܗ . ܩ̣ܪܸܒ̣ ܗ̄ܘ̣ܵܐ ܡܘܼܫܹܐ ܨܹܝܕܼ ܐܲܚܘܼܗܝ : ܐܲܝܟ̣ ܕܲܦܩܲܕܼ ܠܹܗ ܐܲܠܵܗܵܐ . ܘܥܲܦܩܹܗ ܒܚܘܼܒܵܐ ܘܐܸܡܲܪ ܠܹܗ : ܙܸܠ ܢܸܗܘܸܐ ܡܵܪܝܵܐ ܥܲܡܵܟ̣ . ܕܡܵܪܝ ܝܲܥܩܘܿܒ̣ ܕܡܵܪܝ ܒܲܠܲܝ . ܐܵܡܲܪ ܡܘܼܫܹܐ ܙܸܠ ܒܲܫܠܵܡܵܐ ܐܲܚܵܐ ܕܩܘܼܫܬܵܐ ܕܲܗܘ݀ܵܐ ܨܹܐܕܲܝ ܀ ܐܵܡܲܪ ܐܲܗܪܘܿܢ ܦܘܼܫ ܒܲܫܠܵܡܵܐ ܐܲܚܵܐ ܕܠܵܐ ܢܛܲܪ ܐܲܟ݁ܬܼܵܐ ܠܐܲܚܘܼܗܝ ܀ ܐܵܡܲܪ ܡܘܼܫܹܐ ܙܸܠ ܒܲܫܠܵܡܵܐ ܟܵܗܢܵܐ ܪܚܝܼܡܵܐ ܕܒܹܝܬܼ ܐܲܠܵܗܵܐ ܀ ܐܵܡܲܪ ܐܲܗܪܘܿܢ ܦܘܼܫ ܒܲܫܠܵܡܵܐ ܐܲܚܵܐ ܪܚܝܼܡܵܐ ܕܪܲܚ̣ܡܹܗ ܡܵܪܹܗ ܀ ܐܵܡܲܪ ܡܘܼܫܹܐ ܙܸܠ ܒܲܫܠܵܡܵܐ ܟܵܗܢܵܐ ܕܐܲܣܵܩ̣ ܕܸܒ̣ܚܹ̈ܐ ܫܲܠܡܹ̈ܐ ܀ ܐܵܡܲܪ ܐܲܗܪܘܿܢ pb. 82 ܦܘܼܫ ܒܲܫܠܵܡܵܐ ܐܲܚܵܐ ܕܲܣ̣ܥܲܪ ܟܠ ܓܒܲܪ̈ܘܵܬܼܵܐ ܀ ܐܵܡܲܪ ܡܘܼܫܹܐ ܙܸܠ ܒܲܫܠܵܡܵܐ ܟܵܗܢܵܐ ܕܫܲܡ̣ܠܝܼ ܨܒ̣ܝܵܢ ܡܵܪܹܗ ܀ ܐܵܡܲܪ ܐܲܗܪܘܿܢ ܦܘܼܫܒܲܫܠܵܡܵܐ ܐܲܚܵܐ ܕܐܲܚܸܬܼ ܡܲܢܢܵܐ ܠܥܲܡܵܐ ܀ ܐܵܡܲܪ ܡܘܼܫܹܐ ܙܸܠ ܒܲܫܠܵܡܵܐ ܟܵܗܢܵܐ ܕܚܲܣܝܼ ܚܛܵܗܹ̈ܐ ܕܥܲܡܵܐ ܀ ܐܵܡܲܪ ܐܲܗܪܘܿܢ ܦܘܼܫ ܒܲܫܠܵܡܵܐ ܡܘܼܫܹܐ ܕܦܲܠܸܓ̣ ܝܲܡܵܐ ܪܲܒܵܐ ܀ ܐܵܡܲܪ ܡܘܼܫܹܐ ܙܸܠ ܒܲܫܠܵܡܵܐ ܕܠܝܼܢܲܩܝܼܦ ܗ̄ܘܲܝܬ݁ ܒܗܵܠܹܝܢ ܟܠܗܹܝܢ . ܕܡܵܪܝ ܝܲܥܩܘܿܒ̣ . ܡܸܚܕܼܵܐ ܕܢܲܫܩܹܗ ܡܘܼܫܹܐ ܠܐܲܗܪܘܿܢ ܐܲܝܟ̣ ܕܐܸܬܼܦܲܩܲܕܼ : ܫܲܢܝܲܬ݀ ܢܲܦ̮ܫܹܗ ܡ̣ܢ ܓܵܘ ܦܲܓ̣ܪܹܗ ܩܲܠܝܼܠܵܐܝܼܬܼ ܀ ܦܩܲܕܼ ܠܵܗ̇ ܡܵܪܝܵܐ ܠܢܲܦ̮ܫܵܐ ܘܫܲܢܝܲܬ݀ ܡ̣ܢ ܒܲܪ 5 : ܙܵܘܓܵܗ̇ : ܦܩܲܕܼ ܠܵܗ̇ ܠܨܸܦܪܵܐ ܘܫܸܩܠܲܬ݀ ܓܸܦܵܐ ܡ̣ܢ ܓܵܘ ܩܸܢܵܗ̇ ܀ ܦܩܲܕܼ ܠܵܗ̇ ܠܝܵܘܢܵܐ ܘܦܸܪܚܲܬ݀ ܫܲܢܝܲܬ݀ ܘܚܲܠܦܲܬ݀ ܐܲܬܼܪܵܗ̇ : ܘܦܵܫ̣ ܠܹܗ ܦܲܓ̣ܪܵܐ ܥܲܠ ܕܲܚܝܼܚܵܐ ܗܵܘ̇ ܒܲܪ ܟܝܵܬܹܗ ܀ ܡܝܼܬܼ ܗ̄ܘ̣ܵܐ ܐܲܗܪܘܿܢ ܥܲܠ ܗܘܿܪ ܛܘܼܪܵܐ ܐܲܟ̣ܡܵܐ ܕܲܟ̣ܬܼܝܼܒ̣ : ܘܩ̣ܵܡ ܗ̄ܘ̣ܵܐ ܚܠܵܦܵܘܗܝ ܟܵܗܢܵܐ ܚܲܕܼܬܼܵܐ ܢܫܲܡܸܫ ܕܘܼܟ݁ܬܹܗ ܀ ܩܵܡ̣ ܗ̄ܘ̣ܵܐ ܡܘܼܫܹܐ ܘܐܹܠܝܼܥܵܙܲܪ ܒܚܲܫܵܐ ܪܲܒܵܐ : ܘܥܲܠ ܪܹܫ ܛܘܼܪܵܐ ܐܵܬ݀ܵܐ ܕܬܲܗܪܵܐ ܐܸܬܼܚܲܙܝܲܬ݀ ܗ̄ܘ̣ܵܬܼ ܀ ܘܣܝܼܡ ܗ̄ܘ̣ܵܐ ܐܲܗܪܘܿܢ ܩܘܼܕܼܡܲܬܼ ܐܲܚܘܼܗܝ ܘܲܩܕܼܵܡ ܝܲܠܕܹܗ : ܘܲܙܗܝܼܪܝܼܢ ܗ̄ܘ̣ܵܘ ܕܠܵܐ ܬܸܗܘܸܐ ܒܗܘܿܢ ܐܵܦ ܟܲܪܝܘܼܬܼܵܐ ܀ ܐܲܝܢܵܐ ܐܲܚܵܐ ܕܲܚ̣ܙܵܐ ܠܐܲܚܘܼܗܝ ܟܲܕܼ ܡܸܬܼܥܲܦܸܐ : ܠܵܐ ܒܵܟܹ̇ܐ ܠܹܗ ܟܲܕܼ ܡܸܬܼܦܲܪܫܝܼܢ ܚܲܕܼ ܡ̣ܢ ܚܲܒ̣ܪܹܗ ܀ pb. 83 ܠܵܐ ܝܲܗ̄ܒ̣ ܡܘܼܫܹܐ ܐܲܬܼܪܵܐ ܠܥܵܩܬܼܵܐ ܕܬܸܫܬܲܠܲܛ ܒܹܗ : ܒܲܕܼܝܵܕܲܥ̇ ܗ̄ܘ̣ܵܐ ܕܥܵܠܡܵܐ ܐ̄ܚܪܹܢܵܐ ܐܝܼܬܼ ܠܐܲܠܵܗܵܐ ܀ ܩܵܐܹ̇ܡ ܛܲܠܝܵܐ ܐܹܠܝܼܥܵܙܲܪ ܘܚܵܐܲܪ ܒܐܲܒ̣ܘܼܗܝ : ܘܡܵܐ ܕܗܵܐ ܢܸܒ̣ܟܸܐ ܬܟܲܣ̣ ܗ̄ܘ̣ܵܐ ܪ̈ܲܚܡܵܘܗܝ ܘܢܵܚ̣ ܗ̄ܘ̣ܵܐ ܐܸܒ̣ܠܹܗ ܀ ܠܗܵܘ̇ ܦܘܼܩܕܵܢܵܐ ܕܲܦܩܲܕܼ ܡܵܪܝܵܐ ܢܛܲܪܘ ܬܲܡܝܼ̈ܡܹܐ : ܕܐܲܝܟ̣ ܕܐܸܬܼܦܲܩܲܕܼܘ ܗܵܟܲܢ ܫܲܡ̣ܠܝܼܘ ܥܲܠ ܪܹܫ ܛܘܼܪܵܐ ܀ ܡܝܼܬܼ ܗ̄ܘ̣ܵܐ ܐܲܗܪܘܿܢ ܘܩܵܡ̣ܘ ܕܲܢܫܲܡܫܘܼܢ ܐܲܝܟ̣ ܢܵܡܘܿܣܵܐ : ܘܐܸܬ݀ܵܐ ܡܵܪܝܵܐ ܕܥܲܡܗܘܿܢ ܢܠܵܘܹܝܘܗܝ ܠܐܲܗܪܘܿܢ ܟܵܗܢܵܐ ܀ ܘܟܲܕܼ ܩܵܝ̇ܡܝܼܢ ܗ̄ܘ̣ܵܘ ܒܲܙܡܝܼܪ̈ܵܬܼܵܐ ܕܪܘܼܚܵܐ ܫܲܪܝܼܘ : ܓܘܼ̈ܕܹܐ ܕܥܝܼܪܹ̈ܐ ܐ̄ܬܲܝ̈ ܡ̣ܢ ܪܵܘܡܵܐ ܩܲܠܝܼܠܵܐܝܼܬܼ ܀ ܦܬܲܚ̣ܘ ܗ̄ܘ̣ܵܘ ܦܘܼܡܗܘܿܢ ܠܲܡܫܲܒܵܚܘܼ ܥܲܠ ܥܲܦܪܵܢܵܐ : ܩܵܠܲܝ̈ ܬܲܗܪܵܐ ܒܗܘܼܠܵܠܲܝ̈ܗܘܿܢ ܪ̈ܘܼܚܵܢܵܝܹܐ ܀ ܐܸܬܼܚܲܠܲܛ ܗ̄ܘ̣ܵܐ ܫܘܼܒ̣ܚܵܐ ܕܥܝܼܪܹ̈ܐ ܥܲܡ ܕܐܲܪ̈ܥܵܢܹܐ : ܘܝܲܒܸܒ̣ܘ ܬܲܡܵܢ ܩܵܠܹ̈ܐ ܕܬܲܗܪܵܐ ܥܲܠ ܠܹܘܵܝܵܐ ܀ ܘܡܵܐ ܕܫܸܠܡܲܬ݀ ܠܵܗ̇ ܗܵܝ̇ ܬܸܫܡܸܫܬܵܐ ܕܲܫܡܲܝܵܢܹ̈ܐ : ܨܲܠܝܼ ܘܫܲܠܸܡ̣ ܟܵܗܢܵܐ ܚܲܕܼܬܼܵܐ ܕܲܗܘ݀ܵܐ ܡܸܢܫܹܠܝ ܀ ܐܸܬܼܠܵܘܝܼ ܗ̄ܘ̣ܵܐ ܗܵܘ̇ ܠܹܘܵܝܵܐ ܒܫܘܼܒ̣ܚܵܐ ܪܲܒܵܐ : ܘܩܲܒ̣ܪܹܗ ܡܵܪܝܵܐ ܘܡܘܼܫܹܐ ܘܛܲܠܝܵܐ ܥܲܡ ܪ̈ܘܼܚܵܢܹܐ ܀ ܥܲܦܝܘܼܗܝ ܘܩܲܒ̣ܪܘܼܗܝ ܐܲܪ̈ܥܵܢܵܝܹܐ ܘܲܫܡܲܝܵܢܹ̈ܐ : ܘܲܢܦܲܩ̣ ܪܸܡܙܵܐ ܥܲܠ ܡܲܠܲܐܟܹ̈ܐ ܠܡܸܬܼܥܲܠܵܝܘܼ ܀ ܕܪܲܫ̣ܘ ܗ̄ܘ̣ܵܘ ܫܘܼ̈ܩܹܐ ܕܫܲܠܗܹܒ̣ܝܼܬܼܵܐ ܥܲܠ ܪܹܫ ܛܘܼܪܵܐ : ܕܠܲܐܗܘܿܢ ܟܵܗܢܵܐ ܠܵܘܝܼܘ ܬܲܡܵܢ ܦܵܪܘܿܫܵܐܝܼܬܼ ܀ pb. 84 ܝܵܘܡܵܐ ܟ̱ܠܹܗ ܗ݀ܘܲܝ̈ ܥܲܠ ܛܘܼܪܵܐ ܓܘܼܕܲܝ̈ ܢܘܼܪܵܐ : ܘܝܵܘܡܵܐ ܟ̱ܠܹܗ ܡܸܬܼܢܲܒ̣ܪܲܫ ܗ̄ܘ̣ܵܐ ܒܫܲܠܗܹܒ̣ܝܼܬܼܵܐ ܀ ܒܡܵܘܬܹܗ ܕܐܲܗܪܘܿܢ ܬܗܲܪܘ ܡܲܠܲܐܟܹ̈ܐ ܥܲܠ ܪܹܫ ܛܘܼܪܵܐ : ܕܲܟ̣ܡܵܐ ܐܲܣܓܝܼ ܘܝܲܩܲܪ ܡܵܪܹܗ ܝܵܘܡܵܐ ܕܡܵܘܬܹܗ ܀ ܡܵܪܝܵܐ ܕܐܸܬ݀ܵܐ ܘܫܲܝܸܢ ܒܲܕܼܡܹܗ ܪܵܘܡܵܐ ܘܥܘܼܡܩܵܐ : ܫܲܝܸܢ ܠܥܹܕܬܵܟ̣ ܕܡܝܼܬ݁ܬ݁ ܥܲܠ ܐܲܦܹܝ̈ܗ̇ ܘܠܵܟ̣ ܬܸܫܒ݁ܘܿܚܬܵܐ ܀ ܡ̣ܢ ܫܘܼܪܵܝܵܐ ܟܲܕܼ ܒܵܪܹܐ ܠܹܗ ܡܵܪܝܵܐ ܠܐܵܕܼܵܡ : ܟܵܗܢܵܐ ܥܲܒ̣ܕܹܗ ܕܢܸܗܘܸܐ ܩܵܐܹ̇ܡ ܥܲܠ ܬܸܫܡܸܫܬܹܗ ܀ ܣܵܡ̣ ܠܹܗ ܡܵܪܝܵܐ ܬܚܘܼܡܵܐ ܠܐܵܕܼܵܡ ܫܲܪܝܼܪܵܐܝܼܬܼ : ܡ̣ܢ ܟܠ ܦܹܐܪܹ̈ܐ ܕܐܝܼܬܼ ܒܦܲܪܕܲܝܼܣܵܐ ܐܲܟ̣ܘܿܠ ܐܵܕܼܵܡ ܀ ܘܲܠܐܝܼܠܵܢܵܐ ܕܐܝܼܬܼ ܒܲܡܨܲܥܬܼܵܐ ܠܵܐ ܬܸܬܼܩܲܪܲܒ̣ : ܕܲܒ̣ܥܸܕܵܢܵܐ ܕܬܸܬܼܩܲܪܲܒ̣ ܠܹܗ ܡܵܘܬܵܐ ܬܸܛܥܲܡ ܀ ܚܣܲܡ̣ ܗ̄ܘ̣ܵܐ ܒܝܼܫܵܐ ܒܐܵܕܼܵܡ ܕܲܥܒ̣ܝܼܕܼ ܨܠܸܡ ܐܲܠܵܗܵܐ : ܘܡܲܠ̣ܟܵܗ̇ ܠܚܵܘܵܐ ܘܩܸܛܦܲܬ݀ ܘܐܸܟ̣ܠܲܬ݀ ܡ̣ܢ ܐܝܼܠܵܢܵܐ ܀ ܘܝܸܗܒܲܬ݀ ܠܐܵܕܼܵܡ ܘܐܸܟܲܠ̣ ܘܲܥ̣ܒܲܪ ܥܲܠ ܦܘܼܪܩܕܵܢܵܐ : ܘܐܸܫܬܲܠܲܛ ܗ̄ܘ̣ܵܐ ܡܵܘܬܵܐ ܒܐܵܕܼܵܡ ܐܲܝܟ̣ ܕܐܸܬܼܐܲܡܪܲܬ݀ ܀ ܡܝܼܬܼ ܗ̄ܘ̣ܵܐ ܐܵܕܼܵܡ ܡܸܬܼܝܲܒܲܠ ܥܲܠ ܟܠ ܕܵܪ̈ܝܼܢ : ܘܐܸܬ݀ܵܐ ܡܵܘܬܵܐ ܘܲܡ̣ܛܵܐ ܠܡܘܼܫܹܐ ܐܲܝܟ̣ ܫܲܒܵܝܵܐ ܀ ܐܲܝܬܝܼ ܦܸܛܩܵܐ ܘܚܵܘܝܹܗ ܠܡܘܼܫܹܐ ܐܲܝܟ̣ ܫܵܒܹ̇ܐ ܟܠ : ܩ̣ܪܵܐ ܘܐܸܡܲܪ ܠܹܗ ܡܵܘܬܵܐ ܠܡܘܼܫܹܐ ܗܵܘ̇ ܒܲܪ ܥܲܡܪܲܡ ܀ ܕܝܼܢܵܐ ܐܝܼܬܼ ܠܝܼ ܐܹܡܲܪ ܥܲܡܵܟ̣ ܡܸܛܠ ܐܲܒ̣ܘܼܟ̣ : ܕܠܵܐ ܥܵܒܲܪ ܐܲܢ̄ܬ݁ ܡܸܟܵܐ ܡܘܼܫܹܐ ܐܸܠܵܐ ܦܪܲܗܬܵܢܝ ܀ ܚܵܘܒ݁ܬܼܵܐ ܪܲܒ݁ܬܼܵܐ ܚܵܒ̣ ܠܝܼ ܐܵܕܼܵܡ ܒܹܝܬܼ ܐܝܼܠܵܢܹ̈ܐ : ܘܐܸܠܵܐ ܦܪܲܥܬܵܢܝ ܕܬܸܥܒܲܪ ܡܸܟܵܐ ܦܘܼܪܣܵܐ ܠܵܐ ܐܝܼܬܼ ܀ pb. 69 ܩ̣ܪܵܝܗܝ ܗ̄ܘ̣ܵܐ ܡܘܼܫܹܐ ܠܦܸܛܩܵܐ ܕܐܲܪܦܝܼ ܐܵܕܼܵܡ ܐܲܒ̣ܘܼܗܝ : ܘܲܚ̣ܙܵܐ ܕܐܝܼܬܪ ܒܹܗ ܡܵܘܬܵܐ ܕܚܝܼܠܵܐ ܠܟ̣ܠܗܘܿܢ ܝܲܠܕܵܘ̈ܗܝ ܀ ܟܬܼܝܼܒ̣ ܗ̄ܘ̣ܵܐ ܗܵܟܲܢ ܕܚܲܝܵܒ̣ ܐ̄ܢܵܐ ܠܹܗ ܠܡܵܘܬܵܐ ܐܹܡܘܼܬܼ : ܘܡܸܛܠ ܕܲܚܛܹ̇ܝܬܼ ܟܠܗܘܿܢ ܝܲܠܕܲܝ̈ ܠܡܵܘܬܵܐ ܝܸܗ̇ܒܹܬܼ ܀ ܚܵܘܒ̈ܬܼܵܐ ܕܚܵܒܹ̇ܬܼ ܐܸܢܵܐ ܐܸܦܪܘܿܥ ܥܲܠ ܕܐܸܬܼܚܲܝܒܹ̇ܬܼ : ܘܒ̣ܐܝܼܕܼܵܐ ܒܐܝܼܕܼܵܐ ܠܟ̣ܠܗܘܿܢ ܕܵܪܹ̈ܐ ܠܡܵܘܬܵܐ ܣܵܡܹ̇ܬܼ ܀ ܚ̣ܙܵܐ ܗ̄ܘ̣ܵܐ ܡܘܼܫܹܐ ܠܦܸܛܩܵܐ ܕܲܥܒܲܕܼ ܐܵܕܼܵܡ ܐܲܒ̣ܘܼܗܝ : ܘܲܩ̣ܪܸܒ̣ ܛܲܥ̣ܡܹܗ ܠܟ̣ܵܣܹܗ ܕܡܵܘܬܵܐ ܒܚܲܫܵܐ ܪܲܒܵܐ ܀ ܟܠܗܘܿܢ ܟܹܐܢܹ̈ܐ ܐܵܦ ܙܲܕܝܼ̈ܩܹܐ ܢܒ̣ܝܹ̈ܐ ܘܡܲܠܟܹ̈ܐ : ܛܲܥܡ̣ܘܼܗܝ ܠܟ̣ܵܣܵܐ ܕܐܵܕܼܵܡ ܕܲܥ̣ܒܲܪ ܥܲܠ ܦܘܼܪܩܕܵܢܵܐ ܀ ܟܠܗܘܿܢ ܟܵܗ̈ܢܹܐ ܕܲܛ̣ܥܲܢܘ ܐ̄ܪ̈ܵܙܹܐ ܕܒܹܝܬܼ ܐܲܠܵܗܵܐ : ܠܵܐ ܦܣܲܥ̣ܘ ܘܲܥ̣ܒܲܪܘ ܥܲܠ ܗܵܘ̇ ܕܝܼܢܵܐ ܕܚܲܝܵܒ̣ܘܼܬܼܵܐ ܀ ܟܠܗܘܿܢ ܢܒ̣ܝܹ̈ܐ ܘܡܲܠܟܹ̈ܐ ܘܟ̣ܵܗ̈ܢܹܐ ܝܲܠܕܵܘ̈ܗܝ ܕܐܵܕܼܵܡ : ܐܸܫܬܲܥܒܲܕܼܘ ܗ̄ܘ̣ܵܘ ܠܲܓ̣ܙܵܪ ܕܝܼܢܵܐ ܕܐܲܒ̣ܘܼܢ ܐܵܕܼܵܡ ܀ ܡܵܐ ܕܩܵܡ̣ ܟܵܗܢܵܐ ܢܒ̣ܝܼܵܐ ܘܡܲܠܟܵܐ ܘܗܵܐ ܢܸܥܒܲܪ ܠܹܗ : ܚ̣ܙܵܝܗܝ ܗ̄ܘ̣ܵܐ ܠܦܸܛܩܵܐ ܘܐܲܫܠܸܡ ܢܲܦ̮ܫܹܗ ܠܟ̣ܵܣܹܗ ܕܡܵܘܬܵܐ ܀ ܘܟܲܕܼ ܡܸܬܼܝܲܒܲܠ ܡܵܘܬܵܐ ܝܲܥܢܵܐ ܒܟ̣ܠܗܘܿܢ ܕܵܪܹ̈ܐ : ܡܟ̣ܵܐ ܨܹܝܕܼ ܐܲܗܪܘܿܢ ܟܵܗܢܵܐ ܙܲܗܝܵܐ ܕܒܹܝܬܼ ܐܲܠܵܗܵܐ ܀ ܥܸܠܬܹܗ ܕܡܹܐܡܪܵܐ ܕܡܲܩܲܦ ܠܝܼ ܒܹܗ ܗܵܕܹܐ ܐܝܼܬܹܝܗ̇ : ܥܲܠ ܟܵܗܢܘܼܬܹܐ ܕܲܒ̣ܢܲܝ̈ ܠܹܘܝܼ ܕܐܲܝܟܲܢ ܐܵܬܲܬ݀ ܀ ܛܲܥܢ̣ܢܵܗ̇ ܐܵܕܼܵܡ ܡ̣ܢ ܫܘܼܪܵܝܵܐ ܕܟ̣ܠܗܘܿܢ ܕܵܪܹ̈ܐ : ܘܐܵܘܫܸܛ̣ ܝܲܗܒܵܗ̇ ܒܐܝܼܕܼܵܐ ܠܲܕܼܒ̣ܵܬܲܪܟܸܢ ܀ pb. 70 ܗܵܝ̇ ܟܵܗܢܘܼܬܼܵܐ ܕܐܲܒ̣ܘܼܢ ܐܵܕܼܵܡ ܥܕܲܡܵܐ ܠܐܲܗܪܘܿܢ : ܡܛܵܬ݀ ܗ̄ܘ̣ܵܬܼ ܘܐܸܬܲܬ݀ ܘܙܲܝܲܚ̣ ܛܲܥ̣ܢܵܗ̇ ܚܲܒ݁ܝܼܒ̣ܵܐܝܼܬܼ ܀ ܘܟܲܕܼ ܩܵܐܹ̇ܡ ܗ̄ܘ̣ܵܐ ܘܲܠܒ̣ܝܼܫ ܐ̄ܪ̈ܵܙܹܐ ܕܒܹܝܬܼ ܐܲܠܵܗܵܐ : ܘܫܵܪܹܐ ܘܐܵܣܲܪ ܐܲܪ̈ܥܵܢܹܐ ܠܲܫܡܲܝܵܢܹ̈ܐ ܀ ܘܟܲܕܼ ܩܵܐܹ̇ܡ ܗ̄ܘ̣ܵܐ ܒܡܲܫܟܲܢܙܲܒ̣ܢܵܐ ܥܲܠ ܝܑܼܣܪܵܝܹܠ : ܘܠܵܐ ܐܝܼܬܼ ܕܥܵܒܲܪ ܥܲܠ ܦܘܼܩܕܵܢܹܗ ܒܟ̣ܠܹܗ ܥܲܡܵܐ ܀ ܘܡܘܼܫܹܐ ܥܒ̣ܷܼܕܼ ܗ̄ܘ̣ܵܐ ܐܲܝܟ̣ ܐܲܠܵܗܵܐ ܥܲܠ ܡܲܫܪܝܼܬܼܵܐ : ܘܫܵܪܹܐ ܘܦܵܩܹ̇ܕܼ ܐܲܝܟ̣ ܐܲܠܵܗܵܐ ܠܲܒ̣ܢܲܝ̈ ܝܲܥܩܘܿܒ̣ ܀ ܥܒ̣ܝܼܕܼܵܐ ܡܲܪܝܲܡ ܒܲܕܼܡܘܼܬܼ ܟܲܠܬܼܵܐ ܕܒܹܝܬܼ ܐܲܠܵܗܵܐ : ܐܵܦ ܩܝܼܬܵܪܵܐ ܐܲܚܝܼܕܼܵܐ ܗ̄ܘ̣ܵܬܼ ܒܲܝܢܵܬܼ ܫܲܒ̣̈ܛܹܐ ܀ ܘܐܲܗܪܘܿܢ ܛܵܥܹ̇ܢ ܦܪܝܼܡܵܐ ܘܥܵܐܹ̇ܠ ܠܡܲܫܟܲܢ ܙܲܒ̣ܢܵܐ : ܘܡܲܥܛܲܪ ܒܸܣ̈ܡܹܐ ܘܲܡܚܲܣܸܐ ܗ̄ܘ̣ܵܐ ܠܲܚܛܵܗܲܝ̈ܗܘܿܢ ܀ ܘܗܘ݀ ܛܵܪܹܕܼ ܗ̄ܘ̣ܵܐ ܠܡܵܘܬܵܐ ܕܚܝܼܠܵܐ ܡ̣ܢ ܡܲܫܪܝܼܬܼܵܐ : ܒܦܝܼܪܡܵܐ ܕܩܲܪܸܒ̣ ܘܲܟ̣ܠܵܝܗܝ ܡܸܢܫܹܠܝ ܠܲܡܚܲܒ݁ܠܵܢܵܐ ܀ ܘܡܘܼܫܹܐ ܘܐܲܗܪܘܿܢ ܦܲܪܩܹܗ ܠܥܲܡܵܐ ܡ̣ܢ ܓܵܘ ܡܸܨܪܹܝܢ : ܐܲܗܪܘܿܢ ܟܵܗܢܵܐ ܥܒ̣ܝܼܕܼ ܫܵܒ̣ܘܿܩܵܐ ܘܲܡܚܲܣܝܵܢܵܐ ܀ ܘܡܲܥܛܲܪ ܒܸܣ̈ܡܹܐ ܘܲܡܩܲܒ݁ܠܵܐ ܠܹܗ ܢܘܼܪܵܐ ܟܣܝܼܬܼܵܐ : ܘܢܘܼܪܵܐ ܒܢܘܼܪܵܐ ܝܵܗ̇ܒܵܐ ܪܹܝܚܵܐ ܩܕܼܵܡ ܚܲܙܵܝܹ̈ܐ ܀ ܐܲܝܟܵܐ ܚܙܸܐ ܠܟ̣ܘܿܢ ܢܘܼܪܵܐ ܕܝܵܩ̇ܕܵܐ ܡ̣ܢ ܓܵܘܙܲܠܬܵܐ : ܐܸܠܵܐ ܗܵܪܟܵܐ ܕܢܘܼܪܵܐ ܟܣܝܼܬܼܵܐ ܚܵܘܝܲܬ݀ ܚܘܼܒܵܗ̇ ܀ ܢܘܼܪܵܐ ܕܠܸܒܹܗ ܐܲܥ̣ܛܲܪ ܐܲܗܪܘܿܢ ܒܹܝܬܼ ܚܘܼܣܵܝܵܐ : ܘܗܝ݀ ܟܠܵܬ݀ ܡܵܘܬܵܐ ܡ̣ܢ ܡܲܫܪܝܼܬܼܵܐ ܩܲܠܝܼܠܵܐܝܼܬܼ ܀ pb. 71 ܒܢܝܼܫܵܐ ܕܡܵܪܝ ܐܲܦܪܹܝܡ . ܢܘܼܪܵܐ ܘܢܘܼܪܵܐ ܛ̣ܥܲܢ ܐܲܗܪܘܿܢ : ܘܐܲܥܸܠ̣ ܗ̄ܘ̣ܵܐ ܩܕܼܵܡ ܐܲܠܵܗܵܐ . ܘܲܚ̣ܙܵܐ ܐܲܠܵܗܵܐ ܠܠܸܒܹܗ : ܘܲܠܬܲܪ̈ܬܲܝܗܹܝܢ ܩܲܒܸ݁ܠ̣ ܗ̄ܘ̣ܵܐ . ܛ̣ܥܲܢ ܢܘܼܪܵܐ ܓܠܝܼܬܼܵܐ ܒܐܝܼܕܹܗ : ܘܢܘܼܪܵܐ ܟܣܝܼܬܼܵܐ ܒܕܲܥܝܵܢܹܗ . ܘܫܸܦܪܲܬ݀ ܠܹܗ ܢܘܼܪܵܐ ܕܠܸܒܹܗ : ܘܐܸܬܼܩܲܒ݁ܠܲܬ݀ ܢܘܼܪܵܐ ܕܐܝܼܕܼܵܘ̈ܗܝ . ܐܸܠܘܼ ܓܹܝܪ ܠܵܐ ܕܲܟ̣ܝܵܐ ܗ̄ܘ̣ܵܬܼ : ܢܘܼܪܵܐ ܟܣܝܼܬܼܵܐ ܕܕܲܥܝܵܢܹܗ . ܐܵܦܠܵܐ ܢܘܼܪܵܐ ܕܲܛܥܝܼܢ ܗ̄ܘ̣ܵܐ : ܡܩܲܒܸ݁ܠ ܗ̄ܘ̣ܵܐ ܠܵܗ̇ܐܲܠܵܗܵܐ . ܘܡܸܛܠ ܢܘܼܪܵܐ ܕܪܸܥܝܵܢܹܗ : ܐܸܬܼܩܲܒ݁ܠܲܬ݀ ܢܘܼܪܵܐ ܕܐܝܼܕܼܵܘ̈ܗܝ . ܐܘܿ ܢܘܼܪܵܐ ܡܚܲܣܝܵܢܝܼܬܼܵܐ : ܕܫܵܒ̣݁ܩܵܐ ܚܵܘ̈ܒܹܐ ܘܲܚܛܵܗܹ̈ܐ . ܕܐܲܝܟ̣ ܗܵܕܹܐ ܢܘܼܪܵܐ ܩܲܪܸܒ̣ܘ : ܚܲܛܵܝܹ̈ܐ ܘܣܲܒ̣ܘ ܫܘܼܒ̣ܩܵܢܵܐ . ܥܸܛܪܲܬ݀ ܗ̄ܘ̣ܵܬܼ ܢܘܼܪܵܐ ܕܐܝܼܕܼܵܘ̈ܗܝ : ܘܲܚܕܼܝܼܘ ܒܵܗ̇ ܥܝܼܪܹ̈ܐ ܕܲܠܥܸܠ . ܘܥܸܛܪܲܬ݀ ܢܘܼܪܵܐ ܕܪܸܥܝܵܢܹܗ : ܘܲܚܕܝܼ ܒܵܗ̇ ܡܵܪܝܵܐ ܒܪܵܘܡܵܐ . ܐܲܝܟܵܐ ܕܲܓ̣ܙܲܡ̣ ܡܲܠܲܐܟ̣ܵܐ : ܕܲܠܡܲܫܪܝܼܬܼܵܐ ܢܚܲܒܸ݁ܠ ܗ̄ܘ̣ܵܐ . ܛ̣ܥܲܢ ܦܝܼܪܡܵܐ ܕܲܡܠܸܐ ܢܘܼܪܵܐ : ܘܲܢܦܲܩ̣ ܘܲܟ̣ܠܵܝܗܝ ܡ̣ܢ ܥܲܡܵܐ . ܚ̣ܙܵܗ̇ ܗ̄ܘ̣ܵܐ ܡܲܠܲܐܟ̣ܵܐ ܠܢܘܼܪܵܐ : ܘܲܥܪܲܩ̣ ܗ̄ܘ̣ܵܐ ܠܹܗ ܡ̣ܢ ܙܝܼܘܵܗ̇ . ܢܘܼܪܵܐ ܟܣܝܼܬܼܵܐ ܚ̣ܙܵܐ ܬܲܡܵܢ : ܘܐܸܣܬܲܪܲܕܼ ܗ̄ܘ̣ܵܐ ܡ̣ܢ ܚܸܙܘܵܗ̇ . ܐܲܥܪܸܩܬܹܗ ܢܘܼܪܵܐ ܠܥܝܼܪܵܐ : ܘܦܸܪܕܲܬ݀ ܪܘܼܡܚܵܐ ܕܲܠܒ̣ܝܼܟ̣ ܗ̄ܘ̣ܵܐ . ܒܦܘܼܩܕܵܢܵܗ̇ ܕܐܲܠܵܗܘܼܬܼܵܐ : ܟܵܗܢܵܐ ܟܠ̣ܵܐ ܗ̄ܘ̣ܵܐ ܠܡܵܘܬܵܢܵܐ . ܘܲܠܡܲܠܲܐܟ̣ܵܐ ܒܝܲܕܼ ܥܸܛܪܹܗ : ܟܵܠܹ̇ܐ ܗ̄ܘ̣ܵܐ ܠܹܗ ܕܠܵܐ ܢܚܲܒܸ݁ܠ . ܘܟܲܕܼ ܥܸܪܨܲܬ݀ ܥܠܵܘܗܝ ܕܲܢܡܘܼܬܼ : ܠܵܐ ܐܸܫܬ݁ܐܸܠ ܗ̄ܘ̣ܵܐ ܡ̣ܢ ܡܵܘܬܵܐ . ܒܹܝܬܼ ܐܲܠܵܗܵܐ ܘܲܠܥܲܡܵܐ : ܐܲܗܪܘܿܢ ܟܠܫܵܥ ܩܵܐܹ̇ܡ ܗ̄ܘ̣ܵܐ . ܘܲܒ̣ܝܲܕܼ ܪܸܡܙܹܗ ܕܐܲܠܵܗܵܐ : ܥܒ̣ܝܼܕܼ ܗ̄ܘ̣ܵܐ ܦܵܩܘܿܕܼܵܐ ܠܥܲܡܵܐ . pb. 72 ܘܐܹܠܝܼܥܵܙܲܪ ܩܵܐܹ̇ܡ ܗ̄ܘ̣ܵܐ ܒܓ̣ܵܘ ܡܲܫܟܲܢܙܲܒ̣ܢܵܐ ܘܚܵܐܲܪ . ܕܢܹܐܠܲܦ ܕܐܲܝܟܲܢ ܢܩܘܼܡ ܗ̄ܘ̣ܵܐ : ܥܲܠ ܬܸܫܡܲܫܬܹܗ ܕܐܲܠܵܗܵܐ . ܘܚܵܙܹ̇ܐ ܗ̄ܘ̣ܵܐ ܟܠܫܵܥ ܠܐܲܒ̣ܘܼܗܝ : ܕܐܲܝܟܲܢ ܕܸܒ̣ܚܹ̈ܐ ܡܲܣܸܩ ܗ̄ܘ̣ܵܐ . ܕܐܵܦ ܗܘ݀ ܢܲܣܸܩ ܐܲܟ̣ܘܵܬܹܗ : ܒܕܲܟ̣ܝܘܼܬܼܵܐ ܘܩܲܕܝܼܫܘܼܬܼܵܐ . ܘܟܲܕܼ ܛܲܠܝܵܐ ܡܸܬܼܝܲܠܲܦ ܗ̄ܘ̣ܵܐ : ܕܐܲܝܟܲܢܵܐ ܢܩܘܼܡ ܥܲܠ ܕܲܪܓ̣ܵܐ . ܘܲܢܩܸܕܼ ܘܲܫܦܸܐ ܪܸܥܝܵܢܹܗ : ܘܙܲܗܝܵܐ ܟ̱ܠܵܗ̇ ܬܲܪܥܝܼܬܹܗ . ܐܵܦ ܕܘܼܒܵܪܹ̈ܐ ܕܢܲܟ̣ܦܘܼܬܼܵܐ : ܒܡܲܫܟܲܢ ܙܲܒ̣ܢܵܐ ܡܫܲܡܠܸܐ ܗ̄ܘ̣ܵܐ . ܘܐܲܗܪܘܿܢ ܐܲܒ̣ܘܼܗܝ ܩܵܐܹ̇ܡ ܗ̄ܘ̣ܵܐ : ܘܲܠܒ̣ܝܼܫ ܡܵܐܢܲܝ̈ ܟܵܗܢܘܼܬܼܵܐ . ܠܒ̣ܘܼܫܵܐ ܦܲܐܝܵܐ ܕܬܸܫܡܸܫܬܵܐ : ܢܘܼܪܵܐ ܕܢܸܚܬܲܬ݀ ܡ̣ܢ ܪܵܘܡܵܐ . ܘܣܝܼܡ ܗ̄ܘ̣ܵܐ ܟܠܝܼܠܵܐ ܥܲܠ ܪܹܫܹܗ : ܘܡܲܨܢܲܦܬܼܵܐ ܠܥܸܠ ܡ̣ܢ ܓܘܼܫܡܹܗ . ܘܦܸܪܬܼܵܐ ܠܒ̣ܝܼܫ ܗ̄ܘ̣ܵܐ ܒܲܫܪܵܪܵܐ : ܘܟܹܐܦܹ̈ܐ ܬܠ̣ܵܐ ܗ̄ܘ̣ܵܐ ܫܠܲܡ̈ܠܡܵܬܼܵܐ . ܘܙܲܓܹ̈ܐ ܕܕܲܗܒ̣ܵܐ ܒܲܠܒ̣ܘܼܫܹܗ : ܘܲܥܒ̣ܝܼܕܼ ܟܘܼܡܪܵܐ ܕܐܲܠܵܗܵܐ . ܘܥܵܐܹ̇ܠ ܡܚܲܣܸܐ ܚܵܘ̈ܒܵܬܼܵܐ : ܒܡܲܫܟܲܢܙܲܒ̣ܢܵܐ ܐܲܝܟ̣ ܕܲܟ̣ܬܼܝܼܒ̣ . ܠܡܘܼܫܹܐ ܐܸܡܲܪ ܐܲܠܵܗܵܐ : ܥܒܲܕܬܵܟ̣ ܐܲܠܵܗܵܐ ܠܦܸܪܥܘܿܢ . ܘܐܲܗܪܘܿܢ ܐܲܚܘܼܟ̣ ܢܸܗܘܸܐ ܠܵܟ̣ : ܡܬܲܪܓܡܵܢܵܐ ܠܥܲܡܵܐ ܪܲܒܵܐ . ܘܡܵܐ ܕܲܢܦܲܩܬ݁ܘܿܢ ܡ̣ܢ ܡܸܨܪܹܝܢ : ܗܵܝܕܹܝܢ ܢܫܲܡܸܫ ܟܵܗܢܘܼܬܼܵܐ ܠܓܲܒ̣ܪܵܐ ܕܐܲܝܟ̣ ܗܵܢܵܐ ܙܵܕܹܩ : ܕܲܢܫܲܡܸܫ ܒܹܝܬܼ ܐܲܕܼܘܿܢܲܝ . ܘܲܢܕܲܒܲܪ ܠܵܗ̇ ܟܹܐܢܵܐܝܼܬܼ : ܟܵܗܢܘܼܬܼܵܐ ܕܐܸܬܼܓܲܥܠܲܬ݀ ܠܹܗ . ܘܟܲܕܼ ܩܵܐܹ̇ܡ ܒܡܲܫܟܲܢܙܲܒ̣ܢܵܐ : ܘܲܒ̣ܪܹܗ ܥܲܡܹܗ ܒܒܹܝܬܼ ܩܘܼܕܼܫܵܐ . ܘܝܵܠܹ̇ܦ ܐ̄ܪ̈ܵܙܹܐ ܕܟ̣ܵܗܢܘܼܬܼܵܐ : ܘܡܸܫܬܲܡܠܸܐ ܗ̄ܘ̣ܵܐ ܒܕܼܘܼܒܵܪ̈ܵܘܗܝ . ܐܲܠܦܹܗ ܐܲܒ̣ܘܼܗܝ ܐܲܝܟܲܢܵܐ : ܢܸܛܥܲܢ ܦܝܼܪܡܵܐ ܕܚܘܼܣܵܝܵܐ . ܘܐܲܝܟܲܢܵܐ ܢܸܥܘܿܠ ܢܸܩܪܹܐ : ܠܐܲܠܵܗܵܐ ܒܕܲܟ̣ܝܘܼܬܼ ܠܸܒܵܐ . pb. 73 ܘܟܲܕܼ ܛܲܠܝܵܐ ܐܹܠܝܼܥܵܙܲܪ : ܒܡܲܫܟܲܢܙܲܒ̣ܢܵܐ ܡܫܲܡܸܫ ܗ̄ܘ̣ܵܐ . ܐܸܬ݁ܬ݁ܥܝܼܪܲܬ݀ ܚܵܘܒܲܬ݀ ܓܵܘܵܐ : ܕܬܸܬܼܒܲܥ ܕܝܼܠܵܗ̇ ܡ̣ܢ ܐܲܗܪܘܿܢ . ܡܛ̣ܵܐ ܗ̄ܘ̣ܵܐ ܠܹܗ ܓܹܝܪ ܥܸܕܵܢܵܐ : ܕܐܲܗܪܘܿܢ ܓܲܙܹ̈ܐ ܢܲܫܠܸܡ ܗ̄ܘ̣ܵܐ . ܘܥܸܕܵܢܹܗ ܕܐܹܠܝܼܥܵܙܲܪ : ܕܢܸܥܘܿܠ ܢܩܘܼܡ ܗ̄ܘ̣ܵܐ ܥܲܠ ܕܘܼܟ݁ܬܹܗ . ܘܟܲܕܼ ܠܒ̣ܝܼܫ ܗ̄ܘ̣ܵܐ ܠܵܗ̇ ܠܟܵܗܘܼܬܼܵܐ : ܐܲܗܪܘܿܢ ܘܩܵܐܹ̇ܡ ܒܹܝܬܼ ܩܘܼܕܼܫܵܐ . ܐܸܬ݁ܬ݁ܥܝܼܪ ܗ̄ܘ̣ܵܐ ܦܸܛܩܹܗ ܕܐܵܕܼܵܡ : ܕܢܸܬܼܒܲܥ ܕܝܼܠܹܗ ܡ̣ܢ ܐܲܗܪܘܿܢ . ܗܵܢܵܐ ܕܫܲܡܸܫ̣ ܟܵܗܢܘܼܬܼܵܐ : ܐܲܪܒ݁ܥܝܼܢ ܫܢ̈ܝܼܢ ܒܡܲܫܟܲܢܙܲܒ̣ܢܵܐ . ܠܵܐ ܐܸܫܟܲܚ ܢܸܫܪܸܐ ܡܸܢܹܗ : ܠܐܸܫܛܵܪܵܐ ܕܚܵܘܒܲܬܼ ܓܵܘܵܐ . ܗܵܢܵܐ ܕܲܠܥܲܡܵܐ ܚܲܣ̣ܝܼ : ܘܠܵܐ ܫܠܲܛ̣ ܒܹܗ ܡܲܠܲܐܟ̣ ܪܘܼܓ̣ܙܵܐ . ܠܵܐ ܐܸܫܟܲܚ ܗ̄ܘ̣ܵܐ ܕܢܲܡܸܕܼ ܗ̄ܘ̣ܵܐ : ܡ̣ܢ ܦܸܛܩܵܐ ܕܲܟ̣ܬܲܒ̣ ܐ̄ܕܼܵܡ . ܗܵܢܵܐ ܕܲܛ̣ܪܲܕܼ ܗ̄ܘ̣ܵܐ ܠܡܵܘܬܵܐ : ܘܲܠܡܲܐܟ̣ܵܐ ܒܝܲܕܼ ܥܸܛܪܹܗ . ܟܲܕܼ ܦܓܲܥ̣ ܒܹܗ ܟܵܣܹܗ ܕܡܵܘܬܵܐ : ܠܵܐ ܐܸܫܟܲܚ ܢܫܵܘܙܸܒ̣ ܢܲܦ̮ܫܹܗ . ܟܲܕܼ ܡܛ̣ܵܐ ܗ̄ܘ̣ܵܐ ܠܹܗ ܥܸܕܵܢܵܐ : ܕܐܲܗܪܘܿܢ ܡܵܘܬܵܐ ܢܸܛܥܲܡ ܗ̄ܘ̣ܵܐ . ܩ̣ܪܵܐ ܠܹܗ ܡܵܪܝܵܐ ܠܒܲܪ ܥܲܡܪܲܡ : ܘܲܠܸܠ̣ ܥܲܡܹܗ ܘܐܸܡܲܪ ܠܹܗ . ܐܘܿ ܡܘܼܫܹܐ ܫܡܲܥ ܐܹܡܲܪ ܠܵܟ̣ : ܘܠܵܐ ܬܸܟ̣ܪܸܐ ܠܵܟ̣ ܥܲܠ ܗܵܕܹܐ . ܠܵܐ ܢܸܬܼܩܲܛܲܥ ܪܸܥܝܵܢܵܟ̣ : ܒܛܸܒܵܐ ܕܢܵܦܹ̇ܠ ܒܡܲܫܡܲܥܬܼܵܟ̣ ܠܵܐ ܬܸܬ݁ܕܵܘܲܕܼ ܬܲܪܥܝܼܬܼܵܟ̣ : ܘܬܸܫܠܲܛ ܥܵܩܬܼܵܐ ܥܲܠ ܠܸܒܵܟ̣ . ܘܠܵܐ ܢܲܪ̈ܕܝܵܢ ܕܸܡ̈ܥܹܐ ܥܲܝܢܲܝ̈ܟ̣ : ܒܚܲܫܵܐ ܕܲܡܡܲܠܸܠ ܐ̄ܢܵܐ ܠܵܟ̣ . ܠܵܐ ܐܸܚܙܸܐ ܒܵܟ̣ ܟܲܪܝܘܼܬܼܵܐ : ܒܗܵܢܵܐ ܐ̄ܪܵܙܵܐ ܕܒܹܝܬܼ ܠܝܼ ܘܠܵܟ̣ . ܘܠܵܐ ܬܹܐܬܸܐ ܠܲܦܣܵܩ ܣܲܒ̣ܪܵܐ : ܘܬܸܗܘܸܐ ܡܚܝܼܠܵܐ ܐܲܝܟ̣ ܟܠܢܵܫ ܗܵܝܕܹܝܢ ܐܲܦܗܸܟ̣ ܦܸܬܼܓ̣ܵܡܵܐ : ܡܘܼܫܹܐ ܘܐܸܡܲܪ ܠܲܐܲܠܵܗܵܐ . ܗܵܘ̇ ܡܵܐ ܕܨܵܒ̣݁ܝܵܐ ܪܲܒ݁ܘܼܬܼܵܟ̣ : ܣܵܥܲܪ ܐ̄ܢܵܐ ܐܲܝܟ̣ ܨܸܒ̣ܝܵܢܵܟ̣ . pb. 74 ܐܸܡܲܪ ܡܵܪܝܵܐ ܡܪܲܚܡܵܢܵܐ : ܗܵܐ ܐܵܡܲܪ ܐ̄ܢܵܐ ܠܵܟ̣ ܡܘܼܫܹܐ . ܡܛ̣ܵܐ ܠܹܗ ܥܸܕܵܢܹܗ ܕܐܲܚܘܼܟ̣ : ܕܢܸܦܘܿܩ ܡ̣ܢ ܥܵܠܡܵܐ ܗܵܢܵܐ . ܡܛ̣ܵܐ ܠܹܗ ܥܸܕܵܢܹܗ ܕܐܲܚܘܼܟ̣ : ܕܲܐ̄ܚܪܹܢܵܐ ܢܩܘܼܡ ܥܲܠ ܕܘܼܟ݁ܬܹܗ . ܡܛ̣ܵܐ ܠܹܗ ܥܵܕܵܢܹܗ ܕܐܲܚܘܼܟ̣ : ܕܢܸܫܠܲܚ ܡܵܐܢܲܝ̈ ܬܸܫܡܸܫܬܹܗ . ܗܵܫܵܐ ܡܘܼܫܹܐ ܒܲܪ ܥܲܡܪܲܡ : ܫܡܲܥ ܡܸܕܸܡ ܕܐܵܡܲܪ ܐ̄ܢܵܐ ܠܵܟ̣ . ܩܘܼܡ ܕܒ̣ܘܿܪܲܝܗܝ ܠܐܲܗܪܘܿܢ ܐܲܚܘܼܟ̣ : ܘܣܲܒ̣ ܥܲܡܵܟ̣ ܠܐܹܠܝܼܥܵܙܲܪ . ܘܲܠܚܲܕܼ ܡ̣ܢ ܛܘܼܪܹ̈ܐ ܣܲܩ ܠܵܟ̣ : ܗܵܘ̇ ܐܲܝܢܵܐ ܕܐܵܡܲܪ ܐ̄ܢܵܐ ܠܵܟ̣ . ܬܠܵܬܲܝ̈ܟ݁ܘܿܢ ܒܲܚܘܝܼܚܘܼܬܼܵ : ܫܲܠܸܡܘ ܐ̄ܪܵܙܵܐ ܒܲܝܢܵܬܼܟ̣ܘܿܢ . ܠܵܐ ܬܸܒ̣ܟܸܐ ܐܘܿ ܒܲܪ ܥܲܡܪܲܡ : ܘܠܵܐ ܬܲܟ̣ܪܸܐ ܠܐܲܗܪܘܿܢ ܐܲܚܘܼܟ̣ . ܕܠܵܐ ܢܵܬ݁ܬ݁ܥܝܼܩ ܦܘܼܪܣܵܐ ܠܵܐ ܐܝܼܬܼ : ܕܲܠܟ̣ܵܣܹܗ ܕܡܵܘܬܵܐ ܫܵܬܹ̇ܐ . ܘܠܹܐܠܝܼܥܵܙܲܪ ܐܸܡܲܪ ܠܹܗ : ܕܠܵܐ ܢܸܬ݁ܕܵܘܲܕܼ ܪܸܥܝܵܢܹܗ . ܡܵܐ ܕܲܚ̣ܙܵܐ ܠܐܲܗܪܘܿܢ ܐܲܒ̣ܘܼܗܝ : ܟܲܕܼ ܡܸܬܼܥܲܦܸܐ ܒܪܹܫ ܛܘܼܪܵܐ . ܕܡܵܪܝ ܝܲܥܩܘܿܒ̣ . ܩ̣ܪܵܐ ܠܹܗ ܡܵܪܝܵܐ ܠܡܘܼܫܹܐ ܥܲܒ̣ܕܹܗ ܘܡܲܠܸܠ̣ ܥܲܡܹܗ : ܩܘܼܡ ܘܲܕܼܒ̣ܘܿܪܲܝܗܝ ܠܐܲܗܪܘܿܢ ܐܲܚܘܼܟ̣ ܐܲܝܟ̣ ܕܐܸܬܼܦܲܩܲܕܬ݁ ܀ ܘܲܕܼܒ̣ܘܿܪ ܥܲܡܹܗ ܠܐܹܠܝܼܥܵܙܲܪ ܘܢܹܐܙܲܠ ܥܲܡܵܟ̣ : ܗܘ݀ ܓܹܝܪ ܐܝܼܬܼ ܠܹܗ ܕܢܸܣܲܩ ܘܢܸܠܒܲܫ ܡܵܐܢܲܝ̈ ܩܘܼܕܼܫܵܐ ܀ ܘܗܘ݀ ܬܘܼܒ̣ ܐܝܼܬܼ ܠܹܗ ܕܢܸܥܘܿܠ ܘܲܢܩܘܼܡ ܒܕܼܘܼܟܲܬ݀ ܐܲܒ̣ܘܼܗܝ : ܘܠܹܗ ܥܵܒܹ̇ܕܼ ܐ̄ܢܵܐ ܪܵܥܝܵܐ ܕܲܢܩܘܼܡ ܥܲܠ ܡܲܪܥܝܼܬܼܵܐ ܀ ܘܠܹܗ ܗ̄ܘ̣ܵܐ ܡܩܝܼܡ ܐ̄ܢܵܐ ܟܵܗܢܵܐ ܢܚܲܣܸܐ ܥܲܠ ܝܑܼܣܪܵܝܹܠ : ܐܲܢ̄ܬ݁ ܦܲܩܸܕܲܝܗܝ ܗܵܠܹܝܢ ܡܸܠܹ̈ܐ ܕܐܵܡܲܪ ܐ̄ܢܵܐ ܠܵܟ̣ : pb. 75 ܢܕܲܟܸܐ ܢܲܦ̮ܫܹܗ ܡ̣ܢ ܟܠ ܒܝܼ̈ܫܵܢ ܩܲܕܝܼܫܵܐܝܼܬܼ ܀ ܘܠܵܐ ܐܸܚܙܸܐ ܒܹܗ ܥܵܘ̣ܠܵܐ ܘܪܘܼܫܥܵܐ ܒܚܲܕܼ ܡ̣ܢ ܐܸܣܟܲܝܡ : ܘܠܵܐ ܢܸܩܪܘܿܒ̣ ܠܹܗ ܢܸܟ̣ܠܵܐ ܣܲܢܝܵܐ ܘܢܸܨܛܲܐܸܐ ܒܹܗ ܀ ܗܵܠܹܝܢ ܡܸ̈ܠܹܐ ܐܸܬܼܡܲܠܲܠܹܝ̈ܢ ܡ̣ܢ ܐܲܠܵܗܵܐ : ܘܲܫܡܲܥ̣ ܡܘܼܫܹܐ ܟܠ ܕܐܸܡܲܪ ܠܹܗ ܒܚܘܼܒܵܐ ܪܲܒܵܐ ܀ ܩ̣ܪܵܐ ܗ̄ܘ̣ܵܐ ܡܘܼܫܹܐ ܠܐܲܗܪܘܿܢ ܐܲܚܘܼܗܝ ܘܠܹܐܠܝܼܥܵܙܲܪ : ܘܡܲܠܸܠ̣ ܥܲܡܗܘܿܢ ܡܸ̈ܠܹܐ ܕܚܲܫܵܐ ܘܲܕܼܟܲܪܝܘܼܬܼܵܐ ܀ ܐܘܼܪܚܵܐ ܢܸܦܠܲܬ݀ ܠܝܼ ܘܠܵܟ̣ ܐܲܗܪܘܿܢ ܘܠܹܐܠܝܼܥܵܙܲܪ : ܕܡܵܪܝܵܐ ܐ̄ܡܸܪ ܠܝܼ ܕܐܲܟ̣ܚ̄ܕܼܵܐ ܢܸܣܲܩ ܠܗܘܿܪ ܛܘܼܪܵܐ ܀ ܕܒܲܪ ܗ̄ܘ̣ܵܐ ܐܸܢܘܿܢ ܡܘܼܫܑܹ ܠܐܲܗܪܘܿܢ ܘܠܹܐܠܝܼܥܵܙܲܪ : ܘܲܢܦܲܩ̣ܘ ܕܢܸܪܕܘܿܢ ܠܗܵܘ̇ ܗܘܿܪ ܛܘܼܪܵܐ ܐܲܝܟ̣ ܕܐܸܬܼܦܲܩܲܕܼ (Sic)܀ ܡܲܢܲܥ̣ܘ ܘܲܡܛ̣ܵܘ ܥܲܠ ܪܹܫ ܛܘܼܪܵܐ ܐܲܟ̣ܡܵܐ ܕܝܼܠܸܦ̣ܘ : ܘܫܲܪܝܼ ܡܘܼܫܹܐ ܕܲܢܠܲܒܸܒ̣ ܗ̄ܘ̣ܵܐ ܠܐܲܗܪܘܿܢ ܐܲܚܘܼܗܝ ܀ ܐܲܟ̣ܡܵܐ ܕܗܵܠܹܝܢ ܐܵܡܲܪ ܗ̄ܘ̣ܵܐ ܠܹܗ ܐܲܚܵܐ ܠܐܲܚܘܼܗܝ : ܒܚܲܫܵܐ ܪܲܒܵܐ ܘܲܒ̣ܟܲܪܝܘܼܬܼܵܐ ܕܐܸܚܕܲܬ݀ ܐܸܢܘܿܢ ܀ ܐܵܡܲܪ ܡܘܼܫܹܐ ܐܸܓ̣ܠܸܐ ܠܵܟ̣ ܐܵܚ ܐ̄ܪܵܙܵܐ ܕܐܝܼܬܼ ܠܝܼ : ܘܲܕܼܠܵܐ ܐܸܓ̣ܠܹܝܘܗܝ ܫܲܪܝܼܪܵܐܝܼܬܼ ܦܘܼܪܣܵܐ ܠܵܐ ܐܝܼܬܼ ܀ ܐܲܝܟ̣ ܗܲܕܵܡܵܐ ܕܢܲܩܝܼܦ ܚܲܒ̣ܪܹܗ ܠܝܼ ܢܲܩܝܼܦ ܐܲܢ̄ـܬ݁ : ܘܲܠܓ̣ܵܘ ܡܸܨܪܹܝܢ ܐܲܝܟ̣ ܚܲܕܼ ܥܲܠܢܲܢ ܕܡܵܪܝܵܐ ܦܩܲܕܼ ܠܲܢ ܀ ܐܵܦ ܬܸܕܼܡܪ̈ܵܬܼܵܐ ܐܲܝܟ̣ ܚܕܼܵܐ ܣܥܲܪܢܲܢ ܒܹܝܬܼ ܡܸܨܪ̈ܵܝܹܐ : ܟܲܕܼ ܩܵܐܹܡ ܗ̄ܘܹ̇ܝܬܼ ܠܘܼܩܒܲܠ ܦܸܪܥܘܿܢ ܐܲܢ̄ܬ݁ ܥܲܕܲܪܬܵܢܝ ܀ ܘܟܲܕܼ ܐܸܫܬܲܚܠܲܦ ܚܘܼܛܪܵܐ ܠܚܸܘܝܵܐ ܐܲܢ̄ܬ݁ ܐܲܪܡܝܼܬܵܝܗܝ : pb. 76 ܟܲܕܼ ܚܲܪܵܫܹ̇ܐ ܩܵܡ̣ܘ ܗ̄ܘ̣ܵܘ ܠܘܼܩܒܲܠܝ ܐܲܝܟ̣ ܚܲܕܼ ܗ݀ܘܲܝܢܲܢ ܀ ܘܟܲܕܼ ܚܘܼܛܪ̈ܲܝܗܘܿܢ ܗܘ݀ܵܘ ܬܲܢܝܼ̈ܢܹܐ ܩܲܪܝܼܒ̣ܝܼܢ ܗ̄ܘܲܝܢ : ܠܵܐ ܐܲܪܚܸܩܢܲܢ ܚܲܕܼ ܡ̣ܢ ܚܲܒ̣ܪܹܗ ܒܹܝܬܼ ܡܸܨܪ̈ܵܝܹܐ ܀ ܘܐܸܬ݀ܵܐ ܡܵܘܬܵܐ ܘܗܵܐ ܦܵܪܹܫ ܠܲܢ ܚܲܕܼ ܡ̣ܢ ܚܲܒ̣ܪܹܗ : ܘܦܘܼܩܕܵܢ ܡܵܪܝܵܐ ܢܸܫܬܲܡܠܸܐ ܒܲܢ ܐܲܝܟ̣ ܨܸܒ̣ܝܵܢܹܗ ܀ ܦܪܲܥܬܵܢܝ ܐܲܗܪܘܿܢ ܚܘܼ̈ܒ̣ܠܹܐ ܛܵܒܹ̈ܐ ܐܲܟ̣ܡܵܐ ܕܘܵܠܹ̇ܐ : ܘܫܲܡ̣ܠܝܼܬ݁ ܨܹܐܕܲܝ ܚܘܼܒܵܐ ܕܐܲܚܵܐ ܕܠܲܝܬ݁ ܒܹܗ ܡܘܼܡܵܐ ܀ ܘܗܵܫܵܐ ܐܲܗܪܘܿܢ ܚܵܘܒܲܬܼ ܓܵܘܵܐ ܥܸܪܨܲܬ݀ ܥܠܲܝܟ : ܘܲܕܼܠܵܐ ܬܸܫܬܸܐ ܟܵܣܹܗ ܕܡܵܘܬܵܐ ܦܘܼܪܣܵܐ ܠܵܐ ܐܝܼܬܼ ܀ ܗܵܘ̇ ܐܸܫܛܵܪܵܐ ܕܐܲܪܦܝܼ ܐܵܕܼܵܡ ܗܵܐ ܐܸܬ݀ܵܐ ܠܹܗ : ܘܐܲܚܵܐ ܠܐܲܚܘܼܗܝ ܠܵܐ ܡܨܸܐ ܦܵܪܹܩ ܐܲܟ̣ܡܵܐ ܕܲܟ̣ܬܼܝܼܒ̣ ܀ ܘܗܵܫܵܐ ܐܲܗܪܘܿܢ ܠܵܐ ܬܸܟ̣ܪܸܐ ܠܵܟ̣ ܕܲܡܛ̣ܵܐ ܩܸܨܵܐ : ܘܠܵܐ ܢܸܗܘܸܐ ܒܵܟ̣ ܚܲܕܼ ܪܸܥܝܵܢܵܐ ܕܲܟ̣ܡܝܼܪܘܼܬܼܵܐ ܀ ܚܙܝܼ ܠܵܐ ܬܸܗܘܸܐ ܢܘܼܟ̣ܪܵܝ ܠܡܵܪܝܵܐ ܒܥܸܠܼܲܬܼ ܥܵܩܬܼܵܐ : ܕܠܲܝܬ݁ ܒܝܼܠܝܼ̈ܕܹܐ ܕܠܵܐ ܛܵܥܹ̇ܡ ܠܹܗ ܠܟ̣ܵܣܹܗ ܕܡܵܘܬܵܐ ܀ ܐܵܕܼܵܡ ܛܲܥ̣ܡܹܗ ܘܗܵܐ ܡܸܬܼܝܲܒܲܠ ܥܠ ܕܵܪ̈ܝܼܢ : ܠܵܐ ܬܸܟ̣ܪܸܐ ܠܵܟ̣ ܕܲܒ̣ܪܵܟ̣ ܩܵܐܹ̇ܡ ܟܵܗܢܵܐ ܚܠܵܦܲܝܟ ܀ ܡܵܪܝܵܐ ܨܒ̣ܵܐ ܒܹܗ ܒܛܲܠܝܵܐ ܕܢܸܥܘܿܠ ܢܸܠܒ݁ܘܿܟ̣ ܕܘܼܟ݁ܬܼܵܟ̣ : ܗܘ݀ ܐܸܡܲܪ ܠܝܼ ܕܐܹܠܝܼܥܵܙܲܪ ܢܟܲܗܸܢ ܚܠܵܦܲܝܟ ܀ ܗܵܝܕܹܝܢ ܡܵܪܝܵܐ ܪܡܲܙ ܠܹܗ ܠܡܘܼܫܹܐ ܟܲܕܼ ܐܵܡܲܪ ܠܹܗ : ܕܡܘܿܢ ܩܵܐܹ̇ܡ ܐܲܢ̄ܬ݁ ܩܪܘܿܒ̣ ܐܲܫܠܲܚܲܝܗܝ ܠܐܲܗܪܘܿܢ ܐܲܚܘܼܟ̣ ܀ ܐܲܪܝܼܡ ܡܸܢܹܗ ܠܒ̣ܘܼ̈ܫܲܝ ܩܘܼܕܼܫܵܐ ܕܒܹܝܬܼ ܟܘܼܡܪܘܼܬܼܵܐ : pb. 77 ܘܐܲܠܒܸܫ ܐܸܢܘܿܢ ܠܐܹܠܝܼܥܵܙܲܪ ܟܵܗܢܵܐ ܕܲܓ̣ܒ̣ܝܲܬܼ ܀ ܐܲܪܝܼܡ ܡܸܢܹܗ ܟ̱ܠܹܗ ܛܲܟ̣ܣܵܐ ܕܲܒ̣ܢܲܝ̈ ܠܹܘܝܼ : ܘܥܲܪܛܸܠ ܐܲܫܠܲܚ ܠܐܲܚܘܼܟ̣ ܐܵܙܹ̇ܠ ܠܘܼܩܒܲܠ ܡܵܘܬܵܐ ܀ ܥܲܪܛܸܠ ܩܵܡ̣ ܗ̄ܘ̣ܵܐ ܐܲܒ̣ܘܼܟ̣ 1 : ܐܵܕܼܵܡ ܒܹܝܬܼ ܐܝܼܠܵܢܹ̈ܐ : ܘܐܲܢ̄ܬ݁ ܐܲܫܠܲܚܲܝܗܝ ܡ̣ܢ ܟܘܼܡܪܘܼܬܼܵܐ ܘܲܫܪܵܝܗܝ ܐܵܙܹ̇ܠ ܀ ܥܲܠ̣ ܠܹܗ ܠܥܵܠܡܵܐ ܩܲܕܝܼܫܵܐܝܼܬܼ ܟܲܕܼ ܠܵܐ ܡܟܲܬܲܡ : ܘܲܕܼܠܵܐ ܚܛ̣ܵܐ ܠܝܼ ܩܲܕܝܼܫܵܐܝܼܬܼ ܕܵܒܲܪ ܐ̄ܢܵܐ ܠܹܗ ܀ ܩ̣ܪܸܒ̣ ܗ̄ܘ̣ܵܐ ܡܘܼܫܹܐ ܠܘܼܩܒܲܠ ܐܲܚܘܼܗܝ ܐܲܝܟ̣ ܕܐܸܬܼܦܲܩܲܕܼ : ܘܲܚ̣ܙܵܝܗܝ ܐܲܗܪܘܿܢ ܕܐܵܬܹ̇ܐ ܠܩܘܼܒ̣ܠܹܗ ܘܐܲܪܟܸܢ ܪܹܫܹܗ ܀ ܝܲܗ̄ܒ̣ ܗ̄ܘ̣ܵܐ ܢܲܦ̮ܫܹܗ ܐܲܗܪܘܿܢ ܟܵܗܢܵܐ ܢܸܫܬܲܠܲܚ ܗ̄ܘ̣ܵܐ : ܡܵܐ̇ܢܲܝ ܟܵܗܢܵܐ ܘܗܵܝܕܹܢ ܐܵܙܹ̇ܠ ܠܥܵܠܡܵܐ ܚܲܕܼܬܼܵܐ ܀ ܩ̣ܪܸܒ̣ ܗ̄ܘ̣ܵܐ ܡܘܼܫܹܐ ܘܐܲܪܡ̣ܝܼ ܐܝܼܕܼܵܘ̈ܗܝ ܠܥܸܠ ܡ̣ܢ ܪܹܫܹܗ : ܘܲܩܦܲܠ̣ ܡܸܢܹܗ ܟܠܝܼܠܵܐ ܕܫܘܼܒ̣ܚܵܐ ܘܝܲܗܒܹܗ ܠܲܒ̣ܪܹܗ ܀ ܘܐܲܪܝܼܡ ܡܸܢܹܗ ܟܲܠܘܵܐ ܪܚܝܼܡܬܵܐ ܗܵܝ̇ ܕܲܬܼܠ̣ܵܐ ܗ̄ܘ̣ܵܐ : ܘܝܲܗ̣ܒܵܗ̇ ܠܲܒ̣ܪܹܗ ܕܢܸܥܘܿܠ ܢܩܘܼܡ ܥܲܠ ܬܸܫܡܸܫܬܹܗ ܀ ܐܲܪܝܼܡ ܡܸܢܹܗ ܦܸܕܬܵܐ ܕܲܠܝܼܒ̣ܫ ܐܵܦ ܡܲܨܢܲܦܬܼܵܐ : ܘܐܲܠܒܸ݁ܫ̣ ܐܸܢܘܿܢ (Sic) ܠܐܹܠܝܼܥܵܙܲܪ ܩܘܼܕܼܡܲܬܼ ܐܲܒ̣ܘܼܝ ܀ ܩܵܐܹ̇ܡ ܐܲܗܪܘܿܢ ܚܵܐܲܪ ܗ̄ܘ̣ܵܐ ܒܹܗ ܕܲܡܫܲܠܲܚ ܠܹܗ : ܘܠܵܐ ܡܸܬ݁ܬ݁ܥܝܼܩ ܗ̄ܘ̣ܵܐ ܕܲܡܪܝܼܡ ܡܸܢܹܗ ܠܒ̣ܘܼ̈ܫܲܝ ܩܘܼܕܼܫܵܐ ܀ ܐܸܫܬܲܠܲܚ ܗ̄ܘ̣ܵܐ ܘܲܗܘ݀ܵܐ ܥܲܪܛܸܠ ܡ̣ܢ ܟܘܼܡܪܘܼܬܼܵܐ : ܘܲܩ̣ܪܸܒ̣ ܛܲܠܝܵܐ ܘܩܲܒܸ݁ܠ̣ ܐ̄ܪ̈ܵܙܹܐ ܕܒܹܝܬܼ ܐܲܠܵܗܵܐ ܀ pb. 78 ܘܩܵܐܹ̇ܡ ܐܲܗܪܘܿܢ ܘܚܵܐܲܪ ܗ̄ܘ̣ܵܐ ܒܹܗ ܒܲܒ̣ܪܹܗ ܗܵܝܕܹܝܢ : ܕܲܠܒ̣ܝܼܫ ܢܲܚܬܵܘ̈ܗܝ ܘܲܙܗܸܐ ܩܵܐܹ̇ܡ ܐܲܝܟ̣ ܠܹܘܵܝܵܐ ܀ ܚܵܐܲܪ ܗ̄ܘ̣ܵܐ ܒܹܗ ܒܟ̣ܵܗܢܵܐ ܛܲܠܝܵܐ ܘܟ̣ܘܼܡܪܵܐ ܙܲܗܝܵܐ : ܘܚܵܕܹܐ ܠܩܘܼܒ̣ܠܹܗ ܘܲܦܨܝܼܚ ܠܸܒܹ݁ܗ ܕܲܗܘ݀ܵܐ ܚܠܵܦܵܘܗܝ ܀ ܠܒ̣ܝܼܫ ܗ̄ܘ̣ܵܐ ܟܠܝܼܠܵܐ ܘܦܸܪܬܼܵܐ ܘܟܲܠܘܵܐ ܥܲܡ ܡܲܨܢܲܦܬܼܵܐ : ܘܲܠܒ̣ܝܼܫ ܐܸܣܛܠܵܐ ܐܵܦ ܗܸܡܝܵܢܵܐ ܠܥܸܠ ܡ̣ܢ ܟܠܗܘܿܢ ܀ ܘܲܦܪܵܙܘܿܡܵܐ ܘܙܲܓܹ̈ܐ ܕܕܲܗܒ̣ܵܐ ܕܲܣܕܼܝܼܪܝܼܢ ܒܹܗ : ܐܵܦ ܪ̈ܘܼܡܵܢܹܐ ܬܪܸܥܣܲܪ ܕܨܵܝ̇ܪܝܼܢ ܐ̄ܪܵܙܵܐ ܪܲܒܵܐ ܀ ܒܲܕܼܡܘܼܬܼ ܚܲܬܼܢܵܐ ܠܒܹܝܬܼ ܡܸܫܬܘܼܬܼܵܐ ܐܸܨܛܲܒܲܬܼ ܗ̄ܘ̣ܵܐ : ܗܵܢܵܐ ܛܲܠܝܵܐ ܕܢܸܗܘܸܐ ܟܵܗܢܵܐ ܒܡܲܫܟܲܢ ܙܲܒ̣ܢܵܐ ܀ ܘܟܲܕܼ ܩܵܝ̇ܡܝܼܢ ܗ̄ܘ̣ܵܘ ܐܲܚܹ̈ܐ ܬܪ̈ܲܝܗܘܿܢ ܥܲܠ ܪܹܫ ܛܘܼܪܵܐ : ܘܲܫܠܝܼܚ ܐܲܗܪܘܿܢ ܒܲܕܼܡܘܼܬܼ ܐܵܕܼܵܡ ܒܹܝܬܼ ܐܝܼܠܵܢܹ̈ܐ ܀ ܘܐܹܠܝܼܥܵܙܲܪ ܠܒ̣ܝܼܫ ܟܘܼܡܪܘܼܬܼܵܐ ܕܒܹܝܬܼ ܐܲܠܵܗܵܐ : ܘܩܵܐܹ̇ܡ ܡܘܼܫܹܐ ܘܬܼܵܟܹ݁ܣ ܪ̈ܲܚܡܵܘܗܝ ܕܠܵܐ ܢܸܒ̣ܟܸܐ ܗ̄ܘ̣ܵܐ ܀ ܘܡܲܢ̣ܘܼ ܕܐܝܼܬܼ ܠܹܗ ܠܸܒܵܐ ܕܟܹܐܦܵܐ ܘܠܵܐ ܒܵܟܹ̇ܐ ܗ̄ܘ̣ܵܐ : ܕܚܵܐܲܪ ܚܵܙܹ̇ܐ ܠܐܲܗܪܘܿܢ ܕܲܫܠܝܼܚ ܘܩܵܪܹܒ̣ ܕܲܢܡܘܼܬܼ ܀ ܡܲܢ̣ܘܼ ܕܲܚ̣ܙܵܝܗܝ ܕܲܫܠܝܼܚ ܘܩܵܐܹ̇ܡ ܡ̣ܢ ܟܵܗܢܘܼܬܼܵܐ : ܘܠܵܐ ܡܲܝܬܸܐ ܗ̄ܘ̣ܵܐ ܬܲܦܹ̈ܐ ܕܕܸܡ̈ܥܹܐ ܡ̣ܢ ܒܵܒ̣ܵܬܹ̈ܗ ܀ ܡܵܪܝ ܐܲܦܪܹܝܡ . ܪܡܲܙ ܠܹܗ ܡܵܪܝܵܐ ܠܒܲܪ ܥܲܡܪܲܡ : ܕܡܘܿܢ ܩܵܐܹ̇ܡ ܐܲܢ̄ܬ݁ ܐܘܿ ܡܘܼܫܹܐ ܩܪܘܿܒ̣ ܗܲܒ̣ ܠܹܗ ܫܠܵܡܵܐ ܠܐܲܚܘܼܟ̣ : ܘܲܫܪܝܼܘܗܝ ܐܵܙܹ̇ܠ ܠܐܵܘܵܢܹܗ . ܕܗܵܐ ܓܹܝܪ ܩܵܐܹ̇ܡ ܡܲܠܲܐܟ̣ܵܐ : ܘܚܵܐܲܪ ܠܵܟ̣ ܕܠܸܐܡܲܬܼܝ ܬܸܫܪܹܝܘܗܝ . pb. 79 ܘܐܸܠܵܐ ܝܵܗ̇ܒܲܬ݁ ܠܹܗ ܫܠܵܡܵܐ : ܠܵܐ ܕܵܒܲܪ ܠܹܗ ܡܲܠܲܐܟ̣ܵܐ . ܐܸܠܵܐ ܬܸܫܪܹܝܘܗܝ ܐܘܿ ܡܘܼܫܹܐ : ܠܵܐ ܡܸܫܬܲܠܲܛ ܒܹܗ ܡܵܘܬܵܐ . ܩܪܘܿܒ̣ ܠܵܟ̣ ܡܘܼܫܹܐ ܘܥܲܡܸܨܲܝܗܝ : ܕܣܲܓܝܼ ܐܵܘܚܲܪܬ݁ ܥܲܠ ܛܘܼܪܵܐ . ܕܠܵܐ ܢܸܥܒܸ݁ܕܼ ܥܲܡܵܐ ܦܬܲܟ̣ܪܵܐ : ܕܢܸܣܓܘܿܕܼ ܠܹܗ ܐܲܝ̣ܟ̣ ܕܲܥܝܵܕܼܵܐ . ܐܵܡܲܪ ܡܘܼܫܹܐ ܠܐܲܠܵܗܵܐ : ܐܲܝܟܲܢ ܐܸܩܪܘܿܒ̣ ܐܹܥܲܨܝܼܘܗܝ . ܕܩܵܐܹܡ ܘܲܡܡܲܠܸܠ 2 : ܥܲܡܝ : ܐܲܝܟܲܢ ܡܲܨܝܵܐ ܕܢܸܬܼܥܲܡܲܨ . ܐܵܡܲܪ ܠܹܗ ܡܵܪܝܵܐ ܠܡܘܼܫܹܐ : ܐܲܢ̄ܬ݁ ܗܲܒ̣ ܠܹܗ ܫܠܵܡܵܐ ܒܲܠܚܘܿܕܼ . ܘܡܸܚܕܼܵܐ ܐܵܬܹ̇ܐ ܡܲܠܲܐܟ̣ܵܐ : ܘܢܵܣܹ̇ܒ̣ ܢܲܦ̮ܫܹܗ ܡ̣ܢ ܦܲܓ̣ܪܹܗ . ܘܟܲܕܼ ܩܵܐܹ̇ܡ ܗ̄ܘ̣ܵܐ ܒܲܪ ܥܲܡܪܲܡ : ܘܲܡܡܲܠܸܠ ܥܲܡ ܐܲܠܵܗܵܐ . ܘܲܩ̣ܪܸܒ̣ ܛܲܠܝܵܐ ܨܹܝܕܼ ܐܲܒ̣ܘܼܗܝ : ܘܐܲܪܟܸܢ ܪܹܫܹܗ ܘܲܣ̣ܓܸܕܼ ܠܹܗ . ܘܐܲܟ̣ܡܵܐ ܕܗܵܠܹܝܢ ܐܵܡܲܪ ܗ̄ܘ̣ܵܐ : ܐܹܠܝܼܥܵܙܲܪ ܨܹܝܕܼ ܐܲܒ̣ܘܼܗܝ . ܕܫܲܟܸܢ ܠܝܼ ܐܵܒ̣ܝ ܒܘܼܪ̈ܟܵܬܼܵܐ : ܘܟܸܢ ܐܵܙܹ̇ܠ ܐܲܢ̄ܬ݁ ܡ̣ܢ ܨܹܐܕܲܝ . ܗܵܝܕܹܝܢ ܦܬܲܚ̣ ܦܘܼܡܹܗ ܐܲܒ̣ܘܼܗܝ : ܘܲܬܼܠ̣ܵܐ ܥܲܝܢܵܘ̈̈ܝ ܠܲܫܡܲܝܵܐ . ܘܲܒ̣ܕܸܡ̈ܥܹܐ ܘܲܒ̣ܚܸܢ̈ܓ̣ܵܬܼܵܐ : ܨܠܘܿܬܼܵܐ ܩܲܪܸܒ̣ ܠܐܲܠܵܗܵܐ . ܐܲܠܵܗܵܐ ܕܩܵܡܹ̇ܬܼ ܩܘܼܕܼܡܵܘܗܝ : ܒܕܲܟ̣ܝܘܼܬܼܵܐ ܘܩܲܕܝܼܫܘܼܬܼܵܐ . ܗܘ݀ ܢܒܲܪܸܟ̣ ܒܹܪܝ ܛܲܠܝܘܼܬܼܵܟ̣ : ܘܢܸܬ݁ܠܵܟ̣ ܒܪ̈ܲܚܡܹܐ ܩܕܼܵܡ ܥܲܡܵܐ . ܒܪܵܐ ܕܲܥܬܼܝܼܕܼ ܕܢܸܗܘܸܐ ܝܲܠܕܵܐ : ܘܢܸܦܪܘܿܩ ܥܲܠܡܹ̈ܐ ܒܛܲܝܒ݁ܘܼܬܹܗ . ܗܘ݀ ܢܸܬܸ݁ܠ ܠܵܟ̣ ܕܘܼܒܵܪܹ̈ܐ : ܕܲܡܪܲܥܹܝܢ ܠܐܲܠܵܗܘܼܬܼܵܐ . ܓܲܢ̄ܒܵܪܵܐ ܕܲܒܝܲܕܼ ܪܸܡܙܹܗ : ܐ̄ܬ݀ܵܐ ܟܠ ܡܸܕܸܡ ܠܲܗܘܵܝܵܐ . ܗܘ݀ ܢܸܬܸܠ ܠܵܟ̣ ܪܸܥܝܵܢܵܐ : ܕܡܸܬܼܪܲܥܸܐ ܒܹܗ ܐܲܠܵܗܵܐ . ܕܲܝܵܢܵܐ ܕܐܵܬܹ̇ܐ ܕܵܐܹ̇ܢ : ܒܚܲܪܲܬܼ ܙܲܒ̣ܢܹ̈ܐ ܒܸܪ̈ܝܵܬܹܗ . pb. 80 ܗܘ݀ ܢܸܬܸ݁ܠ ܠܵܟ̣ ܒܟ̣ܠ ܥܸܕܵܢ : ܬܫܲܡܸܫ ܩܘܼܕܼܡܵܘܗܝ ܙܲܗܝܵܐܝܼܬܼ . ܗܵܘ̇ ܕܫܲܟܸܢ ܠܝܼ ܟܵܗܢܘܼܬܼܵܐ : ܘܩܵܡܲܬܼ ܩܘܼܕܼܡܵܘܗܝ ܙܲܗܝܵܐܝܼܬܼ . ܗܘ݀ ܢܸܬܸ݁ܠ ܠܵܟ̣ ܕܲܬܼܚܲܣܸܐ : ܚܛܵܗܹ̈ܐ ܘܚܵܘ̈ܒܹܐ ܕܡܲܫܪܝܼܬܼܵܐ . ܘܢܸܗܘܸܐ ܡܩܲܒܸ݁ܠ ܡ̣ܢ ܐܝܼܕܲܝ̈ܟ : ܥܸܛܪܵܐ ܕܲܟ̣ܝܵܐ ܘܩܲܕܝܼܫܵܐ . ܘܩܘܼܪܒܵܢܵܐ ܕܗܲܝܡܵܢܘܼܬܼܵܐ : ܕܲܒ̣ܕܲܟ̣ܝܼܘܼܬܼܵܐ ܡܸܬܼܩܲܪܲܒ̣ . ܡܵܪܝܵܐ ܕܝܲܗ̄ܒ̣ ܠܹܗ ܟܵܗܢܘܼܬܼܵܐ : ܠܡܲܠܟ݁ܝܼܙܕܸܩ ܟܵܗܢܵܐ ܪܲܒܵܐ . ܗܘ݀ ܢܸܬܸܠ ܠܵܟ̣ ܫܘܼܡܠܵܝܵܐ : ܒܕܲܪܓ̣ܵܐ ܕܩܲܒܸ݁ܠܬ݁ ܝܵܘܡܵܢܵܐ . ܚܲܝܠܵܐ ܕܠܲܒ̣ܫܘܼܗܝ ܥܸܠܵܝܹ̈ܐ : ܒܬܸܫܡܸܫܬܵܐ ܕܢܘܼܪܵܐ ܘܪܘܼܚܵܐ . ܬܸܙܕܲܗܸܐ ܒܵܗ̇ ܒܬܸܫܡܸܫܬܵܐ : ܘܬܸܙܟܸ݁ܐ ܠܟ̣ܠܗܹܝܢ ܒܝܼ̈ܫܵܬܼܵܐ . ܛܵܒ̣ܵܐ ܕܲܡܠܸܐ ܒܘܼܪ̈ܟܵܬܼܵܐ : ܘܲܠܪܲܚܡܵܘܗܝ ܟܲܝܠܵܐ ܠܵܐ ܐܝܼܬܼ . ܗܘ݀ ܢܸܦ̮ܬܲܚ ܬܲܪܥܵܐ ܕܪ̈ܲܚܡܹܐ : ܘܲܢܦܲܢܸܐ ܠܵܟ̣ ܫܸܐ̈ܠܵܬܼܵܟ̣ . ܟܹܐܢܵܐ ܕܲܡܠܸܐ ܚܲܕܼ̈ܘܵܬܼܵܐ : ܘܟܹ̈ܐܢܹܐ ܠܹܗ ܗ̄ܘ̣ ܡܣܲܟܹܝܢ ܗ̄ܘ̣ܵܘ . ܗܘ݀ ܢܸܬܸܠ ܠܵܟ̣ ܚܲܕܼ̈ܘܵܬܼܵܐ : ܕܬܸܚܕܸܐ ܒܗܘܿܢ 3 : ܟܠܗܘܿܢ ܝܵܘܡܲܝ̈ܟ . ܠܵܟ̣ ܢܸܫܬܲܡܥܘܼܢ ܠܹܘܵܝܹ̈ܐ : ܘܲܒ̣ܝܲܕܼ ܪܸܡܙܵܟ̣ ܢܸܬ݁ܕܲܒ݁ܪܘܼܢ . ܘܢܸܕܼܚܲܠ ܥܲܡܵܐ ܡ̣ܢ ܩܘܼܕܼܡܲܝܟ : ܘܠܵܐ ܢܸܥܨܘܿܢ ܡܸܠܲܬܼ ܦܘܼܡܵܟ̣ . ܡܸܢܵܟ̣ ܢܵܣ̇ܒ݁ܝܼܢ ܢܵܡܘܿܣܹ̈ܐ : ܘܦܘܼܪܩ̈ܕܵܢܹܐ ܒܢܲܝ̈ ܝܑܼܣܪܵܝܹܠ . ܘܲܒ̣ܟ̣ܠܗܘܿܢ ܕܵܪܹ̈ܐ ܕܥܵܠܡܹ̈ܐ : ܢܸܦܘܿܩ ܛܸܒܵܗ̇ ܕܟ̣ܵܗܢܘܼܬܼܵܟ̣ . ܘܢܸܗܘܸܐ ܠܵܟ̣ ܡܵܪܝܵܐ ܠܸܘܝܵܐ : ܘܲܡܢܲܛܪܵܢܵܐ ܒܟ̣ܠܥܸܕܵܢ . ܘܗܘ݀ ܢܲܓ̣ܥܸܠ 4 : ܠܵܟ̣ ܟܵܗܢܘܼܬܼܵܐ : ܕܲܡܢܝܼܚܵܐ ܠܐܲܠܵܗܘܼܬܹܗ . ܣܲܒ̣ܪܵܐ ܛܵܒ̣ܵܐ ܢܸܗܘܸܐ ܠܵܟ̣ : ܗܘ݀ ܐܲܠܵܗܵܐ ܡܵܪܹܟܠ . ܘܢܸܬܼܪܘܿܨ ܟܠܗܘܿܢ ܚܘܼܫܵܒܲܝ̈ܟ : ܕܠܵܐ ܢܦܘܼܫܘܼܢ ܡ̣ܢ ܥܸܢܝܵܢܹܗ . pb. 81 ܗܘ݀ ܐܲܠܵܗܵܐ ܢܸܗܘܸܐ ܠܵܟ̣ : ܦܵܩܘܿܕܼܵܐ ܘܲܡܕܲܒ݁ܪܵܢܵܐ . ܒܡܸܠܲܬܼ ܦܘܼܡܹܗ ܬܸܬ݁ܕܲܒܲܪ : ܘܠܵܐ ܬܸܣܛܸܐ ܡ̣ܢ ܦܘܼܩܕܵܢܵܘ̈ܗܝ . ܦܲܠܵܚܹܗ ܐܝܼܬܲܝܟ ܗܵܫܵܐ : ܠܵܐ ܬܸܒ̣ܛܲܠ ܡ̣ܢ ܦܘܼܠܚܵܢܹܗ . ܚܙܝܼ ܠܵܐ ܬܸܣܛܸܐ ܡ̣ܢ ܐܘܼܪܚܹܗ : ܘܬܸܗܘܸܐ ܠܵܟ̣ ܐܲܝܟ̣ ܢܘܼܟ̣ܪܵܝܵܐ . ܨܠܵܘܵܬܹ̈ܗ ܕܐܲܗܪܘܿܢ ܐܲܒ̣ܘܼܟ̣ : ܢܸܗܘ̈ܝܵܢ ܠܵܟ̣ ܠܸܘܝܵܐ ܛܵܒ̣ܵܐ . ܘܗܸܢܹܝܢ ܢܸܛܪ̈ܵܢ ܗܲܠ̈ܟ̣ܵܬܼܵܟ̣ : ܩܕܼܵܡ ܐܵܪܘܿܢܹܗ ܕܐܲܠܵܗܵܐ . ܩܲܕܝܼܫܵܐ ܕܲܦܬܼܝܼܚ ܬܲܪܥܹܗ : ܠ̣̣ܠ ܕܲܒ̣ܚܘܼܒܵܐ ܩܵܪܹܐ ܠܹܗ . ܗܘ݀ ܢܩܲܒܸܠ ܒܹܪܝ ܒܘܼܪ̈ܟܵܬܼܵܟ̣ : ܘܲܨ̈ܠܵܘܵܬܼܵܟ̣ ܘܒ̣ܵܥ̈ܘܵܬܼܵܟ̣ . ܫܡܲܝܵܢܵܐ ܐܲܪܥܵܢܵܝܵܐ : ܕܲܒ̣ܪܵܘܡܵܐ ܘܥܘܼܡܩܵܐ ܐܝܼܬܼܵܘܗܝ . ܗܘ݀ ܢܸܬܸ݁ܠ ܠܵܟ̣ ܕܬܸܫܦܲܪ ܠܹܗ : ܒܲܥܒ̣ܵܕܹ̈ܐ ܕܙܲܕܝܼܩܘܼܬܼܵܐ . ܬܠܝܼܬܼܵܝܵܗ̇ ܕܐܲܠܵܗܘܼܬܼܵܐ : ܗܘ݀ ܢܸܗܘܸܐ ܠܵܟ̣ ܢܵܛܘܿܪܵܐ . ܘܲܢܢܲܛܪܵܟ̣ ܐܲܡܝܼܢܵܐܝܼܬܼ : ܒܐܝܼܡܵܡܹ̈ܐ ܘܠܲܝ̈ܠܵܘܵܬܼܵܐ . ܗܵܠܹܝܢ ܨܲܠܝܼ ܗ̄ܘ̣ܵܐ ܐܲܗܪܘܿܢ : ܥܲܠ ܛܲܠܝܵܐ ܐܹܠܝܼܥܵܙܲܪ . ܘܲܫܡܲܥ̣ ܐܲܠܵܗܵܐ ܨܠܘܿܬܹܗ : ܐܲܝܟܲܢܵܐ ܕܪܲܓ̣ ܪܸܥܝܵܢܹܗ . ܩ̣ܪܸܒ̣ ܗ̄ܘ̣ܵܐ ܡܘܼܫܹܐ ܨܹܝܕܼ ܐܲܚܘܼܗܝ : ܐܲܝܟ̣ ܕܲܦܩܲܕܼ ܠܹܗ ܐܲܠܵܗܵܐ . ܘܥܲܦܩܹܗ ܒܚܘܼܒܵܐ ܘܐܸܡܲܪ ܠܹܗ : ܙܸܠ ܢܸܗܘܸܐ ܡܵܪܝܵܐ ܥܲܡܵܟ̣ . ܕܡܵܪܝ ܝܲܥܩܘܿܒ̣ ܕܡܵܪܝ ܒܲܠܲܝ . ܐܵܡܲܪ ܡܘܼܫܹܐ ܙܸܠ ܒܲܫܠܵܡܵܐ ܐܲܚܵܐ ܕܩܘܼܫܬܵܐ ܕܲܗܘ݀ܵܐ ܨܹܐܕܲܝ ܀ ܐܵܡܲܪ ܐܲܗܪܘܿܢ ܦܘܼܫ ܒܲܫܠܵܡܵܐ ܐܲܚܵܐ ܕܠܵܐ ܢܛܲܪ ܐܲܟ݁ܬܼܵܐ ܠܐܲܚܘܼܗܝ ܀ ܐܵܡܲܪ ܡܘܼܫܹܐ ܙܸܠ ܒܲܫܠܵܡܵܐ ܟܵܗܢܵܐ ܪܚܝܼܡܵܐ ܕܒܹܝܬܼ ܐܲܠܵܗܵܐ ܀ ܐܵܡܲܪ ܐܲܗܪܘܿܢ ܦܘܼܫ ܒܲܫܠܵܡܵܐ ܐܲܚܵܐ ܪܚܝܼܡܵܐ ܕܪܲܚ̣ܡܹܗ ܡܵܪܹܗ ܀ ܐܵܡܲܪ ܡܘܼܫܹܐ ܙܸܠ ܒܲܫܠܵܡܵܐ ܟܵܗܢܵܐ ܕܐܲܣܵܩ̣ ܕܸܒ̣ܚܹ̈ܐ ܫܲܠܡܹ̈ܐ ܀ ܐܵܡܲܪ ܐܲܗܪܘܿܢ pb. 82 ܦܘܼܫ ܒܲܫܠܵܡܵܐ ܐܲܚܵܐ ܕܲܣ̣ܥܲܪ ܟܠ ܓܒܲܪ̈ܘܵܬܼܵܐ ܀ ܐܵܡܲܪ ܡܘܼܫܹܐ ܙܸܠ ܒܲܫܠܵܡܵܐ ܟܵܗܢܵܐ ܕܫܲܡ̣ܠܝܼ ܨܒ̣ܝܵܢ ܡܵܪܹܗ ܀ ܐܵܡܲܪ ܐܲܗܪܘܿܢ ܦܘܼܫܒܲܫܠܵܡܵܐ ܐܲܚܵܐ ܕܐܲܚܸܬܼ ܡܲܢܢܵܐ ܠܥܲܡܵܐ ܀ ܐܵܡܲܪ ܡܘܼܫܹܐ ܙܸܠ ܒܲܫܠܵܡܵܐ ܟܵܗܢܵܐ ܕܚܲܣܝܼ ܚܛܵܗܹ̈ܐ ܕܥܲܡܵܐ ܀ ܐܵܡܲܪ ܐܲܗܪܘܿܢ ܦܘܼܫ ܒܲܫܠܵܡܵܐ ܡܘܼܫܹܐ ܕܦܲܠܸܓ̣ ܝܲܡܵܐ ܪܲܒܵܐ ܀ ܐܵܡܲܪ ܡܘܼܫܹܐ ܙܸܠ ܒܲܫܠܵܡܵܐ ܕܠܝܼܢܲܩܝܼܦ ܗ̄ܘܲܝܬ݁ ܒܗܵܠܹܝܢ ܟܠܗܹܝܢ . ܕܡܵܪܝ ܝܲܥܩܘܿܒ̣ . ܡܸܚܕܼܵܐ ܕܢܲܫܩܹܗ ܡܘܼܫܹܐ ܠܐܲܗܪܘܿܢ ܐܲܝܟ̣ ܕܐܸܬܼܦܲܩܲܕܼ : ܫܲܢܝܲܬ݀ ܢܲܦ̮ܫܹܗ ܡ̣ܢ ܓܵܘ ܦܲܓ̣ܪܹܗ ܩܲܠܝܼܠܵܐܝܼܬܼ ܀ ܦܩܲܕܼ ܠܵܗ̇ ܡܵܪܝܵܐ ܠܢܲܦ̮ܫܵܐ ܘܫܲܢܝܲܬ݀ ܡ̣ܢ ܒܲܪ 5 : ܙܵܘܓܵܗ̇ : ܦܩܲܕܼ ܠܵܗ̇ ܠܨܸܦܪܵܐ ܘܫܸܩܠܲܬ݀ ܓܸܦܵܐ ܡ̣ܢ ܓܵܘ ܩܸܢܵܗ̇ ܀ ܦܩܲܕܼ ܠܵܗ̇ ܠܝܵܘܢܵܐ ܘܦܸܪܚܲܬ݀ ܫܲܢܝܲܬ݀ ܘܚܲܠܦܲܬ݀ ܐܲܬܼܪܵܗ̇ : ܘܦܵܫ̣ ܠܹܗ ܦܲܓ̣ܪܵܐ ܥܲܠ ܕܲܚܝܼܚܵܐ ܗܵܘ̇ ܒܲܪ ܟܝܵܬܹܗ ܀ ܡܝܼܬܼ ܗ̄ܘ̣ܵܐ ܐܲܗܪܘܿܢ ܥܲܠ ܗܘܿܪ ܛܘܼܪܵܐ ܐܲܟ̣ܡܵܐ ܕܲܟ̣ܬܼܝܼܒ̣ : ܘܩ̣ܵܡ ܗ̄ܘ̣ܵܐ ܚܠܵܦܵܘܗܝ ܟܵܗܢܵܐ ܚܲܕܼܬܼܵܐ ܢܫܲܡܸܫ ܕܘܼܟ݁ܬܹܗ ܀ ܩܵܡ̣ ܗ̄ܘ̣ܵܐ ܡܘܼܫܹܐ ܘܐܹܠܝܼܥܵܙܲܪ ܒܚܲܫܵܐ ܪܲܒܵܐ : ܘܥܲܠ ܪܹܫ ܛܘܼܪܵܐ ܐܵܬ݀ܵܐ ܕܬܲܗܪܵܐ ܐܸܬܼܚܲܙܝܲܬ݀ ܗ̄ܘ̣ܵܬܼ ܀ ܘܣܝܼܡ ܗ̄ܘ̣ܵܐ ܐܲܗܪܘܿܢ ܩܘܼܕܼܡܲܬܼ ܐܲܚܘܼܗܝ ܘܲܩܕܼܵܡ ܝܲܠܕܹܗ : ܘܲܙܗܝܼܪܝܼܢ ܗ̄ܘ̣ܵܘ ܕܠܵܐ ܬܸܗܘܸܐ ܒܗܘܿܢ ܐܵܦ ܟܲܪܝܘܼܬܼܵܐ ܀ ܐܲܝܢܵܐ ܐܲܚܵܐ ܕܲܚ̣ܙܵܐ ܠܐܲܚܘܼܗܝ ܟܲܕܼ ܡܸܬܼܥܲܦܸܐ : ܠܵܐ ܒܵܟܹ̇ܐ ܠܹܗ ܟܲܕܼ ܡܸܬܼܦܲܪܫܝܼܢ ܚܲܕܼ ܡ̣ܢ ܚܲܒ̣ܪܹܗ ܀ pb. 83 ܠܵܐ ܝܲܗ̄ܒ̣ ܡܘܼܫܹܐ ܐܲܬܼܪܵܐ ܠܥܵܩܬܼܵܐ ܕܬܸܫܬܲܠܲܛ ܒܹܗ : ܒܲܕܼܝܵܕܲܥ̇ ܗ̄ܘ̣ܵܐ ܕܥܵܠܡܵܐ ܐ̄ܚܪܹܢܵܐ ܐܝܼܬܼ ܠܐܲܠܵܗܵܐ ܀ ܩܵܐܹ̇ܡ ܛܲܠܝܵܐ ܐܹܠܝܼܥܵܙܲܪ ܘܚܵܐܲܪ ܒܐܲܒ̣ܘܼܗܝ : ܘܡܵܐ ܕܗܵܐ ܢܸܒ̣ܟܸܐ ܬܟܲܣ̣ ܗ̄ܘ̣ܵܐ ܪ̈ܲܚܡܵܘܗܝ ܘܢܵܚ̣ ܗ̄ܘ̣ܵܐ ܐܸܒ̣ܠܹܗ ܀ ܠܗܵܘ̇ ܦܘܼܩܕܵܢܵܐ ܕܲܦܩܲܕܼ ܡܵܪܝܵܐ ܢܛܲܪܘ ܬܲܡܝܼ̈ܡܹܐ : ܕܐܲܝܟ̣ ܕܐܸܬܼܦܲܩܲܕܼܘ ܗܵܟܲܢ ܫܲܡ̣ܠܝܼܘ ܥܲܠ ܪܹܫ ܛܘܼܪܵܐ ܀ ܡܝܼܬܼ ܗ̄ܘ̣ܵܐ ܐܲܗܪܘܿܢ ܘܩܵܡ̣ܘ ܕܲܢܫܲܡܫܘܼܢ ܐܲܝܟ̣ ܢܵܡܘܿܣܵܐ : ܘܐܸܬ݀ܵܐ ܡܵܪܝܵܐ ܕܥܲܡܗܘܿܢ ܢܠܵܘܹܝܘܗܝ ܠܐܲܗܪܘܿܢ ܟܵܗܢܵܐ ܀ ܘܟܲܕܼ ܩܵܝ̇ܡܝܼܢ ܗ̄ܘ̣ܵܘ ܒܲܙܡܝܼܪ̈ܵܬܼܵܐ ܕܪܘܼܚܵܐ ܫܲܪܝܼܘ : ܓܘܼ̈ܕܹܐ ܕܥܝܼܪܹ̈ܐ ܐ̄ܬܲܝ̈ ܡ̣ܢ ܪܵܘܡܵܐ ܩܲܠܝܼܠܵܐܝܼܬܼ ܀ ܦܬܲܚ̣ܘ ܗ̄ܘ̣ܵܘ ܦܘܼܡܗܘܿܢ ܠܲܡܫܲܒܵܚܘܼ ܥܲܠ ܥܲܦܪܵܢܵܐ : ܩܵܠܲܝ̈ ܬܲܗܪܵܐ ܒܗܘܼܠܵܠܲܝ̈ܗܘܿܢ ܪ̈ܘܼܚܵܢܵܝܹܐ ܀ ܐܸܬܼܚܲܠܲܛ ܗ̄ܘ̣ܵܐ ܫܘܼܒ̣ܚܵܐ ܕܥܝܼܪܹ̈ܐ ܥܲܡ ܕܐܲܪ̈ܥܵܢܹܐ : ܘܝܲܒܸܒ̣ܘ ܬܲܡܵܢ ܩܵܠܹ̈ܐ ܕܬܲܗܪܵܐ ܥܲܠ ܠܹܘܵܝܵܐ ܀ ܘܡܵܐ ܕܫܸܠܡܲܬ݀ ܠܵܗ̇ ܗܵܝ̇ ܬܸܫܡܸܫܬܵܐ ܕܲܫܡܲܝܵܢܹ̈ܐ : ܨܲܠܝܼ ܘܫܲܠܸܡ̣ ܟܵܗܢܵܐ ܚܲܕܼܬܼܵܐ ܕܲܗܘ݀ܵܐ ܡܸܢܫܹܠܝ ܀ ܐܸܬܼܠܵܘܝܼ ܗ̄ܘ̣ܵܐ ܗܵܘ̇ ܠܹܘܵܝܵܐ ܒܫܘܼܒ̣ܚܵܐ ܪܲܒܵܐ : ܘܩܲܒ̣ܪܹܗ ܡܵܪܝܵܐ ܘܡܘܼܫܹܐ ܘܛܲܠܝܵܐ ܥܲܡ ܪ̈ܘܼܚܵܢܹܐ ܀ ܥܲܦܝܘܼܗܝ ܘܩܲܒ̣ܪܘܼܗܝ ܐܲܪ̈ܥܵܢܵܝܹܐ ܘܲܫܡܲܝܵܢܹ̈ܐ : ܘܲܢܦܲܩ̣ ܪܸܡܙܵܐ ܥܲܠ ܡܲܠܲܐܟܹ̈ܐ ܠܡܸܬܼܥܲܠܵܝܘܼ ܀ ܕܪܲܫ̣ܘ ܗ̄ܘ̣ܵܘ ܫܘܼ̈ܩܹܐ ܕܫܲܠܗܹܒ̣ܝܼܬܼܵܐ ܥܲܠ ܪܹܫ ܛܘܼܪܵܐ : ܕܠܲܐܗܘܿܢ ܟܵܗܢܵܐ ܠܵܘܝܼܘ ܬܲܡܵܢ ܦܵܪܘܿܫܵܐܝܼܬܼ ܀ pb. 84 ܝܵܘܡܵܐ ܟ̱ܠܹܗ ܗ݀ܘܲܝ̈ ܥܲܠ ܛܘܼܪܵܐ ܓܘܼܕܲܝ̈ ܢܘܼܪܵܐ : ܘܝܵܘܡܵܐ ܟ̱ܠܹܗ ܡܸܬܼܢܲܒ̣ܪܲܫ ܗ̄ܘ̣ܵܐ ܒܫܲܠܗܹܒ̣ܝܼܬܼܵܐ ܀ ܒܡܵܘܬܹܗ ܕܐܲܗܪܘܿܢ ܬܗܲܪܘ ܡܲܠܲܐܟܹ̈ܐ ܥܲܠ ܪܹܫ ܛܘܼܪܵܐ : ܕܲܟ̣ܡܵܐ ܐܲܣܓܝܼ ܘܝܲܩܲܪ ܡܵܪܹܗ ܝܵܘܡܵܐ ܕܡܵܘܬܹܗ ܀ ܡܵܪܝܵܐ ܕܐܸܬ݀ܵܐ ܘܫܲܝܸܢ ܒܲܕܼܡܹܗ ܪܵܘܡܵܐ ܘܥܘܼܡܩܵܐ : ܫܲܝܸܢ ܠܥܹܕܬܵܟ̣ ܕܡܝܼܬ݁ܬ݁ ܥܲܠ ܐܲܦܹܝ̈ܗ̇ ܘܠܵܟ̣ ܬܸܫܒ݁ܘܿܚܬܵܐ ܀ ܫܠܸܡ̣ ܕܥܲܠ ܐܲܗܪܘܿܢ ܟܵܗܢܵܐ . ܫܠܸܡ̣ ܕܥܲܠ ܐܲܗܪܘܿܢ ܟܵܗܢܵܐ . ܐܒܘܢ . Sic ( ܐܲܒ̣ܘܼܟ̣ ؟. E.
                        N) ܘܡܵܠܠ̣ . Sic Sic ܢܥܓܠ . Sic ( ܢܓ̣ܥܸܠ ؟ E. N) ܒܪܬ . Sic ( ܒܪ ؟ . E. N) ܥܲܠ ܐܲܗܪܘܿܢ ܟܵܗܢܵܐ ܥܲܠ ܐܲܗܪܘܿܢ ܟܵܗܢܵܐ