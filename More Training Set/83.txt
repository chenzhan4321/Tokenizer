ܥܲܠ ܦܲܓܼܪܵܢܘܼܬܗ ܕܡܵܪܲܢ
                        ܡܫܝܼܚܵܐ ܥܲܠ ܦܲܓܼܪܵܢܘܼܬܗ ܕܡܵܪܲܢ ܡܫܝܼܚܵܐ ܥܲܠ ܦܲܓܼܪܵܢܘܼܬܗ ܕܡܵܪܲܢ ܡܫܝܼܚܵܐ pb. f.203v ܕܩܘܼܕܵܫܥܕܬܵܐ ܀ ܐ̄ܚܪܹܢܵܐ ܕܝܼܠܹܗ ܟܲܕ ܕܝܼܠܹܗ ܀ ܡܸܐܡܪܵܐ ܕܐܪܲܒܥܝܼܢ ܀ : ܕܲܥܒܝܼܕ ܠܹܗ ܥܲܠ ܦܲܓܼܪܵܢܘܼܬܗ ܕܡܵܪܲܢ ܡܫܝܼܚܵܐ ܘܠܵܚܸ̇ܡ ܠܩܘܼܕܵܫ ܥܹܕܬܵܐ ܀ ܥܘܼܢܵܝܐ ܀ : ܥܲܕܲܬ ܥܲܡܡܹ̈ܐ ܣܓܘܿܕܝ ܠܹܗ ܠܲܡܟܝܼܪܹܟܼܝ ܕܢܲܨܒܹܿܟܼܝ ܒܲܐܪܥܵܐ ܘܟܲܬܒܹ̇ܟܝ ܒܲܫܡܲܝܵܐ ܀ ܐܚ̈ܝ ܀ pb. f.203v ܕܩܘܼܕܵܫܥܕܬܵܐ ܀ ܐ̄ܚܪܹܢܵܐ ܕܝܼܠܹܗ ܟܲܕ ܕܝܼܠܹܗ ܀ ܡܸܐܡܪܵܐ ܕܐܪܲܒܥܝܼܢ ܀ : ܕܲܥܒܝܼܕ ܠܹܗ ܥܲܠ ܦܲܓܼܪܵܢܘܼܬܗ ܕܡܵܪܲܢ ܡܫܝܼܚܵܐ ܘܠܵܚܸ̇ܡ ܠܩܘܼܕܵܫ ܥܹܕܬܵܐ ܀ ܥܘܼܢܵܝܐ ܀ : ܥܲܕܲܬ ܥܲܡܡܹ̈ܐ ܣܓܘܿܕܝ ܠܹܗ ܠܲܡܟܝܼܪܹܟܼܝ ܕܢܲܨܒܹܿܟܼܝ ܒܲܐܪܥܵܐ ܘܟܲܬܒܹ̇ܟܝ ܒܲܫܡܲܝܵܐ ܀ ܐܚ̈ܝ ܀ 1 : ܥܕܬܵܐ ܡܠܝܲܬܸ ܦܘܼܪ̈ܫܵܢܹܐ 2 ܡܪܬܼ ܓܲܙܹ̈ܐ ܘܚܸܟ̈ܡܵܬܼܵܐ . 3 : ܝܘܠܦܢ̇ܐ ܕܪܕܐ ܡܸܢܵܗ̇ 4 ܚܒܸܡ ܠܐܪܒܥ ܦܸܢܝ̈ܬܐ . 5 : ܥܡܡܹ̈ܐ ܦܠܝܓܲܝ̈ ܠܫܢܹ̈ܐ 6 ܘܪ̈ܚܝܩܲܝ ܡ̣ܢ ܐܘܝܘܼܬܵܐ . 7 : ܒܚܲܕ ܢܝܼܪܵܐ ܟܕܢܲܬ̤ ܐܸܢܘܿܢ 8 ܕܡܲܠܸܦ ܚܘܼܒܵܐ ܠܛܥܘܢ̈ܘܗܝ . 9 : ܐ̄ܪܙܵܐ ܪܲܒܵܐ ܕܟܼܣܹܐ ܗ̄ܘ̣ܵܐ 10 ܡ̣ܢ ܕܪ̈ܐ ܘܡ̣ܢ ܫܪ̈ܒܬܐ . 11 : ܫܪܪܹܗ ܒܕܥܬܵܐ ܐܬܦܫܲܩ 12 ܠܥܠܝ̈ܐ ܘܲܠܬܼܚܵܬܝܹ݁ܐ . 13 : ܒܪܵܐ ܕܐܝܼܠܵܘܗܝ ܥܲܡ ܝܵܠܘܿܕܹܗ 14 ܘܟܼܣܹܐ ܘܓܼܢܝܼܙ ܐܲܟܼܘܵܬܹܗ . 15 : ܥܕܬܵܐ ܠܘܼܩܕܵܐ ܝܠܦܬܹܗ 16 ܕܐܝܼܬܝܐ ܗ̄ܘ̣ ܕܝܼܠܝܼܕ ܡ̣ܢ ܐܲܒܼܵܐ . 17 : ܪܘܼܚܵܐ ܕܐܝܼܬܵܘܗܝ ܡ̣ܢ ܐܲܒܼܵܐ 18 ܘܠܵܐ ܒܨܝܼܪ ܡܸܢܹܗ ܒܐܝܼܬܘܼܬܼܵܐ . 19 : ܒܓܼܵܘ ܥܕܬܵܐ ܦܠܓ ܥܘܼܬܼܪܹܗ 20 ܘܩܒܠܬܹܗ ܐܲܝܟ ܜܒܼܪܕܵܐ . 21 : ܒܫܸܡ ܐܲܒܼܵܐ ܘܲܒܼܪܵܐ ܘܪܘܼܚܵܐ 22 ܫܡܗܹ̈ܐ ܠܬܬܐ ܩܲܕܫܹ̈ܐ . 23 : ܩܒܠ̣ܬ ܚܲܝܠܵܐ ܘܫܘܼܠܛܢܵܐ 24 ܘܝܠܦܬ̤ ܕܚܕܼܵܐ ܗ̄ܝ̣ ܐܝܼܬܘܼܬܼܵܐ . 25 : ܚܲܕ ܐܠܗܵܐ ܡܟܪܸܙ ܗ̄ܘ̣ܵܐ 26 ܝܼܣܪܵܝܸܥ ܐܲܝܟ ܕܐܬܩܦܲܪ . 27 : ܘܥܕܬܐ ܝܠܦܬ̤ ܦܘܼܫܩܵܐ 28 ܕܬܘܕܐ ܒܩܢܘܿܡܹ̈ܐ ܠܬܵܬܼܵܐ . 29 : ܟܣܹܐ ܗ̄ܘ̣ܵܐ ܒܪܐ ܥܲܡ ܝܠܘܿܕܹܗ 30 ܡ̣ܢ ܥܠ̈ܝܐ ܘܬܸܚܬܝ̈ܐ . 31 : ܘܒܐ̄ܪ̈ܙܹܐ ܘܒܦܠܐܬ̈ܐ 32 ܢܒܝ̈ܐ ܪܸܡܙܹܗ ܐܲܟܼܬܸܒܘ ܗ̄ܘ̣ܵܘ . 33 : ܟܲܕ ܕܹܝܢ ܡܛܝܼ ܫܘܼܠܵܡܵܐ 34 ܕܙܒܼܢܵܐ ܕܦܣܝܼܡ ܒܼܝܕܲܥܬܹܗ . 35 : ܫܕܲܪ ܐܠܗܵܐ ܠܲܒܼܪܹܗ 36 ܕܢܸܐܬܹܐ ܢܚܲܕܸܬ ܬܘܩܢܲܢ . 37 : ܚܙܲܩ ܡ̣ܢ ܐܲܝܟܵܐ ܕܐܝܼܬܵܘܗܝ ܗ̄ܘ̣ܵܐ 38 ܘܐܬܐ ܠܐܝܟܵܐ ܕܐܝܼܬܼܵܘܗܝ ܗ̄ܘ̣ܵܐ . 39 : ܚܙܲܩ ܡ̣ܢ ܐܲܒܼܵܐ ܘܠܵܐ ܫܲܢܝܼ 40 : ܘܐܸܬܵܐ ܠܥܵܠܡܵܐ ܨܒܼܝܵܢܹܗ 41 : ܠܵܐ ܓܹܝܪ ܡܨܝܵܐ ܕܒܟܝܢܹܗ 42 ܡ̣ܢ ܐܬܪܐ ܠܐܲܬܪܵܬ ܢܫܢܐ . 43 : ܕܙܒܼܢܹ̈ܐ ܘܥܵܠܡܹ̈ܐ ܠܓܘ ܡܸܢܹܗ 44 ܘܠܵܐ ܚܒ̈ܫܵܢ ܠܹܗ ܒܸܪ̈ܝܬܼܵܐ . 45 : ܐܸܬܵܐ ܟܠܹܗ ܒܨܒܼܝܢܹܗ 46 ܘܩܘܝܼ ܟܠܹܗ ܒܲܟܼܝܵܢܹܗ . 47 : ܕܟܼܝܢܹܗ ܒܟܼܠܕܘܼܟ ܐܝܼܬܼܵܘܗܝ 48 ܘܨܒܝܢܹܗ ܐܙ̇ܠ ܘܐ̇ܬܐ . 49 : ܐܸܬܼܵܐ ܠܥܘܼܡܪܵܐ ܕܡܝܘ̈ܬܹܐ 50 ܕܢܚܕܬ ܨܠܡܲܢ ܕܒܼܠܝܼ . 51 : ܘܡܸܢܹܗ ܕܟܼܝܼܢܲܢ ܫܝܼܛܵܐ 52 ܥܒܕ ܠܹܗ ܢܘܣ̇ܐ ܘܥܡ̣ܪ ܒܹܗ . 53 : ܕܠܵܐ ܙܲܪܥܵܐ ܓܲܒܼܠܗ ܪܘܼܚܵܐ 54 ܒܓܼܵܘ ܟܲܪܣܵܐ ܕܠܵܐ ܙܘܼܘܵܓܼܵܐ . 55 ܕܢܚܕܸܬ ܒܹܗ ܒܸܪ̈ܝܵܬܼܵܐ . 56 ܘܢܫܝܸܢ ܒܹܗ ܥܠ̈ܝܹܐ . 57 : ܐܝܙܓܲܕܵܐ ܕܫܲܝܢܵܐ ܫܲܕܲܪ 58 ܕܒܣܒܪ ܒܛܢܹܗ ܒܐܲܪܥܵܐ . 59 : ܘܡ̣ܢ ܬܪܥܵܐ ܕܥܲܠ ܒܹܗ ܡܵܘܬܼܵܐ 60 ܥ̣ܠܘ ܚܲܝܹ̈ܐ ܘܫܲܢܝܼ ܡܵܘܝܬܼܵܐ . 61 : ܫܠܵܡ ܠܟܼܝ ܡܠܝܬ̤ ܛܲܝܒܘܼܬܼܵܐ 62 ܥܝܼܪܵܐ ܠܡܪܝܲܡ ܐܡ̣ܪ ܗ̄ܘ̣ܵܐ . 63 : ܡܵܪܝ ܥܡܟܝ ܒܲܪܬ ܡܵܝܘܬܹ̈ܐ 64 ܕܡܸܢܹܟܼܝ ܕܢ̇ܚ ܦܪܘܿܩܵܐ . 65 : ܗܵܐ ܕܘܟܬܼܵܐ ܕܐܬܬܩܠܘ ܒܗ̇ 66 ܗܪ̈ܛܝܼܩܹܐ ܚܸܪ̈ܚܹܵܐ . 67 ܘܣܡܘܼܗ̇ ܐܲܝܟ ܒܹܝܬ ܐܵܓܼܵܘܿܢܵܐ : pb. f.204r 68 ܠܬܟܬܘܼܫܵܐ ܕܫܘܼܐܵܠܲܝ̈ܗܘܿܢ . 69 : ܗܘ̤ ܠܲܡ ܡܸܠܬܼܵܐ ܐܸܫܬܲܚܠܲܦ 70 ܘܲܗܘ̤ܵܐ ܒܸܪܪܵܐ ܐܝܟ ܕܟܼܬܝܼܒ . 71 : ܘܠܵܐ ܫܩ̣ܠ ܦܓܼܪܐ ܡ̣ܢ ܡܲܪܝܲܡ 72 ܐܸܠܵܐ ܩܢܘܿܡܹܗ ܗܘ̤ܵܐ ܒܣܪܐ . 73 : ܐܢܕܹܝܢ ܡܸܠܬܼܵܐ ܐܫܬܚܠܲܦ 74 : ܡܕܝܢ ܩܲܒܸܠ ܪܘܼܟܵܒܼܵܐ 75 : ܘܐܸܢܗܘ̤ ܕܩܒܸܠ ܪܘܼܟܵܒܼܵܐ 76 : ܗܘ̤ܵܐ ܫܘܼܪܵܝܵܐ ܠܬܘܼܩܵܢܹܗ 77 : ܘܐܸܢ ܫܲܪܝܼ ܒܝܲܕ ܬܘܼܩܵܢܵܐ 78 ܫܘܹܐ ܗ̄ܘ̣ ܒܒܼܪܝܼܬܹܗ ܐܲܝܟ ܟܠܢܵܫ . 79 : ܘܒܲܫܡܵܐ ܐܝܼܬܼܵܘܗܝ ܥܵܒ̣ܘܿܕܵܐ 80 ܟܲܕ ܪܲܚܝܼܩ ܡ̣ܢ ܣܘܼܥܪ̈ܵܢܹܐ . 81 : ܗܵܢܵܐ ܓܕܘܼܦܵܐ ܢܹܗܦܘܿܟ 82 ܥܲܠ ܪܹܫܵܐ ܕܗܪ̈ܛܝܼܩܹܐ . 83 : ܕܣܕܩܘ ܢܚܬܐ ܕܬܵܘܕܝܼܬܼܵܐ 84 ܕܗܝܡܢܘܼܬܼܗܘܿܢ ܕܲܫܠܝܼܚܹ̈ܐ . 85 : ܐܙ̇ܐ ܥܛܠܝ̈ ܠܦܝܣܵܐ 86 ܘܥܘܝܼܪ̈ܲܝ ܡ̣ܢ ܒܘܼܝܵܢܵܐ . 87 : ܠܡܵܢܵܐ ܗܵܢܵܐ ܚܪܝܢܐ 88 ܘܥܲܠ ܡ̇ܢ ܗܕܐ ܡܨܘܿܬܼܵܐ . 89 : ܡܢܵܐ ܬܐܬܪܘܿܢ ܡ̣ܢ ܗܕܐ 90 ܕܬܚܫܘܿܢ ܠܐܝܼܬܝܵܐ ܕܠܵܐ ܚܐܸܫ̇ . 91 : ܘܲܠܗܘ̇ ܕ ܕܫܘܹܐ ܥܲܡ ܐܲܒܘܼܗܝ 92 ܒܪܝܼܬܼܵܐ ܕܒܣܪܐ ܬܩܪܘܢܝܗܝ . 93 : ܫܡܘܿܥܵܐ ܠܵܐ ܬܬܕܘܲܕ 94 ܘܬܬܦܠܲܓܼ ܒܐܝܠܹܝܢ ܕܫܡܲܥܬ . 95 : ܬܵܐ ܐܬܩܪܲܒܼ ܠܲܦܝܣܵܐ 96 ܘܫܡܲܥ ܘܝܼܠܲܦ ܬܲܩܢܵܐܝܼܬ . 97 : ܠܘ ܗܘ̤ ܡܠܬܐ ܐܸܫܬܚܲܠܦ 98 ܘܗܘ̤ܵܐ ܒܸܣܪܵܐ ܒܲܩܢܘܿܡܹܗ . 99 : ܐܸܠܵܐ ܡܸܠܬܐ ܠܒܸܫ ܒܸܣܪܵܐ 100 ܕܢܚܪܲܪ ܒܹܗ ܠܡܝܘ̈ܬܐ . 101 : ܠܵܘ ܗܘ̤ ܡܸܠܬܼܵܐ ܗܘ̤ܵܐ ܒܣܪܐ 102 ܐܸܠܵܐ ܕܫܩ̣ܠ ܒܪܢܫܵܐ . 103 : ܕܡܫܡܲܠܝ ܗ̄ܘ̣ܵܐ ܒܟܼܠܡܸܕܸܡ 104 ܒܦܓܼܪܐ ܘܢܦܫܵܐ ܫܲܘܝܵܐܝܼܬ . 105 : ܒܲܪܢܫܵܐ ܗ̄ܘ̣ ܕܡܢܣܲܝ ܗ̄ܘ̣ܵܐ 106 ܒܒܛܢܵܐ ܘܝܲܠܕܵܐ ܘܬܲܪܒܝܼܬܼܵܐ . 107 : ܒܟܲܦܢܵܐ ܘܨܲܗܝܵܐ ܘܲܒܼܚܲܫܵܐ 108 ܘܲܒܼܡܵܘܬܼܵܐ ܕܡܠܐ ܙܒܼܢܵܐ . 109 : ܚܛܝܼܬܼܵܐ ܕܹܝܢ ܠܵܐ ܫܠܛܬ̤ ܒܹܗ 110 ܘܦܵܘܠܘܿܣ ܣܗܲܕ ܥܠܗܕܹܐ . 111 : ܕܥܘܼܡܪܵܐ ܗ̄ܘ̣ܵܐ ܕܐܲܠܵܗܘܼܬܼܵܐ 112 ܕܒܪܘܚܩܘܼܕܫܵܐ ܡܩܲܕܫ ܗ̄ܘ̣ܵܐ . 113 : ܘܠܵܐ ܬܘܼܒܼ ܢܣܒܪ ܫܡܘܿܥܵܐ 114 ܒܗ̇ܝ ܕܩܪܝܬܹܗ ܒܲܪܢܵܫܵܐ . 115 : ܕܒܢ̈ܝܐ ܬܪܹܝܢ ܐܵܡ̇ܪܢܵܐ 116 ܐܝܟ ܡܵܐ ܕܒܼܕܵܘ ܛܵܠܘܿܡܹܐ . 117 : ܚܲܕ ܗ̄ܘ̣ ܒܪܵܐ ܒܲܪ ܐܝܼܬܘܼܬܼܵܐ 118 ܗܘ̇ ܕܫܘܹܐ ܥܲܡ ܝܵܠܘܿܕܹܗ . 119 : ܘܟܼܣܹܐ ܗ̄ܘ̣ܵܐ ܒܥܘܼܒܵܐ ܕܐܲܒܘܼܗܝ 120 ܥܕܲܡܵܐ ܠܙܲܒܼܢܵܐ ܕܡܹܐܬܼܝܬܹܗ . 121 : ܘܡܛܠ ܚܘܼܒܹܗ ܕܠܘܵܬܲܢ 122 ܫܩ̣ܠ ܒܪܢܵܫܵܐ ܡܫܠܡܢܐ . 123 : ܘܥܲܒܕܹܗ ܥܲܡ̣ܗ ܚܲܕ ܡܸܕܸܡ 124 ܒܡܵܪܘܼܬܼܵܐ ܘܲܒܼܫܘܼܠܛܵܢܵܐ . 125 : ܘܡ̣ܢ ܝܵܘܡܵܐ ܕܓܲܒܼܠܗ ܪܘܼܚܵܐ 126 ܒܓܼܵܘ ܟܲܪܣܵܐ ܕܠܵܐ ܙܘܼܘܵܓܵܐ . 127 : ܡܵܪܵܐ ܘܝܵܪܬܵܐ ܘܫܲܠܝܼܛܵܐ 128 ܒܪܵܘܡܵܐ ܘܥܘܼܡܩܵܐ ܫܲܘܝܵܐܝܼܬ . 129 : ܠܵܐ ܡܨܝܵܐ ܗ̄ܘ̣ܵܬ ܕܒܼܟܝܵܢܹܗ 130 ܢܸܬܒܩܘܿܢ ܒܹܗ ܡܵܝܘ̈ܬܹܐ . 131 : ܘܥܲܠܗܵܕܹܐ ܫܩ̣ܠ ܒܪܢܵܫܵܐ 132 ܕܢܟܣܹܐ ܙܝܼܘܹܗ ܒܐ̄ܢܫܐ . 133 : ܘܒܗܕܹܐ ܠܲܢ ܐܘܼܪܸܒܼ ܗ̄ܘ̣ܵܐ 134 ܕܟܝܢܲܢ ܫܝܼܛܵܐ ܢܠܒܲܫ . 135 : ܘܢܣܩܝܼܘܗܝ ܥܲܡܹܗ ܠܫܡܲܝܵܐ 136 ܠܐܝܼܩܵܪܵܐ ܕܡ̣ܢ ܝܡܝܼܢܹܗ . 137 : ܒܨܠܡܹܗ ܩܪ̣ܝܗܝ ܗ̄ܘ̣ܵܐ ܠܟܼܝܼܢܲܢ 138 : ܒܫܘܪܝܐ ܟܕ ܡܬܩܸܢ ܠܗ 139 : ܘܐܬܚܒܲܠ ܗܵܢܵܐ ܨܲܠܡܵܐ 140 ܒܝܲܕ ܡܸܠܟܹܗ ܕܐܵܟܸ̇ܠܩܲܪܨܵܐ . 141 ܨܒܼܵܐ ܕܹܝܢ ܗܵܫܵܐ ܒܲܚܢܵܢܹܗ . 142 ܕܲܢܚܲܕܸܬ ܨܠܡܲܢ ܕܒܼܠܝܼ . 143 : ܘܫܩ̣ܠ ܡܢܲܢ ܪܹܫܝܼܬܵܐ 144 ܘܥܠܝܗ̇ ܠܘܬܹܗ ܒܬܸܫܒܘܿܚܵܬܐ . 145 : ܗܕܐ ܗ̄ܝ̣ ܟܠܗ̇ ܬܘܕܝܼܬܲܢ 146 : ܕܡ̣ܢ ܣܦܪܹ̈ܐ ܕܪܘܼܚܵܐ ܝܠܦܢܗ̇ 147 : ܕܐܲܠܵܗܵܐ ܠܵܐ ܡܫܬܚܲܠܦ 148 ܘܠܵܐ ܢ̇ܦܠ ܬܚܬܝ ܚܫܹ̈ܐ . 149 : ܚܫܹ̈ܐ ܕܐ̄ܢܫܐ ܐܝܼܬܲܝܗܘܿܢ 150 ܕܗ̇ܘ ܚܫܘܿܫܵܐ ܒܲܪ ܓܸܢܣܲܢ . 151 : ܕܐܸܬܫܵܘܬܦ ܒܲܫܒܝܼܚ̈ܝܵܬܐ 152 ܡܸܛܠ ܚܘܼܒܵܐ ܕܢܵܣܘܿܒܹܗ . 153 : ܒܛܵܢܐ ܘܝܠܕܗ ܕܒܲܪܢܫܵܐ 154 ܥܙܘܼܪܬܵܐ ܘܕܒܼܚܹ̈ܐ ܕܒܲܪܢܫܵܐ . 155 : ܟܠܢܵܐ ܘܨܗܝܵܐ ܕܒܲܪܢܫܵܐ 156 ܠܐܘܬܼܵܐ ܘܫܢܵܬܐ ܕܒܲܪܢܫܵܐ . 157 : ܨܠܘܵܬܼܵܐ ܘܚܲܫܵܐ ܕܝܼܠܹܗ ܗܘ̤ 158 ܠܒܲܪ ܡ̣ܢ ܡܸܠܬܐ ܐܲܠܗܵܐ . 159 : ܝܼܫܘܿܥ ܛܠܝܵܐ ܪܵܒܹܐ ܗ̄ܘ̣ܵܐ 160 ܒܩܵܘܡܬܼܵܐ ܘܚܟܼܡܬܐ ܕܦܘܼܪܫܵܢܹܐ . 161 ܘܡܸܬܝܲܬܼܪ ܗ̄ܘ̣ܵܐ ܒܛܲܝܒܘܼܬܼܵܐ : pb. f.204v 162 ܠܘܵܬ ܐܠܗܵܐ ܘܐ̄ܢܫܘܼܬܼܵܐ . 163 : ܐܪܐ ܕܡܲܢ̣ܘ ܐܝܼܬܲܝܗܘܿܢ 164 ܗܠܹܵܝܢ ܟܠܗܘܿܢ ܦܘܪ̈ܫܢܹܐ . 165 : ܕܥܒܘܿܕܵܐ [ ܕ ] ܠܵܐ ܡܸܬܬܲܚܬܹܐ 166 ܐܘܕܒܪܢܫܵܐ ܒܲܪ ܓܸܢܣܲܢ . 167 : ܠܵܐ ܚܸܪ̈ܚܹܵܐ ܠܵܐ ܬܸܛܥܘܿܢ 168 : ܬܪܒܝܼܬܼܵܐ ܕܒܲܪ ܓܸܢܣܲܢ ܗ̄ܝ̣ 169 : ܕܐܬ̣ܐ ܗ̄ܘ̣ܵܐ ܠܲܓܼܡܝܼܪܘܼܬܼܵܐ 170 ܒܚܕܝܘܵܬܼܵܐ ܕܥܲܡ ܡܸܠܬܼܵܐ . 171 : ܠܵܘ ܕܒܨܝܼܪ ܗ̄ܘ̣ܵܐ ܫܘܼܠܛܵܢܹܗ 172 ܡ̣ܢ ܝܵܘܡܵܐ ܕܝܼܠܝܼܕܘܼܬܹܗ . 173 : ܐܠܵܐ ܕܗܵܕܹܐ ܦܐܝܵܐ ܗ̄ܘ̣ܵܬܼ 174 ܕܥܲܡ ܬܲܪܒܼܝܬܹܗ ܪܘܼܡܪܵܡܹܗ . 175 : ܢܐܡܲܪ ܕܹܝܢ ܥܲܠ ܢܸܣܝܘܿܢܹܗ 176 ܘܬܲܟܼܬܘܼܫܹܗ ܕܥܲܡ ܣܵܛܵܢܵܐ . 177 : ܕܒܫܘܼܠܵܡ ܐܲܪܒܥܝܼܢ ܝܵܘܡܝܼ̈ܢ 178 ܐܡ̣ܪ ܕܟܼܦܢ ܘܐܸܬܼܢܣܝܼ . 179 : ܬܵܘ ܬܲܪܓܸܡܘ ܠܲܢ ܬܲܠܗܵܕܹܐ 180 ܣܦܪܹ̈ܐ ܚܕܬ̈ܐ ܕܬܒܥܘ ܠܲܢ . 181 : ܘܦܫܩܘ ܠܲܢ ܣܘܼܟܵܠܲܝ̈ܗܘܿܢ 182 ܕܡܢܘܼ ܟܦܢܵܐ ܘܢܸܣܝܵܢܵܐ . 183 : ܗܪܟܐ ܒܫܸܬܩܵܐ ܐܬܓܘܣܘ 184 : ܘܙܩ̣ܦܘ ܨܒܥܐ ܠܲܫܪܵܪܵܐ 185 : ܕܗ̤ܝ ܓܠܝܘܼܬܹܗ ܕܩܸܪܝܵܢܵܐ 186 ܡܟܣܐ ܠܪܘܫܥܐ ܕܡܸܠܲܝ̈ܗܘܿܢ . 187 : ܠܵܐ ܓܹܝܪ ܡܲܡܪܚ ܗ̄ܘ̣ܵܐ ܒܝܼܫܵܐ 188 ܕܢܩܪܒܼ ܗ̄ܘ̣ܵܐ ܢܣܝܢܵܐ . 189 : ܠܗܘ̇ ܝܵܕܘܿܥܵܐ ܕܟܼܠܡܕܡ 190 ܕܝ̇ܕܥ ܗ̄ܘ̣ܵܐ ܕܠܵܐ ܡܸܬܼܢܲܣܹܐ . 191 : ܡܩܪܒܼ ܗ̄ܘ̣ܵܐ ܡ̣ܢ ܕܹܝܢ ܢܣܝܢܵܐ 192 ܠܗ̇ܘ ܕܩܢܸܐ ܗ̄ܘ̣ܵܐ ܗܲܕܵܡܹ̈ܐ . 193 : ܕܚ̣ܙܝܗܝ ܕܒܫܘܼܠܵܡ ܨܵܘܡܹܗ 194 ܠܡܐܟ̣ܘܠܬܐ ܐܸܬܼܪܲܓܼܪܲܓ ܗ̄ܘ̣ܵܐ . 195 : ܘܐܝܟ ܕܠܐܵܕܼܵܡ ܗ̇ܘ ܩܲܕܡܵܝܵܐ 196 : ܒܡܐܟܘܼܠܬܼܵܐ ܐܸܬܼܪܲܓܼܪܲܓܼ ܗ̄ܘ̣ܵܐ 197 ܕܚ̣ܙܵܝܗܝ ܕܠܒܝܼܫ ܠܲܟܼܝܢܹܗ . 198 : ܘܣܒܪ ܕܡܩܒܸܠ ܡܸܠܬܹܗ 199 : ܒܗܵܠܹܝܢ ܟܠܗܹܝܢ ܐܸܬܼܢܣܝܼ 200 ܒܲܪ ܓܢܣܢ ܠܵܘ ܥܵܒ̣ܘܿܕܵܐ . 201 : ܕܪܵܡ ܗ̄ܘ̣ ܟܝܢܹܗ ܕܥܵܒܼܘܿܕܵܐ 202 ܡ̣ܢ ܚܫ̈ܐ ܘܡ̣ܢ ܢܣܝܢܐ . 203 : ܠܐܹܐ ܗ̄ܘ̣ܵܐ ܡ̣ܢ ܥܲܡܠܵܐ ܕܐܘܼܪܚܵܐ 204 ܘܝܼܬܸܒ ܘܐܸܬܢܝܼܚ ܡ̣ܢ ܥܲܡܠܹܗ . 205 : ܘܫܐܠ ܡܝ̈ܐ ܠܫܡܪܝܬܐ 206 ܕܢܦܝܓ ܚܫܵܐ ܕܨܗܝܗ . 207 : ܗܪܟܵܐ ܠܐܘܬܼܵܐ ܕܒܪܢܫܵܐ 208 ܘܟܦܢܵܐ ܘܨܗܝܵܐ ܕܝܠܗ ܗܘ̣ . 209 : ܘܟܕ ܡܸܠܬܐ ܒܗ ܥܡ̇ܪ ܗ̄ܘ̣ܵܐ 210 ܗܘ̤ ܒܕܝܼܠܹܗ ܡܸܬܢܣܹܐ ܗ̄ܘ̣ܵܐ . 211 : ܒܥܸܠܬܐ ܕܡܝ̈ܬܐ ܐܲܦܢܝܼ ܗ̄ܘ̣ܵܐ 212 ܠܛܥܝܬܐ ܨܝܕ ܝܘܼܠܦܵܢܹܗ . 213 : ܘܒܝܕܥܬܵܐ ܕܐܠܗܘܼܬܹܗ 214 ܐܝܬܝ ܠܓܠܝܐ ܣܘܼܥܪ̈ܢܹܝܗ̇ . 215 : ܠܬܲܠܡܝܼܕܼܵܘ̈ܗܝ ܕܹܝܢ ܐܡ̣ܪ ܗ̄ܘ̣ܵܐ 216 ܟܕ ܩܲܪܒܘ ܠܹܗ ܡܹܐܟܘܠܬܵܐ . 217 : ܕܐܝܼܬ ܠܝܼ ܡܐܟܘܠܬܐ ܐ̄ܚܪܹܬܵܐ 218 ܕܐܲܢ̄ܬܘܿܢ ܠܵܐ ܝܕܥܝܢ ܐ̄ܢܬܘܢ ܠܵܗ̇ . 219 : ܘܟܲܕ ܡܐܟ̣ܠܬܐ ܗܕܐ ܗ̄ܘ̣ܵܬ 220 ܕܢܸܥܒܸܕ ܨܒܼܝܵܢܵܐ ܕܐܲܒܘܼܗܝ . 221 : ܕܲܢܚܵܘܹܐ ܕܟܼܡܵܐ ܪܓܼܝܼܓ ܗ̄ܘ̣ܵܐ 222 : ܠܬܝܒܘܼܬܼܵܐ ܕܚܛ̈ܝܹܐ 223 : ܕܡܸܟ ܒܣܦܝܢܬܐ ܘܲܐܥܪܘܼܗܝ 224 : ܘܩܡ ܘܟ̣ܐܐ ܒܝܲܡܵܐ ܘܫܠܝܗ 225 : ܫܲܢ̄ܬܐ ܕܡܝܘܬܵܐ ܐܝܼܬܹܝܗ̇ 226 ܘܫܠܝܗ ܕܝܡܐ ܕܥܒܘܕܐ . 227 : ܫܟܒ ܠܡ ܪܚܡܢ ܠܥܙܪ 228 ܘܚܕܐ ܐܢ̄ܐ ܕܠܵܐ ܗ̇ܘܝܬ ܬܡ̇ܢ . 229 : ܒܐ̄ܢܫܘܼܬܹܗ ܠܵܘ ܬܡ̇ܢ ܗ̄ܘ̣ܵܐ 230 ܒܐܠܗܘܼܬܹܗ ܬܡ̇ܢ ܗ̄ܘ̣ܵܐ . 231 : ܘܟܲܕ ܐܙ̇ܠ ܗ̄ܘ̣ܵܐ ܕܲܢܥܪܝܼܘܗܝ 232 ܕܡܥ̈ܐ ܕܚܫܵܐ ܡܪܕܐ ܗ̄ܘ̣ܵܐ . 233 : ܟܕ ܟܪܝܐ ܠܹܗ ܠܥܦܢܵܐ 234 ܥܲܠ ܥܦܪܢܵܐ ܒܲܪ ܓܸܢܣܹܗ . 235 : ܕܡܠ̈ܐ ܕܡܢܘ ܐܝܼܬܲܝܗܝܢ 236 ܥ̈ܛܠܵܐ ܕܛܥ̣ܘ ܡ̣ܢ ܐܘܼܪܚܵܐ . 237 : ܐܸܠܵܐ ܕܠܒܝܼܫ ܗܲܕܡܹ̈ܐ 238 ܕܡܟܣܝ ܗ̄ܘ̣ ܒܟ̣ܠܡܸܕܼܡ . 239 : ܘܒܲܪܘܼܚܵܐ ܠܲܡ ܐܸܬܥܙܲܙ 240 : ܘܒܩܠܐ ܩܪ̣ܐ ܠܥܥܙܪ 241 : ܬܵܐ ܦܘܿܩ ܡܝܼܬܼܵܐ ܘܚܙܝܼ ܠܵܟ 242 ܥܘܼܡܪܵܐ ܕܚܲܝܹ̈ܐ ܕܫܠܚܬܵܝܗܝ . 243 : ܗܪܟܵܐ ܩܵܠܵܐ ܕܥܵܒܼܘܕܵܐ ܗ̄ܘ̣ 244 ܕܲܩܪ̣ܵܐ ܠܥܥܙܲܪ ܘܲܝܼܚ̣ܵܐ . 245 : ܐܝܟ ܕܠܕܡܪ̈ܐ ܡ̣ܢ ܫܸܢܬܼܵܐ 246 ܡܩܝܼܡ ܡܝܼ̈ܬܐ ܡ̣ܢ ܕܲܚܝܼܚܵܐ . 247 : ܓܲܠܝܐܝܼܬ ܡܲܠܸܠ ܐܸܢܹܝܢ 248 : ܠܡܵܟ̈ܬܐ ܗܘ̤ ܥܲܠ ܢܦܫܹܗ 249 : ܟܕܐܡ̇ܪ ܗ̄ܘ̣ܵܐ ܠܬܲܠܡܝܼܕܵܘ̈ܗܝ 250 ܕܐܙ̇ܠ ܐ̄ܢܵܐ ܠܘܵܬ ܐܒܝܼ ܘܐܠܗܝ . 251 ܢܸܐܡܪܘܿܢ ܠܲܢ ܟܬܵܒܲܝ̈ ܒܸܕܝܵܐ . 252 : ܐܝܼܬ ܐܲܠܵܗܵܐ ܠܲܐܠܵܗܵܐ 253 ܘܥܲܒܼܘܕܵܐ ܠܐܝܬ ܓܢܝܼܵܙܐ . 254 ܕܒܼܗܠܬܹܗ ܗܘ̤ܵܐ ܟܠܡܸܕܸܡ . pb. f.205r 255 : ܐܲܠܵܗܹܗ ܩܪ̣ܵܐ ܠܐܲܠܵܗܵܐ 256 ܕܥܒܘܿܕܼܵܐ ܗ̄ܘ̣ ܕܝܼܠܹܗ ܘܲܕܟܼܠ . 257 : ܘܐܲܒܘܼܗܝ ܟܢܝܼ ܠܪܪܡܵܐ 258 ܕܫܘܐ ܠܗܕܐ ܒܛܲܝܒܘܼܬܼܵܐ . 259 : ܗܫܵܐ ܠܲܡ ܗܵܐ ܫܓܝܼܫܵܐ ܢܲܦܫܝ 260 : ܡ̣ܢ ܚܫܹ̈ܐ ܕܡܣܝܒܲܪ ܐ̄ܢܵܐ 261 : ܘܟܲܪܝܵܐ ܠܝܼ ܥܕܲܡ̇ܐ ܠܡܘܬܵܐ 262 ܡ̣ܢ ܩܫܝܘܼܬܹܗ ܕܨܲܠܝܼܒ̣ܵܐ . 263 : ܢܦܫܵܐ ܕܡ̇ܢ ܗ̣ܝ ܕܫܓܝܼܫܵܐ 264 ܚܪ̈ܚܐ ܕܠܐ ܒܘܼܝܵܢܵܐ . 265 : ܕܡܠܬܵܐ ܐܝܼܬܝܵܐ ܕܡ̣ܢ ܐܲܒܐ 266 ܗ̇ܘ ܕܫܕܐ ܥܲܡ ܝܵܠܘܕܹܗ . 267 : ܠܵܐ ܬܛܥܘܢ ܐܘ ܡܲܪ̈ܚܹܐ 268 ܐܝܬܝܵܐ ܪܵܡ ܗ̄ܘ̣ ܡ̣ܢ ܚܫܹ̈ܐ . 269 : ܚܫܹ̈ܐ ܕܐ̄ܢܫܐ ܐܝܼܬܲܝܗܘܿܢ 270 ܕܗ̇ܘ ܚܫܘܿܫܵܐ ܒܲܪ ܓܸܢܣܲܢ . 271 : ܗܵܠܹܝܢ ܕܐ̄ܢܫܐ ܐܝܼܬܝܗܹܝܢ 272 ܗܘ̇ ܕܗܘ̤ܐ ܒܪܵܐ ܒܛܲܝܒܘܼܬܼܵܐ . 273 : ܠܵܘ ܗ̄ܘ̣ܵܐ ܕܡܸܠܬܼܵܐ ܚܝܼܕܵܐ 274 ܕܐܝܼܬܵܘܗܝ ܡܡܬܘܿܡ ܥܲܡ ܐܲܒܘܼܗܝ . 275 : ܠܵܐ ܗ̄ܘ̣ܵܐ ܕܝܢ ܠܡܠܬܐ ܐܸܡ̇ܪܬ 276 ܕܩܢܐ ܒܪܘܬܐ ܒܛܝܒܘܼܬܼܵܐ . 277 : ܕܠܑܵܐ ܢܫܬܒܼܗܲܪ ܐܪܝܼܘܿܣ 278 ܕܕܿܠܡܵܐ ܠܢܝܼܫܹܗ ܚ̇ܢܐ ܐ̄ܢܐ . 279 : ܐܒܼܝ ܠܲܡ ܕܫܕܪܢܝ ܪܒ ܗ̄ܘ̣ ܡܸܢܝ 280 ܒܐܝܼܬܘܼܬܵܐ ܘܒܫܘܼܠܛܵܢܵܐ . 281 : ܠܵܐ ܙܪ̣ܩ ܗ̄ܘ̣ܵܐ ܠܥܒܝܼܕܵܐ 282 ܕܢܬܦܚܲܡ ܥܲܡ ܥܵܒܘܿܕܹܗ . 283 : ܪܲܒ ܗ̄ܘ̣ ܡܸܢܹܗ ܒܐܝܼܬܘܼܬܼܵܐ 284 ܕܟܼܝܢܹܗ ܕܠܵܐ ܫܘܪܝܵܐ ܗ̄ܘ̣ . 285 : ܘܐܲܝܢܵܐ ܕܐܝܼܬ ܠܹܗ ܫܘܼܪܵܝܐ 286 ܙܥܘܿܪ ܡ̣ܢ ܐܝܼܬܝܐ ܒܲܢܝܵܢܹܗ . 287 : ܐܝܼܬ ܠܲܢ ܗܵܟܹܝܠ ܪܲܒܟܘܼܡܪܹ̈ܐ 288 ܕܡܗܝܡܢ ܗ̄ܘ̣ ܠܥܒܘܿܕܹܗ . 289 : ܐܝܟ ܡܘܼܫܹܐ ܒܟܠܹܗ ܒܲܝܬܗ 290 ܘܝܲܬܝܼܪ ܡܸܢܹܗ ܕܒܲܪ ܥܲܡܪܲܡ . 291 : ܡܢܘܼ ܗܢܵܐ ܪܲܒܟܘܼܡܪܹ̈ܐ 292 ܘܥܒܘܿܕܹܗ ܠܡ̇ܢ ܩ̇ܪܝܢ ܐ̄ܢܬܘܿܢ . 293 : ܕܫܪܝܼܪ ܗ̄ܘ̣ ܠܹܗ ܥܲܠ ܒܲܝܬܹܗ 294 ܘܫܠܝܛ ܒܥ̇ܒܕܐ ܕܐܝܼܕܵܘ̈ܗܝ . 295 : ܪܲܒܟܘܼܡܪܹ̈ܐ ܝܫܘܼܥ ܐܝܼܬܵܘܗܝ 296 ܘܥܵܒܘܿܕܹܗ ܐܝܬܝܐ ܓܢܝܼܙܵܐ . 297 : ܘܕܗܘ̤ܵܐ ܥܘܼܡܪܵܐ ܠܒܵܪܘܿܝܵܐ 298 ܥܲܒܼܕܗ ܡܵܪܵܐ ܠܩܸܢܝܵܢܵܘ̈ܗܝ . 299 : ܚܲܕ ܠܲܡ ܐܝܼܬܼܵܘܗܝ ܡܨܝܵܐ 300 ܕܐܠܗܵܐ ܘܕܲܒܢܝ̈ܢܫܵܐ . 301 : ܒܪܢܫܵܐ ܝܼܫܘܿܥ ܕܝܼܪܸܒ 302 ܘܗܘ̤ܐ ܡܲܠܟܵܐ ܘܫܲܠܝܼܛܵܐ . 303 : ܗܪܟܵܐ ܩ̇ܪܐ ܡܸܨܥܝܵܐ 304 ܠܗ̇ܘ ܕܐܝܼܬܼܵܘܗܝ ܗ̄ܘ̣ܵܐ ܡ̣ܢ ܕܵܘܝܼܕ . 305 : ܘܗܘ̤ܵܐ ܒܡܵܘܬܹܗ ܡܨܥܝܵܐ 306 ܘܫܝܸܢ ܠܲܢ ܥܲܡ ܒܪܘܿܝܵܐ . 307 : ܡܵܘܬܵܐ ܠܲܡ ܛܥܸܡ ܒܟܼܝܢܹܗ 308 ܣܛܲܪ ܡ̣ܢ ܡܸܠܬܼܵܐ ܐܲܠܗܵܐ . 309 : ܘܟܲܕ ܡܸܠܬܐ ܒܹܗ ܥܡ̇ܪ ܗ̄ܘ̣ܵܐ 310 ܠܐ ܩܪܒ ܚܫܵܐ ܠܟܼܝܢܹܗ . 311 : ܚܫܵܐ ܘܡܵܘܬܐ ܕܚܫܘܫܵܐ ܗ̄ܘ̣ 312 ܕܩܢܹܐ ܡܵܘܬܼܵܐ ܒܲܟܼܝܼܢܹܗ . 313 : ܩܝܵܡܬܐ ܘܚ̈ܝܐ ܕܒܼܪܵܘܿܝܵܐ 314 ܕܐܝܼܬ ܠܹܗ ܚܝܹ̈ܐ ܒܲܟܼܝܢܹܗ . 315 : ܟܠܡ̇ܢ ܕܗܘ̤ܐ ܒܗ ܚܲܝܐ ܗ̄ܘ̣ 316 ܘܗܘ̤ ܝܗ̇ܒ ܚܝܹ̈ܐ ܘܢܘܼܗܪܵܐ . 317 : ܢܒܼܥܐ ܗ̄ܘ̣ ܕܡܠܹܐ ܚܲܝܘܼܬܵܐ 318 ܕܪܕܝܹܗ ܡܸܡܬܘܡ ܠܵܐ ܓܵܐܸܙ . 319 : ܠܵܐ ܓܝܪ ܙ̇ܥܪ ܒܟ̣ܝܢܹܗ 320 ܘܐܵܦܠܵܐ ܝܵܪܸܒ ܡ̣ܢ ܕܐܝܼܬܼܵܘܗܝ . 321 : ܘܠܵܐ ܢ̇ܦܠ ܬܚ̈ܬܝ ܚܲܫܹ̈ܐ 322 ܕܪܡ ܗ̄ܘ̣ ܟܝܵܢܹܗ ܡ̣ܢ ܚܫܹ̈ܐ . 323 : ܚܫܹ̈ܐ ܕܒܲܪܓܸܢܣܢ ܐܸܢܘܿܢ 324 ܕܙܥܪ ܝܸܪܸܒܼ ܘܐܸܬܼܪܡܪܲܡ . 325 : ܙܥ̣ܪ ܕܛܥܸܡ ܡܘܬܵܐ ܕܙܒܼܢܵܐ 326 ܘܝܼܪܸܒܼ ܕܗܘ̤ܵܐ ܒܡܵܪܘܼܬܼܵܐ . 327 : ܠܵܐ ܕܝܼܢ ܢܸܪܢܹܐ ܫܵܡܘܿܥܵܐ 328 ܕܦܪܫܬܼ ܡܟ̈ܬܐ ܒܗܵܕܹܐ . 329 : ܕܦܪ̈ܨܘܿܦܹܐ ܬܪܹܝܢ ܐܡ̇ܪ ܐ̄ܢܵܐ 330 ܡܸܠܬܐ ܘܢܵܘܣܵܐ ܕܓܼܒܐ ܠܹܗ . 331 : ܘܒܼܚܲܕ ܗ̄ܘ̣ ܒܪܐ ܡܘܕܹܐ ܐܢܐ 332 ܘܟܼܝ̈ܢܐ ܬܪܹܝܢ ܡܲܟܼܪܸܙ ܐ̄ܢܐ . 333 : ܟܝܵܢܵܐ ܣܓܼܝܼܵܕܵܐ ܘܫܲܒܚܝܼܵܐ 334 ܕܡܸܠܬܐ ܐܝܼܬܝܐ ܕܥܲܡ ܐܲܒܼܵܐ . 335 : ܘܟܼܝܢܵܐ ܕܝܼܠܲܢ ܕܫܩ̣ܠ 336 ܡ̣ܢ ܡܘܼܠܟܢܹܗ ܘܐܸܫܬܵܘܕܝܼ . 337 : ܡܫܠܡܢܐ ܗ̄ܘ̣ ܒܐܲܠܗܘܼܬܹܗ 338 ܕܫܘܐ ܥܡܗ ܕܝܵܠܘܕܹܗ . 339 : ܘܲܓܼܡܝܪܵܐ ܬܘܼܒܼ ܒܐ̄ܢܫܘܼܬܹܗ 340 ܒܦܲܓܼܪܐ ܘܢܦܫܵܐ ܕܡܵܝܘ̈ܬܐ . 341 : ܬܪܹܝܬ ܕܗܘ̤ܘ ܒܲܚܕܵܝܘܼܬܼܵܐ 342 ܚܲܕ ܚܘܼܒܼܵܐ ܘܚܲܕ ܨܒܼܝܢܵܐ . 343 : ܡܸܠܬܐ ܚܝܼܕܵܐ ܕܡ̣ܢ ܐܲܒܼܵܐ 344 ܘܕܟܘܼܬܵܐ ܕܥܒܼܕܵܐ ܕܢܣܲܒܼ . pb. f.205v 345 : ܘܡܸܛܠ ܚܘܼܒܹܗ ܕܢܵܣܘܼܒܼܵܐ 346 ܝܩܪܹܗ ܥܲܡܹܗ ܠܢܣܝܼܒܼܵܐ . 347 : ܘܐܙܥܲܪ ܢܲܦܫܹܗ ܒܫܡܗܹ̈ܐ 348 ܟܕ ܒܲܟܝܵܢܹܗ ܠܵܬ ܙ̇ܥܪ . 349 : ܗܘ̤ܵܐ ܥܲܦܪܢܵܐ ܒܛܝܼܒܘܼܬܼܵܐ 350 ܘܝܵܪܬ̇ܐ ܡܡܪܐ ܥܲܡ ܡܸܠܬܼܵܐ . 351 : ܕܝܩܪܹܗ ܒܟܼܠܗܹܝܢ ܒܲܟܼܝܵܢܹܗ 352 ܘܫܥܒܸܕ ܠܹܗ ܪܘܡܵܐ ܘܥܘܼܡܩܵܐ . 353 : ܢܣܲܒܼ ܕܝܢ ܡܸܠܬܹܐ ܡܵܟ̈ܬܹܗ 354 ܕܥܦܪܢܐ ܒܫܡܵܐ ܫܐܝܼܠܵܐ . 355 : ܘܬܝܩܲܪ ܐܵܦ ܡܝܘܬܵܐ 356 ܒܫܒܝܼܚܵܬܹ̈ܗ ܕܝܼܚܝܼܕܵܐ . 357 : ܟܕ ܠܵܐ ܗ̄ܘ̣ܵܐ ܒܡܠܐ ܙܒܼܢܵܐ 358 ܐܬܝܩܲܪ ܒܲܫܒܝܼܚܵܬܐ . 359 : ܐܸܠܵܐ ܡܸܟܝܠ ܘܠܥܲܠܲܡ 360 ܕܠܵܐ ܫܘܼܠܡܵܐ ܗ̄ܘ̣ ܫܘܠܛܢܗ . 361 : ܚܕܵܐ ܙܒܢ ܩܪܒܼ ܗ̄ܘ̣ܵܬ ܢܦܲܫܹܗ 362 ܒܕܒܝܼܚܘܼܬܹܗ ܠܐܠܗܵܐ . 363 : ܘܗܘ̤ܐ ܟܘܼܡܪܵܐ ܒܲܫܡܲܝܵܐ 364 ܘܠܵܐ ܡܫܬܪܝܵܐ ܟܵܗܢܘܼܬܹܗ . 365 : ܠܲܩܕܘܿܫ ܩܘܼܕܫܹ̈ܐ ܥܠܝ̈ܐ 366 ܥܲܠ ܕܢܚܣܹܐ ܥܲܠ ܟܠܵܐ . 367 : ܘܐܫܟܲܚ ܒܐܲܝܕܹܗ ܦܘܼܪܩܵܢܵܐ 368 ܟܠܹܗ ܓ̣ܢܣܵܐ ܕܡܝܘ̈ܬܹܐ . 369 : ܠܵܐ ܥ̣ܠ ܒܲܕܡܵܐ ܕܚܝܘ̈ܬܐ 370 ܐܝܟ ܛܲܟܼܣܵܐ ܕܪ̈ܲܒܲܝ ܟܘܼܡܪܹ̈ܐ . 371 : ܐܠܐ ܩܢܘܿܡܹܗ ܗܘ̤ܵܐ ܕܒܼܚܵܐ 372 ܘܕܡܗ ܢܩܝܼ ܚܠܦ ܟܠܢܵܫ . 373 : ܠܹܗ ܐܡ̣ܪ ܕܬܸܒܼ ܡ̣ܢ ܝܲܡܝܼܢܝܼ 374 ܥܕܡܵܐ ܕܟܼܠ ܢܫܬܥܒܲܕ ܠܹܗ . 375 : ܟܕ ܡܲܡܠܸܟ ܥܲܠ ܟܠ ܕܗܘ̤ܵܐ 376 ܥܲܡ ܐܠܗܵܐ ܢܣܘܼܒܹܗ . 377 : ܕܝܼܠܹܗ ܗ̤ܝ ܐܵܦ ܡܹܐܝܼܬܵܐ 378 ܗ̇ܝ ܕܥܬܝܼܕܵܐ ܒܫܘܼܠܵܡܵܐ . 379 : ܒܢܝܼܫܵܐ ܕܚܲܫ ܗ̄ܘ̣ܵܐ ܒܹܗ ܒܲܐܪܥܵܐ 380 ܒܹܗ ܡܙܕܝܲܝ ܡܵܐ ܕܐܬ̇ܐ . 381 : ܒܩܵܠܵܐ ܕܡܠܬܹܗ ܡܸܬܢܚܲܡܝܼܢ 382 ܡܒܝ̈ܬܐ ܕܡ̣ܢ ܐܕܡ ܘܲܠܟܼܵܐ . 383 : ܘܦܪܚܝܼܢ ܠܐܘܼܪܥܹܗ ܒܥܢܢ̈ܐ 384 ܐܲܝܠܹܝܢ ܕܐܚܸܒܼܘ ܓܸܠܝܵܢܹܗ . 385 : ܒܪܘܼܚܵܐ ܕܦܘܼܡܹܗ ܡܘܒܸܕ ܠܹܗ 386 ܠܗ̇ܘ ܕܐ̇ܬܐ ܕܢܛܥܹܐ ܒܫܲܡܹܗ . 387 : ܘܒܟܐܬܐ ܕܡܸܠܬܹܗ ܫ̇ܪܐ 388 ܠܫܘܼܠܛܵܢܹܗ ܕܐܵܟ̇ܠܩܪܨܵܐ . 389 : ܒܐܠܦܵܐ ܕܥܝܼܪ̈ܐ ܡܸܙܕܲܝܲܚ 390 ܘܒܪܸ̈ܒܘܬܵܐ ܕܡܠܐܟܹ̈ܐ . 391 : ܘܣܪ̈ܦܹܐ ܕܠܵܐ ܡܸܢܝܢܵܐ 392 ܩܘܼܕܫܵܐ ܕܪܲܒܘܼܬܹܗ ܬܵܢܹܝܢ . 393 : ܠܓܲܠܝܘܬܵܐ ܕܦܓܼܪܗ ܚܵܙܹܝܢ 394 ܫܡܝ̈ܢܐ ܘܐܲܪ̈ܥܢܝܐ . 395 : ܟܕ ܟܣܝܵܐ ܐܲܠܵܗܘܼܬܹܗ 396 ܒܐܦܝ̈ ܬܼܪܥܵܐ ܕܐ̄ܢܫܘܬܗ . 397 : ܒܹܗ ܡܸܬܒܲܩܝܼܢ ܡܝܼܘ̈ܬܐ 398 ܐܦܝ̈ܢ ܒܐܦܝ̈ܢ ܓܲܠܝܵܐܝܼܬ . 399 : ܘܐܝܟ ܨܲܠܡܵܐ ܒܝܲܕ ܓܲܠܝܘܼܬܹܗ 400 ܠܘܵܬܼ ܗ̇ܘ ܟܣܝܵܐ ܢܓܲܕ ܟܠ . 401 : ܠܵܐ ܗ̄ܘ̣ܵܐ ܒܠܥܵܕ ܢܣܘܿܒܹܗ 402 ܣܥܪ ܗܠܹܝܢ ܡܵܐ ܕܐܵܬܐ . 403 : ܥܡܹܗ ܗܘ̤ ܕܠܵܐ ܫܘܚܠܦܵܐ 404 ܡ̣ܢ ܫܘܼܪܵܝܵܐ ܠܫܘܼܠܵܡܵܐ . 405 : ܚܲܕ ܗ̄ܘ̣ ܒܪܵܐ ܘܚܲܕ ܦܪܨܘܿܦܵܐ 406 ܡܝ̈ܢܹܐ ܬܪܹܝܢ ܕܗܘ̤ܵܘ ܚܲܕ . 407 : ܡܸܠܬܼܵܐ ܚܝܼܕܵܐ ܕܡ̣ܢ ܐܲܒܼܵܐ 408 ܘܕܡܘܼܬܼܵܐ ܕܥܲܒܼܕܵܐ ܕܲܢܣܲܒܼ . 409 : ܘܠܵܐ ܗ̄ܘ̣ܵܐ ܡܸܛܠ ܕܗܘ̤ܵܘ ܚܲܕ 410 ܟܝ̈ܬܐ ܐܬܪܹܝܬ ܒܲܚܕܝܘܼܬܼܵܐ . 411 : ܢܸܣܒܪ ܠܹܗ ܬܘܼܒܼ ܫܡܘܿܥܵܐ 412 ܕܡܘܙܓܼܐ ܗܘ̤ܵܐ ܒܟܝܢܹܗ . 413 : ܠܵܐ ܡܸܬܡܙܓܹܐ ܐܝܬܘܼܬܼܵܐ 414 ܘܠܵܐ ܡܫܬܚܠܲܦ ܥܵܒܘܿܕܵܐ . 415 : ܕܟܝܼܢܵܐ ܗ̄ܘ̣ ܕܟܼܣܹܐ ܘܓܲܢܝܼܙ 416 ܘܡܥܠܲܒ ܡ̣ܢ ܫܘܚܠܦܹ̈ܐ . 417 : ܐܦܠܵܐ ܠܥܘܼܡܪܹܗ ܩܲܕܝܼܫܵܐ 418 ܠܕܡܘܬܐ ܕܥܒܼܕܵܐ ܕܢܣܲܒܼ . 419 : ܠܵܐ ܩ̇ܪܒܠܹܗ ܫܘܼܚܠܦܵܐ 420 ܕܟܼܝܢܹܗ ܢܛܝܼܪ ܥܲܡ ܡܸܠܬܼܵܐ . 421 : ܒܪܥܝܢܵܐ ܕܹܝܢ ܡܬܦܪ̈ܫܵܢ 422 ܫܒܚ̈ܝܬܐ ܡ̣ܢ ܡܘ̈ܬܐ . 423 : ܘܥܲܠ ܚܲܕ ܗ̄ܘ̣ ܒܪܵܐ ܡܬܢܲܣ̈ܒܵܢ 424 ܕܟܝ̈ܢܐ ܬܪܝܢ ܕܗܘ̤ܵܘ ܚܲܕ . 425 : ܡܚܝܠܬ̈ܐ ܕܐ̄ܢܫ̈ܐ ܐܸܢܝܢ 426 ܗ̇ܘ ܕܝܼܠܝܼܕ ܗ̄ܘ̣ܵܐ ܡ̣ܢ ܡܲܪܝܲܡ . 427 : ܒܫܚ̈ܝܬܐ ܕܡܸܠܬܼܵܐ ܐܸܢܹܝܢ 428 ܕܝܠܕܹܗ ܕܐܒܼܵܐ ܡܬܘܿܡܝܵܐ . 429 : ܗ̇ܘ ܕܨܒ̣ܐ ܡܛܠ ܚܘܼܒܹܗ 430 ܕܢܬܝܩܲܪ ܓܸܢܣܲܢ ܡܸܢܹܗ . 431 : ܗܪܟܵܐ ܫܩܠܬ̤ ܫܘܼܠܵܡܵܐ 432 ܗ̇ܝ ܕܩܪܢ ܨܠܡܹܗ ܕܝܼܠܹܗ . 433 : ܠܵܐ ܗ̄ܘ̣ܐ ܒܨܠܡܵܐ ܕܟܼܝܢܹܗ 434 ܐܸܠܵܐ ܒܨܠܡܵܐ ܕܐܝܼܩܵܪܹܗ . 435 : ܠܵܐ ܓܹܝܪ ܐܝܼܬ ܠܹܗ ܪܘܼܟܵܒܼܵܐ 436 ܐܦܠܵܐ ܨܘܪܬܵܐ ܘܲܕܡܘܼܬܼܵܐ . 437 : ܕܠܵܐ ܪܘܼܟܵܒܵܐ ܗ̄ܘ̣ ܒܵܪܘܿܝܵܐ 438 ܘܠܵܐ ܡܣܬܝܲܟ ܒܲܚܵܙܬܵܐ . 439 : ܢܒܝ̈ܐ ܟܢܝܘܼܗܝ ܒܫܡܵܗܹ̈ܐ 440 ܠܦܘܼܬ ܡܫܡܥܬܐ ܕܐ̄ܢܫܘܼܬܼܵܐ . pb. f.206r 441 : ܘܟܲܕ ܠܵܐ ܙ̇ܥܪ ܐܘ ܝܵܪܒܼ 442 ܐܲܡܪܘܼܗܝ ܕܙܥ̣ܪ ܐܵܦ ܕܝܼܪܸܒܼ . 443 : ܘܟܲܕ ܒܟܝܼܢܹܗ ܒܟܼܠ ܕܘܼܟ ܗ̄ܘ̣ 444 ܐܡ̣ܪܘ ܕܢܚܸܬ ܐܵܦ ܕܲܣܠܸܩܘ 445 : ܣܘܼ̈ܠܹܐ ܕܹܝܢ ܕܫܡ̣ܥܘ ܗܵܠܹܝܢ 446 ܠܵܐ ܐܬܒܝܲܕܘ ܬܲܩܢܵܐܝܼܬ . 447 : ܣܡ̣ܘ ܐܢܝܢ ܠܲܡܚܝܼܠ̈ܬܐ 448 ܥܲܠ ܥܒܘܿܕܵܐ ܟܝܵܢܐܝܼܬ . 449 : ܘܠܵܐ ܣܸܦܩܲܬ ܡܪܚܘܬܐ 450 ܕܲܛܥܵܘ ܒܵܗ̇ ܡ̣ܢ ܘܵܠܝܼܬܼܵܐ . 451 : ܐܸܠܵܐ ܕܪܟܸܒܘ ܨܢܥ̈ܬܐ 452 ܘܐܙܕܝܲܢܘ ܠܘܩܒܼ̇ܠ ܩܘܼܫܬܵܐ . 453 : ܬܵܘ ܗܵܟܹܝܠ ܐܘܿ ܫܵܡܘܼܥܵܐ 454 ܗܘܼܝ ܬܠܡܝܼܕܵܐ ܠܟܬܒܵܐ . 455 : ܘܪܕܝܼ ܒܐܘܼܪܚܵܐ ܕܟܹܐܢܘܼܬܼܵܐ 456 ܘܠܵܐ ܬܛܥܹܐ ܒܲܫܒܼܝܼܠ ܙܹܐܦܵܐ . 457 : ܗܝܡܢ ܒܐܲܒܼܵܐ ܕܠܵܐ ܫܘܼܪܵܝ 458 ܐܝܬܝܐ ܕܩܕܝܼܡ ܠܗܘ̈ܝܐ . 459 : ܕܠܵܐ ܡܣܬܲܝܟܵܐ ܐܝܼܬܘܼܬܹܗ 460 ܡ̣ܢ ܚܘܼܫܒܵܐ ܕܥܒܝܼܕܹ̈ܐ . 461 : ܐܘܕܵܐ ܒܒܼܪܬ ܕܡ̣ܢ ܐܲܒܼܵܐ 462 ܕܝܼܠܝܼܕ ܡܸܢܹܗ ܕܠܵܐ ܚܲܫܵܐ . 463 : ܡܵܪܵܐ ܘܐܝܼܬܝܵܐ ܘܥܵܒ̣ܘܕܵܐ 464 ܕܫܘܐ ܥܡܗ ܒܲܟܝܢܹܗ . 465 : ܫܒܚ ܠܩܢܘܡܵܐ ܕܪܘܼܚܵܐ 466 ܕܐܝܼܬܼܵܘܗܝ ܡܸܢܹܗ ܕܟܼܝܵܢܵܐ . 467 : ܘܠܵܐ ܒܨܝܼܪ ܡ̣ܢ ܐܲܒܼܵܐ ܘܲܒܼܪܵܐ 468 ܒܡܵܪܘܼܬܼܵܐ ܘܲܒܼܫܘܼ ܠܛܢܵܐ . 469 : ܚܲܕ ܗ̄ܘ̣ ܟܝܵܢܵܐ ܫܲܘܝܐܝܼܬ 470 ܕܐܲܒܼܵܐ ܘܲܒܼܪܵܐ ܘܪܘܼܚ ܩܘܼܕܫܵܐ . 471 : ܩܢܘܡܹ̈ܐ ܬܠܵܬܐ [ ܒܕ ] ܝܼ̈ܫܹܐ 472 ܚܕܵܐ ܐܝܼܬܘܼܬܵܐ ܕܠܵܐ ܫܘܼܪܵܝ . 473 : ܠܗܢܵܐ ܟܝܢܵܐ ܐܟܪܸܙܘ ܗ̄ܘ̣ܵܘ 474 ܢܒܝ̈ܐ ܒܐܪ̈ܙܹܐ ܘܦܠܐܬܹ̈ܐ . 475 : ܟܲܕ ܦܘܼܪܫܵܢܵܐ ܕܩܢܘܿܡܹ̈ܐ 476 ܢܛܝܼܪ ܗ̄ܘ̣ ܕܲܒܼܒܼܪܵܐ ܢܬܒܕܲܩ . 477 : ܘܟܲܕ ܡܛܝܼ ܙܲܒܼܢܐ ܕܕܸܢܚܹܗ 478 ܕܗ̇ܘ ܕܟܼܣܹܐ ܗ̄ܘ̣ܵܐ ܡ̣ܢ ܕܵܪܹ̈ܐ . 479 : ܓܠ̣ܐ ܠܲܢ ܗܵܢܵܐ ܦܘܼܪܫܢܵܐ 480 ܕܢܘܼܕܹܐ ܒܲܩܢܘܿܡܹ̈ܐ ܬܵܠܵܬܐ . 481 : ܗܵܐ ܬܘܕܝܼܬܼܵܐ ܕܫܪܝܼܪܵܐ 482 ܕܠܵܐ ܫܝܼܚܩܵܐ ܒܐܪ̈ܝܼܟܵܬܵܐ . 483 : ܘܠܵܐ ܛܥܝܼܢܵܐ ܝܘܼܩܪܵܐ ܕܡܸܠܹ̈ܐ 484 ܕܢܬܕܘܕ ܒܵܗ̇ ܫܵܡܘܿܥܵܐ 485 : ܡܐܬܚܵܬܐ ܕܒܼܪܵܐ ܠܘܵܬܲܢ 486 ܠܵܐ ܗ̄ܘ̣ܵܐ ܚܙܘܼܩܝܵܐ ܘܫܘܼܢܝܵܐ . 487 : ܐܸܠܵܐ ܕܚܘܼܒܵܐ ܘܨܒܼܝܵܢܐ 488 ܟܕ ܗܘ̤ ܠܵܐ ܙܥܪ ܡ̣ܢ ܕܐܝܼܬܼܵܘܗܝ . 489 : ܐܡ̇ܪܬ ܓܹܝܪ ܒܗܵܠܹܝܢ ܕܬܢܝܬ 490 ܕܥܒܘܕܵܐ ܠܵܐ ܡܸܬܒܨܲܪ . 491 : ܘܠܐ ܘܐܦܠܵܐ ܐܵܬܹܐ 492 ܕܟܝܼܢܹܗ ܒܟܼܠܕܘܼܟ ܐܝܼܬܼܵܘܗܝ . 493 : ܦܓܼܪܢܵܐ ܗ̄ܘ̣ ܕܙܥܪ ܘܝܼܪܸܒ 494 ܒܚܲܫܵܐ ܘܡܘܬܼܵܐ ܕܨܠܝܼܒܵܐ . 495 : ܘܬܐܝܩܲܪ ܒܬܲܪ ܗܵܠܹܝܢ 496 ܒܩܝܡܵܬܐ ܘܲܒܼܣܘܼܠܩܵܐ . 497 : ܘܗܘ̤ܐ ܥܘܡܪܐ ܫܲܪܝܼܪܵܐ 498 ܠܐܠܗܘܼܬܼܵܐ ܕܠܵܐ ܦܘܼܪܵܫ . 499 : ܕܐܬܝܲܩܲܪ ܥܲܡ ܐܝܼܬܘܼܬܼܵܐ 500 ܒܡܪܘܼܬܼܵܐ ܘܲܒܼܫܘܼܠܛܢܐ . 501 : ܐܒܼܵܐ ܠܲܡ ܠܐ̄ܢܫ ܠܵܐ ܕܐܸ̇ܢ 502 : ܕܕܝܼܢܵܐ ܟܠܹܗ ܠܹܗ ܝܗܒܗ 503 : ܟܕ ܒܚ̇ܪ ܒܓܙܪ ܕܝܼܢܹܗ 504 ܠܥܠܝܹ̈ܐ ܘܠܬܚܬ̈ܝܹܐ . 505 : ܗܘ̤ܝܘ ܕܝܗ̇ܒ ܦܘܼܪܥܵܢܵܐ 506 ܠܟܲܫܝܼܪܹ̈ܐ ܚܠܵܦ ܥܲܡܠܲܝ̈ܗܘܿܢ . 507 : ܘܡܸܢܹܗ ܡܬܚܲܝܒܼܝܢ ܒܝܼܫܹ̈ܐ 508 ܒܫܡܩܵܐ ܘܒܓܹܗܢܐ . 509 : ܘܡܸܛܠܗܵܕܹܐ ܓܒܼܝܗܝ ܡ̣ܢ ܟܠ 510 ܘܥܒܕܹܗ ܢܵܘܣܵܐ ܠܐܝܩܵܪܹܗ . 511 : ܕܢܸܬܒܩܘܢ ܒܹܗ ܡܝܘ̈ܬܼܵܐ 512 ܟܕ ܒܚ̇ܪ ܣܘܼܥܪ̈ܢܝܗܘܿܢ . 513 : ܘܡܛܠ ܕܟܝܢܵܐ ܕܫܘܼܒܼܚܹܗ 514 ܠܵܐ ܡܸܫܬܥܒܲܕ ܠܲܚܙܵܬܼܵܐ . 515 : ܒܡܬܚܙܝܢܵܐ ܒܲܝܐ ܠܲܢ 516 ܐܝܟ ܗ̇ܘ ܕܠܹܗ ܚ̇ܙܝܢܢ . 517 : ܗܪܟܵܐ ܒܐܪ̈ܙܐ ܘܦܸܠܐܬ̈ܐ 518 ܒܡܚܙܝܼܬܐ ܡܸܬܒܩܝܢܢ . 519 : ܘܬܡ̇ܢ ܒܐܦ̈ܐ ܓܠܝ̈ܬܐ 520 ܚܙ̇ܝܢܢ ܠܹܗ ܠܲܩܢܘܿܡܹܗ . 521 : ܠܵܐ ܗ̄ܘ̣ܵܐ ܠܲܩܢܘܿܡܵܐ ܕܡܸܠܬܼܵܐ 522 ܗܕܐ ܠܵܐ ܡܵܨܵܝܵܐ ܕܬܸܗܘܹܐ . 523 : ܐܸܠܵܐ ܠܒܲܪ ܓܢܣܢ ܕܝܼܠܲܢ 524 ܘܠܪܫܝܼܬܹܗ ܕܟܝܼܢܲܢ . 525 : ܠܐܠܗܵܐ ܓܹܝܪ ܠܵܐ ܡܵܨܝܵܐ 526 ܕܢܸܚܙܝܘܗܝ ܡܝܘܵܬܐ ܘܢܚܐ . 527 : ܘܦܘܠܘܿܣ ܣܵܗܸ̇ܕ ܥܠܗܕܹܐ 528 ܕܠܵܐ ܚܙܵܝܗܝ ܐ̄ܢܫ ܘܠܵܐ ܚ̇ܙܐ ܠܹܗ . 529 : ܘܥܲܠܗܵܕܹܐ ܫܩ̣ܠ ܒܲܪܢܫܵܐ 530 ܘܥܲܒܼܕܹܗ ܨܠܲܡܵܐ ܕܐܝܼܩܵܪܹܗ . 531 : ܕܢܸܬܒܝܐܘܿܢ ܒܹܗ ܡܝܘ̈ܬܐ 532 ܚܠܵܦ ܟܣܝܘܬܵܐ ܕܘܝܢܹܗ . 533 : ܬܘܕܝܼ ܛܵܒܼܵܐ ܠܡܘܗܲܒܼܬܵܟ 534 ܕܟܼܡܐ ܪܚܡܬܵܝܗܝ ܠܟܼܝܢܲܢ . 535 : ܘܝܩܪܬܝܗܝ ܒܲܫܒܝܼܚܵܬܵܟ 536 ܟܕ ܗܘ̤ ܟܝܢܢ ܠܵܐ ܫܘܿܐ . 537 : ܒܪܫܝܼܬܼܵܐ ܕܡܢܲܢ ܕܫܩܠܬܿ 538 ܟܠܹܗ ܓܸܢܣܢ ܐܸܬܝܩܲܪ . 539 ܘܥܡܲܢ ܐܬܚܕܲܢܘ ܐܟ̄ܚܕ : pb. f.206v 540 ܫܡܲܝܵܐ ܘܐܪܥܵܐ ܘܟܼܠ ܕܒܼܗܘܿܢ . 541 : ܘܟܲܕ ܛܵܒܼ ܥܸܠܵܚܝܼܢ ܡܸܢܲܢ 542 ܪ̈ܘܼܚܵܢܹܐ ܒܲܟܝܢܲܝ̈ܗܘܿܢ . 543 : ܒܲܢ ܝܠܦܘܼܟ ܘܐܘܕܝܘ ܒܲܫܡܵܟ 544 ܘܥܡܲܢ ܐܟܚܕ ܐܬܚܕܲܬܘ . 545 : ܒܝܲܕ ܥܹܕܬܵܐ ܠܲܡ ܐܬܓܠܝܲܬ̤ 546 ܚܸܟܼܡܬܹܗ ܟܣܝܼܬܵܐ ܕܒܼܵܪܘܿܝܵܐ . 547 : ܠܫܘܠܛܢܹ̈ܐ ܕܫܡܝ̈ܬܐ 548 ܕܣܝܵܐ ܗ̄ܘ̣ܵܬ ܡ̣ܢ ܪܫܝܼܬܼܵܐ . 549 : ܒܲܢ ܝܠܸܦܘ ܪ̈ܘܚܢܝܹܐ 550 ܕܐܝܼܬ ܗ̄ܘ̣ ܒܪܵܐ ܠܐܲܒ̣ܵܐ ܘܟܼܣܹܐ . 551 : ܘܥܲܡܲܢ ܩܲܒܸܿܠܘ ܬܵܘܕܝܼܬܼܵܐ 552 ܕܪܘܼܚܵܐ ܐܝܼܬܝܵܐ ܗ̄ܘ̣ ܐܲܝܟ ܐܒܼܵܐ . 553 : ܒܲܢ ܝܠܸܦܘ ܐܵܦ ܒܘܼܕܩܵܐ 554 ܕܟܝܢܹ̈ܐ ܬܪܹܝܢ ܕܗܘ̤ܘ ܚܲܕ . 555 : ܕܡܠܬܼܵܐ ܐܝܼܬܝܵܐ ܕܡ̣ܢ ܐܒܐ 556 ܘܕܒܲܪܢܫܵܐ ܒܲܪ ܓܸܢܣܲܢ . 557 : ܥܡܲܢ ܩܲܒܠܘܼܗ̇ ܠܝܼܕܲܥܬܐ 558 ܕܒܡܫܝܼܚܵܐ ܡܬܚܕܬ ܟܠ . 559 : ܘܒܲܚܪ ܘܪܹ̈ܐ ܕܝܼܠܲܢ ܡܲܓܗܝܢ 560 ܡ̣ܢ ܫܘܼܥܒܕܵܐ ܕܥܲܡܠܲܝ̈ܗܘܿܢ . 561 : ܘܐܵܦܗ̤ܝ ܠܲܡ ܒܪܝܼܬܼܵܐ ܥܲܡܲܢ 562 ܡܬܚܲܪܪܵܐ ܡ̣ܢ ܥܲܒܼܕܘܼܬܼܵܐ . 563 : ܡܵܐ ܕܡܩܲܒܠܝܼܢ ܦܘܼܪܩܢܵܐ 564 ܕܡܝܘܬܼܘܼܬܹܗ ܕܟܼܝܢܲܢ . 565 : ܬܵܘ ܛܥܝ̈ܐ ܦܢܵܘ ܠܐܘܼܪܚܵܐ 566 ܥܲܕ ܐܝܼܬ ܙܒܼܢܵܐ ܠܦܝܣܵܐ . 567 : ܕܠܲܢ ܗܘ̣ ܡܣܟ̈ܝܢ ܒܪ̈ܝܵܬܐ 568 ܕܥܡܢ ܢܩܒ̈ܠܢ ܚܘܼܕܬܵܐ . 569 : ܠܲܢ ܗ̄ܘ̣ ܚܵܝܪܝܼܢ ܪ̈ܘܚܢܹܐ 570 ܕܥܲܡܢ ܢܩܢܘܿܢ ܫܘܼܚܠܵܦܵܐ . 571 : ܘܡܣܟܝܼܢ ܠܹܗ ܠܦܘܪܩܢܵܐ 572 ܐܲܝܟ ܫܘܘܕܝܹܗ ܕܥܵܒܼܘܿܕܵܐ . 573 : ܚܘܒܵܐ ܕܪ̈ܚܡܲܝ ܝܘܠܦܢܵܐ 574 ܐܥܝܪܢܝ ܕܐܸܡ̣ܪ ܗܠܹܝܢ . 575 : ܘܛܢܢܐ ܕܐܝܠܹܝܢ ܕܐܲܡܪܲܚܘ 576 ܥܨܢܝ ܕܐܦܪܫ ܠܟܼܝ̈ܢܹܐ . 577 : ܘܟܲܕ ܛܵܒܼ ܦܪܫ̇ܬ ܠܟܼܝ̈ܢܹܐ 578 ܫܒܚ̈ܬܐ ܡ̣ܢ ܡܟ̈ܬܐ . 579 : ܒܬܘܕܝܼܬܝ ܣܕܩܵܐ ܠܐ ܥܒܲܕܬ 580 ܕܒܚܲܕ ܗ̄ܘ̣ ܒܪܐ ܡܘܕܹܐ ܐ̄ܢܵܐ . 581 : ܚܕܵܐ ܡܪܘܬܼܵܐ ܡܗܝܡܸܢ ܐ̄ܢܵܐ 582 ܘܚܲܕ ܫܘܼܠܛܢܵܐ ܝ̇ܕܥ ܐ̄ܢܵܐ . 583 : ܟܕ ܣܓ̇ܕ ܐ̄ܢܵܐ ܫܲܘܝܵܐܝܼܬ 584 ܠܡܸܠܬܐ ܘܥܘܼܡܪܐ ܕܓܼܒܐ ܠܹܗ . 585 : ܡܘܕܐ ܐ̄ܢܐ ܒܡܲܠܟܵܐ ܕܠܒܸܫ 586 ܐܪ̈ܓܘܢܹܐ ܕܦܓܼܪܹܗ ܕܐܵܕܵܡ . 587 : ܘܣܓܸܕ ܐ̄ܢܵܐ ܠܡܵܪܵܐ ܕܐܵܘܕܲܒ 588 ܠܟܝܢܲܢ ܥܲܡ ܪܲܒܘܼܬܹܗ . 589 : ܦܪܫ̇ܬ ܗܠܝܹܢ ܡ̣ܢ ܗܵܠܹܝܢ 590 ܠܵܐ ܗ̄ܘ̣ܵܐ ܒܦܘܼܠܓܼ ܪܸܥܝܢܐ . 591 : ܐܸܠܵܐ ܕܠܵܐ ܢܪܢܘܢ ܣܟ̈ܐܐ 592 ܕܒܼܪܐ ܒܪܝܬܐ ܗ̄ܘ̣ ܐܲܝܟ ܕܐܣܒܪܘ . 593 : ܗܠܹܝܢ ܕܐܘܪܟܼܘ ܡܠܲܝ̈ܗܘܿܢ 594 ܘܬܚܬܝܼܘ ܠܐܝܼܬܝܵܐ ܠܫܝ̈ܛܬܼܵܐ . 595 : ܘܛܠ̣ܡܘ ܠܟܹܝܢܐ ܕܝܼܠܲܢ 596 ܡ̣ܢ ܐܝܼܩܵܪܵܐ ܕܢܵܣܘܿܒܹܗ . 597 : ܟܪܝܼܗܝܼܢ ܓܹܝܪ ܚܘܼܫܵܒܲܝ̈ܗܘܿܢ 598 ܡܣܝܣܝܼܢ ܪ̈ܥܝܵܢܲܝܗܘܿܢ . 599 ܘܠܵܐ ܡܩܒܠܝܼܢ ܡܸܠܲܝ ܩܘܼܫܬܼܵܐ 600 ܕܥܘܪܘ ܬܐܪܬܗܘܢ ܒܚܛܝܼܬܼܵܐ . 601 : ܠܵܐ ܣܦܩܝܢ ܠܓܡܝܼܪܘܼܬܼܵܐ 602 ܕܫܒܼܪ̈ܝܢ ܣܓܼܝ ܠܝܼܕܲܥܬܐ . 603 : ܘܐܲܝܟ ܝܠܘ̈ܕܐ ܡܬܚܬܚܬܝܢ 604 ܠܡܐܟܘܠܬܐ ܒܣܪܢܝܵܬܐ . 605 : ܣܡܘ ܫܬܐܣܬܐ ܕܡܠܲܝ̈ܗܘܿܢ 606 ܥܲܠ ܚܠܐ ܘܠܵܐ ܬܐܒܝܢܘ . 607 : ܫܘܪܝܼܘ ܒܢܝܢ ܒܢܝܵܢܵܐ 608 ܥܡܝܼܪܐ ܘܚܒܿܬܐ ܠܝܩܘܢܵܐ . 609 : ܪܘܝܢ ܒܚܣܡܵܐ ܩܵܛܘܿܠܵܐ 610 ܠܘܼܩܒܼܵܠ ܣܦܪܹ̈ܐ ܩܲܕ̈ܝܼܫܹܐ . 611 : ܘܡܟܣܝܢ ܠܗ̇ ܠܣܢܐܢܗܘܢ 612 ܒܫܸܡ ܐܲܠܗܵܐ ܕܥܛܝܼܦܝܢ . 613 : ܦܫܝܼܛܹ̈ܐ ܠܲܡ ܕܠܵܐ ܒܘܼܝܵܢܵܐ 614 ܕܒܝܼܪܝܼܢ ܒܬܲܪ ܡܸܠܲܝ̈ܗܘܿܢ . 615 : ܘܫܒܩܘܼܗ̇ ܠܐܘܼܪܚܵܐ ܕܟܹܐܢܘܼܬܼܵܐ 616 ܘܗܵܐ ܛܵܥܝܼܢ ܒܬܲܪ ܙܹܐܦܵܐ . 617 : ܫܪܪܐ ܕܢܗܝܼܪ ܡ̣ܢ ܫܸܡܫܵܐ 618 ܚܸܫܘܟ ܗ̄ܘ̣ ܠܪܸ̈ܥܝܢܲܝܗܘܿܢ . 619 ܘܬܪܝܨܐ ܠܗܘܢ ܡܘܕܝܬܐ . 620 ܒܙܐܦܵܐ ܠܠܝܐ ܚܸܫܘܿܕܼܵܐ . 621 : ܗܝܡܢܘܼܬܼܵܐ ܐܸܘܩܝܼܢܵܐ 622 ܕܐܲܚܝܼܕܵܐ ܐܸܠܦܵܐ ܕܥܕܬܵܐ . 623 : ܫܒܩܘܼܗ̇ ܣܲܟܼܠܹܐ ܘܐܬܛܒܲܥܘ 624 ܒܒܥܬܐ ܐܲܝܟ ܕܒܝܲܡܵܐ . 625 : ܢܒܼܥܐ ܚܠܝܵܐ ܕܝܘܼܠܦܢܵܐ 626 : ܕܟܸܢܹ̈ܐ ܒܫܩܝܹܗ ܐܬܪܒܝܼܘ 627 : ܓܥ̣ܨܘ ܡܸܢܹܗ ܐܝܟ ܡܲܪܝܼܪ 628 ܘܗܢܝܼ ܠܗܘܿܢ ܫܸܩܝܹܗ ܕܒܝܪܫܵܐ . 629 : ܟܪܝܼܗܝܼܢ ܘܪܡܝܢ ܒܐܫܬܐ 630 : ܒܪܥܝܵܢܵܐ ܚܠܵܦ ܗܕܡܹ̈ܐ 631 : ܘܲܚܬܝܼܪܝܼܢ ܐܲܝܟ ܫܲܪܝܼܪܹ̈ܐ 632 ܘܠܵܐ ܪܓܼܝܼܫܝܼܢ ܕܟܼܡܵܐ ܢܣܝܼܣܝܼܢ . 633 : ܙܩܝܼܦܝܼܢ ܠܘܼܩܵܒܼܵܠ ܟܹܐܢܘܼܬܼܵܐ 634 ܐܝܟ ܛܢܢ̈ܐ ܕܢܵܡܘܿܣܵܐ . pb. f.207r 635 : ܘܠܒܝܼܫܵܐ ܠܗܘܿܢ ܪܵܡܘܼܬܼܵܐ 636 ܐܲܝܟ ܬܒܥܹ̈ܐ ܕܘܠܝܼܬܼܵܐ . 637 : ܥܕܟܹܝܠ ܠܐ ܗܘ̤ܵܘ ܬܲܠܡܝܼܕܹ̈ܐ 638 ܘܠܵܐ ܬܐܗܓܝܘܼ ܒܲܟܼܬ̈ܒܹܐ . 639 : ܘܒܚܘܼܨܦܵܐ ܕܪܸ̈ܥܝܵܢܲܝܗܘܿܢ 640 ܨܵܒܝܼܢ ܕܢܗܘܘܿܢ ܪ̈ܲܒܵܢܹܐ . 641 : ܬܵܘ ܐܫܬܥܒܲܕܘ ܠܲܫܪܵܪܵܐ 642 ܚܪ̈ܚܐ ܘܝܼܠܦܘ ܩܘܼܫܬܐ . 643 : ܘܐܲܢܝܼܚܘ ܡܸܢܟܘܢ ܩܲܫܝܘܼܬܼܵܐ 644 ܘܣܒܼܘ ܢܝܼܪܵܐ ܕܡܲܟܝܼܟܘܼܬܼܵܐ . 645 : ܠܵܘ ܒܚܣܡܵܐ ܨ̇ܒܐ ܐ̄ܢܐ 646 ܕܐܣܬܘܿܪ ܒܸܢܝܵܢ ܡܸܠܲܝ̈ܗܘܿܢ . 647 : ܐܸܠܵܐ ܕܐܸܦܢܹܐ ܐܸܢ ܡܵܨܝܵܐ 648 ܠ̄ܪ̈ܥܝܢܲܝܟܘܿܢ ܨܝܕ ܩܘܼܫܬܼܵܐ . 649 : ܕܬܸܐܠܦܘܿܢ ܓܹܝܪ ܗܸܕܝܘܿܛܝܼܢ ܐ̄ܢܬܘܿܢ 650 ܘܠܡܠܦܘܼ ܨܵܒܼܝܢ ܐܢܬܘܿܢ . 651 : ܘܐܝܢܵܐ ܕܡܠܸܦ ܒܓܼܵܘ ܥܕܬܵܐ 652 ܚܫܲܒܬܘܼܢܵܝܗܝ ܐܝܟ ܢܘܼܟܼܪܝܵܐ . 653 ܛܠܲܡܬܘܼܢܗ̇ ܠܲܢܒܼܝܼܘܼܬܼܵܐ . 654 ܘܐܣܠܝܬܘܿܢ ܡܠܲܝ̈ ܪܘܼܚܵܐ . 655 : ܘܒܩܠܬܘܿܢ ܒܸܕܝܵܐ ܚܲܕܬܵܐ 656 ܡ̣ܢ ܡܠܦܢܹ̈ܐ ܗܕܝܘ̈ܛܹܐ . 657 : ܘܗܪܟܵܐ ܫܠܡܬ̤ ܒܥ̇ܒܕܐ 658 ܗ̇ܝ ܕܟܬܝܼܒܼܵܐ ܒܲܣܒܪܬܵܐ . 659 : ܕܣܡܝܵܐ ܠܣܡܝܵܐ ܐܸܢ ܢܵܓܕ 660 ܫܘܼܠܵܡ ܐܘܼܪܚܹܗ ܓܘܡܨܵܐ ܗ̄ܝ̣ . 661 : ܒܡܢܐ ܡܫܚܠܦ ܡ̣ܢ ܣܲܡܝܵܐ 662 ܗ̇ܘ ܕܣܡܐ ܡ̣ܢ ܝܼܕܥܬܼܵܐ . 663 : ܕ [...] ܕ ܗ̄ܘ̣ ܫܪܵܪܵܐ ܠܵܐ ܝ̇ܕܥ 664 ܡܫܬܘܕܐ ܕܡܠܸܦ ܚܲܒܼܪ̈ܵܘܗܝ . 665 : ܟܪܝܗܵܐ ܕܛܒܝܼܥ ܒܐܫܬܵܐ 666 ܒܦܓܼܪܐ ܘܢܦܫܵܐ ܫܲܘܝܵܐܝܼܬ . 667 : ܗܵܐ ܡܫܬܘܕܹܐ ܚܘܼܠܡܢܵܐ 668 ܠܓܘܼܫܡܹ̈ܐ ܢܣܝܼܣܲܝ̈ ܒܚܛܝܼܬܼܵܐ . 669 : ܠܵܐ ܬܸܣܥܘܿܪ ܨܒܼܝܵܢ ܢܲܦܫܵܟ 670 ܣܟܼܠܵܐ ܕܠܵܐ ܩܢܹܐ ܒܘܼܝܵܢܵܐ . 671 : ܡܟܟ ܩܲܠܝܼܠ ܪܸܥܝܵܢܟ 672 ܘܫܡ݂ܲܥ ܡ̈ܠܐ ܕܟܬܒܹ̈ܐ . 673 : ܢܒܼܥܵܐ ܗ̄ܘ̣ ܚܲܠܝܵܐ ܝܘܼܠܦܢܵܐ 674 ܕܝ̇ܗܒ ܚܲܝܹ̈ܐ ܠܫܵܡܘܿܥܵܘ̈ܗܝ . 675 : ܘܢܘܼܗܪܵܬ ܕܡܲܦܢܹܐ ܢܦܫܬ̈ܐ 676 ܠܐܘܼܪܚܵܐ ܫܘܼܝܵܬܵܐ ܕܟܹܐܢܘܼܬܼܵܐ . 677 : ܠܵܘ ܕܐܫܬܒܗܲܪ ܨܒ̇ܐ ܐ̄ܢܐ 678 : ܒܝܲܕ ܗܠܹܝܢ ܕܬܢ̇ܬܼ ܘܐܸܡ̇ܪܬ 679 : ܣܗܕܵܐ ܠܡܸܠܬܝ ܩ̇ܪܐ ܐ̄ܢܵܐ 680 ܫܪܪܐ ܕܠܗܘ̤ ܡܝܲܩܲܪ ܐ̄ܢܐ . 681 : ܠܵܘ ܕܐܬܪܘܪܒܼ ܒܥ̇ܢܐ 682 ܥܲܠ ܗܕܡ̈ܐ ܕܟܢܘܬܝ̈ . 683 : ܕܗܕܡܵܐ ܐ̄ܢܵܐ ܡ̣ܢ ܓܘܫܡܵܐ 684 ܘܒܟܐ ܒܲܝ̈ܗܘܿܢ ܚܐܹ̇ܫ ܐ̄ܢܵܐ . 685 : ܘܗܕܐ ܦܐܝܵܐ ܠܝܕܘ̈ܥܹܐ 686 : ܕܒܼܗܵܢ ܛܟܼܣܵܐ ܢܸܬܕܡܘܿܢ 687 ܚܕܘܣܪܢܵܐ ܕܚܲܕ ܗܲܕܵܡܵܐ . 688 : ܕܟܠܹܗ ܓܘܼܫܡܵܐ ܢܣܝܼܡܘܼܬܵܝܗܝ 689 : ܡܫܝܼܚܵܐ ܪܫܵܐ ܕܗܕ̈ܡܹܐ 690 ܚܲܕ ܓܘܼܫܡܵܐ ܥܲܒܼܕܗ̇ ܠܥܹܕܬܹܗ . 691 : ܘܒܣܪ ܥܲܠ ܡܵܘܬܼܵܐ ܕܙܒܼܢܵܐ 692 ܡܛܠ ܚܘܼܒܵܐ ܕܢܣܘܿܒܹܗ .[ ܐܘ ܕܗܕܡܵܘ̈ܗܝ .] 693 : ܗܵܐ ܐܣܝܵܐ ܕܝ̇ܕܥ ܚܲܫܹ̈ܐ 694 ܕܟܣܝ̈ܬܐ ܘܕܓܠܒܝ̈ܬܐ . 695 : ܟܪ̈ܝܼܗܹܐ ܬܵܘ ܣܒܼܘ ܚܘܼܠܡܵܢܵܐ 696 ܕܠܵܐ ܬܡܘܬܘܢ ܒܚܛܗܲܝ̈ܟܘܿܢ . 697 : ܐܬܬܥܝܼܪܘ ܕܡܟܝ̈ ܒܲܚܛܝܼܬܵܐ 698 ܘܫܕܵܘ ܝܘܼܩܪܵܐ ܕܚܵܘܒܲܝ̈ܟܘܿܢ . 699 : ܕܗܵܐ ܩܪܒ ܠܹܗ ܨܦܪܐ ܕܡܥܝܼܪ 700 ܕܡܟ̈ܐ ܡ̣ܢ ܫܸܢܬܹܗ ܕܡܵܘܬܼܵܐ . 701 : ܟܪ̈ܝܗܹܐ ܕܐܓܪܘ ܒܐܫܬܐ 702 : ܕܟܘܪ̈ܗ ܢܹܐ ܟܣܝ̈ܐ ܕܢܲܦܫܵܐ 703 : ܗܵܐ ܪ̈ܚܡܐ ܣܡܐ ܕܡܓ 704 ܕܡܲܐܣܝܼܢ ܦܓܼܪܹ̈ܐ ܡܦܫ̈ܬܐ . 705 : ܒܝܬܝ̈ܐ ܕܛܥ̣ܘ ܡܢܦ̣ܩܘ 706 ܦܢܘ ܐܘܼܪܚܵܐ ܥܲܕ ܚܝܢ ܐ̄ܢܬܘܿܢ . 707 : ܘܠܵܐ ܬܬܟܠܘܿܢ ܥܲܠܗܕܹܐ 708 ܕܒܫܡܵܐ ܩܪܹܝܢ ܐ̄ܢܬܘܬ ܒܲܝܬ̈ܝܹܐ . 709 : ܡ̇ܢ ܓܹܝܪ ܝܿܬܪ ܚܲܛܝܵܐ 710 ܕܒܫܸܡ ܟܹܐܢܵܐ ܢܸܫܬܲܡܗ̇ . 711 : ܕܫܡܵܐ ܫܐܝܼܠܵܐ ܩܘܼܛܪܓܼܐ ܗ̄ܘ̣ 712 : ܟܲܕ ܪ̣̈ܚܝܩ ܡ̣ܢ ܣܘܼܥܪ̈ܢܹܐ 713 : ܡ̇ܢ ܐܘܬܪܬܹܗ ܠܲܝܗܘܕܵܐ 714 ܫܠܝܼܚܘܼܵܬܐ ܕܩܢ̣ܵܐ ܒܲܫܘܥܵܐ . 715 : ܘܡ̇ܢ ܐܬܥܕܲܪ ܡܢ ܚܲܝܠܵܐ 716 ܕܐ̄ܪܙܐ ܕܦܓܼܪܐ ܕܡܲܚܹܐ ܟܠ . 717 : ܕܠܵܐ ܬܪܸܨ ܗ̄ܘ̣ܵܐ ܬܪܥܝܼܬܹܗ 718 ܗܘ̤ܵܐ ܢܘܟܼܪܝܐ ܠܲܓܼܒܝܼܬܹܗ . 719 : ܘܟܼܠܵܐ ܫܚܠܦ ܨܒܼܝܢܹܗ 720 ܩܲܛܠܹܗ ܚܣܡܵܐ ܚܠܦ ܣܲܝܦܵܐ . 721 : ܠܐ ܢܸܫܬܒܗܲܪ ܒܲܫܡܗܹ̈ܐ 722 ܐܠܵܐ ܢܩܪܘܿܒܼ ܠܲܥܒܼܕ̈̇ܐ . 723 : ܕܥܒ̇ܕܐ ܡܨܐ ܕܢܙܕܸܩ 724 ܐܵܦ ܠܐܝܢܵܐ ܕܪܚܝܼܩ ܒܲܫܡܵܐ . pb. f.207v 725 : ܬܵܘ ܛܥܝܼ̈ܐ ܐܬܓܘܪܘܣܘ 726 ܒܐܘܩܝܢܵܐ ܕܦܓܪܗ ܕܡܵܪ̈ܲܝܢ . 727 : ܕܡܨܐ ܕܒܠܒܸܘܟ ܢܦܫ̈ܬܢ 728 ܒܣܒܼܪܵܐ ܡܲܥܸܠ ܠܫܡܝܵܐ . 729 : ܕܠܵܐ ܡܬܦܪܥܵܐ ܒܥܒ̈̇ܕܐ 730 ܡܘܗܒܼܬܵܐ ܕܠܘܵܬ ܓܸܢܣܢ . 731 : ܢܦܪܘܿܥ ܩܘܼܒ̣ܵܠ ܛܲܝܒܘܼܬܼܵܐ 732 ܬܘܕܝܼܬܼܵܐ ܕܠܵܐ ܦܘܼܠܵܓܐ ܀ 1 : ܥܕܬܵܐ ܡܠܝܲܬܸ ܦܘܼܪ̈ܫܵܢܹܐ 2 ܡܪܬܼ ܓܲܙܹ̈ܐ ܘܚܸܟ̈ܡܵܬܼܵܐ . 3 : ܝܘܠܦܢ̇ܐ ܕܪܕܐ ܡܸܢܵܗ̇ 4 ܚܒܸܡ ܠܐܪܒܥ ܦܸܢܝ̈ܬܐ . 5 : ܥܡܡܹ̈ܐ ܦܠܝܓܲܝ̈ ܠܫܢܹ̈ܐ 6 ܘܪ̈ܚܝܩܲܝ ܡ̣ܢ ܐܘܝܘܼܬܵܐ . 7 : ܒܚܲܕ ܢܝܼܪܵܐ ܟܕܢܲܬ̤ ܐܸܢܘܿܢ 8 ܕܡܲܠܸܦ ܚܘܼܒܵܐ ܠܛܥܘܢ̈ܘܗܝ . 9 : ܐ̄ܪܙܵܐ ܪܲܒܵܐ ܕܟܼܣܹܐ ܗ̄ܘ̣ܵܐ 10 ܡ̣ܢ ܕܪ̈ܐ ܘܡ̣ܢ ܫܪ̈ܒܬܐ . 11 : ܫܪܪܹܗ ܒܕܥܬܵܐ ܐܬܦܫܲܩ 12 ܠܥܠܝ̈ܐ ܘܲܠܬܼܚܵܬܝܹ݁ܐ . 13 : ܒܪܵܐ ܕܐܝܼܠܵܘܗܝ ܥܲܡ ܝܵܠܘܿܕܹܗ 14 ܘܟܼܣܹܐ ܘܓܼܢܝܼܙ ܐܲܟܼܘܵܬܹܗ . 15 : ܥܕܬܵܐ ܠܘܼܩܕܵܐ ܝܠܦܬܹܗ 16 ܕܐܝܼܬܝܐ ܗ̄ܘ̣ ܕܝܼܠܝܼܕ ܡ̣ܢ ܐܲܒܼܵܐ . 17 : ܪܘܼܚܵܐ ܕܐܝܼܬܵܘܗܝ ܡ̣ܢ ܐܲܒܼܵܐ 18 ܘܠܵܐ ܒܨܝܼܪ ܡܸܢܹܗ ܒܐܝܼܬܘܼܬܼܵܐ . 19 : ܒܓܼܵܘ ܥܕܬܵܐ ܦܠܓ ܥܘܼܬܼܪܹܗ 20 ܘܩܒܠܬܹܗ ܐܲܝܟ ܜܒܼܪܕܵܐ . 21 : ܒܫܸܡ ܐܲܒܼܵܐ ܘܲܒܼܪܵܐ ܘܪܘܼܚܵܐ 22 ܫܡܗܹ̈ܐ ܠܬܬܐ ܩܲܕܫܹ̈ܐ . 23 : ܩܒܠ̣ܬ ܚܲܝܠܵܐ ܘܫܘܼܠܛܢܵܐ 24 ܘܝܠܦܬ̤ ܕܚܕܼܵܐ ܗ̄ܝ̣ ܐܝܼܬܘܼܬܼܵܐ . 25 : ܚܲܕ ܐܠܗܵܐ ܡܟܪܸܙ ܗ̄ܘ̣ܵܐ 26 ܝܼܣܪܵܝܸܥ ܐܲܝܟ ܕܐܬܩܦܲܪ . 27 : ܘܥܕܬܐ ܝܠܦܬ̤ ܦܘܼܫܩܵܐ 28 ܕܬܘܕܐ ܒܩܢܘܿܡܹ̈ܐ ܠܬܵܬܼܵܐ . 29 : ܟܣܹܐ ܗ̄ܘ̣ܵܐ ܒܪܐ ܥܲܡ ܝܠܘܿܕܹܗ 30 ܡ̣ܢ ܥܠ̈ܝܐ ܘܬܸܚܬܝ̈ܐ . 31 : ܘܒܐ̄ܪ̈ܙܹܐ ܘܒܦܠܐܬ̈ܐ 32 ܢܒܝ̈ܐ ܪܸܡܙܹܗ ܐܲܟܼܬܸܒܘ ܗ̄ܘ̣ܵܘ . 33 : ܟܲܕ ܕܹܝܢ ܡܛܝܼ ܫܘܼܠܵܡܵܐ 34 ܕܙܒܼܢܵܐ ܕܦܣܝܼܡ ܒܼܝܕܲܥܬܹܗ . 35 : ܫܕܲܪ ܐܠܗܵܐ ܠܲܒܼܪܹܗ 36 ܕܢܸܐܬܹܐ ܢܚܲܕܸܬ ܬܘܩܢܲܢ . 37 : ܚܙܲܩ ܡ̣ܢ ܐܲܝܟܵܐ ܕܐܝܼܬܵܘܗܝ ܗ̄ܘ̣ܵܐ 38 ܘܐܬܐ ܠܐܝܟܵܐ ܕܐܝܼܬܼܵܘܗܝ ܗ̄ܘ̣ܵܐ . 39 : ܚܙܲܩ ܡ̣ܢ ܐܲܒܼܵܐ ܘܠܵܐ ܫܲܢܝܼ 40 : ܘܐܸܬܵܐ ܠܥܵܠܡܵܐ ܨܒܼܝܵܢܹܗ 41 : ܠܵܐ ܓܹܝܪ ܡܨܝܵܐ ܕܒܟܝܢܹܗ 42 ܡ̣ܢ ܐܬܪܐ ܠܐܲܬܪܵܬ ܢܫܢܐ . 43 : ܕܙܒܼܢܹ̈ܐ ܘܥܵܠܡܹ̈ܐ ܠܓܘ ܡܸܢܹܗ 44 ܘܠܵܐ ܚܒ̈ܫܵܢ ܠܹܗ ܒܸܪ̈ܝܬܼܵܐ . 45 : ܐܸܬܵܐ ܟܠܹܗ ܒܨܒܼܝܢܹܗ 46 ܘܩܘܝܼ ܟܠܹܗ ܒܲܟܼܝܵܢܹܗ . 47 : ܕܟܼܝܢܹܗ ܒܟܼܠܕܘܼܟ ܐܝܼܬܼܵܘܗܝ 48 ܘܨܒܝܢܹܗ ܐܙ̇ܠ ܘܐ̇ܬܐ . 49 : ܐܸܬܼܵܐ ܠܥܘܼܡܪܵܐ ܕܡܝܘ̈ܬܹܐ 50 ܕܢܚܕܬ ܨܠܡܲܢ ܕܒܼܠܝܼ . 51 : ܘܡܸܢܹܗ ܕܟܼܝܼܢܲܢ ܫܝܼܛܵܐ 52 ܥܒܕ ܠܹܗ ܢܘܣ̇ܐ ܘܥܡ̣ܪ ܒܹܗ . 53 : ܕܠܵܐ ܙܲܪܥܵܐ ܓܲܒܼܠܗ ܪܘܼܚܵܐ 54 ܒܓܼܵܘ ܟܲܪܣܵܐ ܕܠܵܐ ܙܘܼܘܵܓܼܵܐ . 55 ܕܢܚܕܸܬ ܒܹܗ ܒܸܪ̈ܝܵܬܼܵܐ . 56 ܘܢܫܝܸܢ ܒܹܗ ܥܠ̈ܝܹܐ . 57 : ܐܝܙܓܲܕܵܐ ܕܫܲܝܢܵܐ ܫܲܕܲܪ 58 ܕܒܣܒܪ ܒܛܢܹܗ ܒܐܲܪܥܵܐ . 59 : ܘܡ̣ܢ ܬܪܥܵܐ ܕܥܲܠ ܒܹܗ ܡܵܘܬܼܵܐ 60 ܥ̣ܠܘ ܚܲܝܹ̈ܐ ܘܫܲܢܝܼ ܡܵܘܝܬܼܵܐ . 61 : ܫܠܵܡ ܠܟܼܝ ܡܠܝܬ̤ ܛܲܝܒܘܼܬܼܵܐ 62 ܥܝܼܪܵܐ ܠܡܪܝܲܡ ܐܡ̣ܪ ܗ̄ܘ̣ܵܐ . 63 : ܡܵܪܝ ܥܡܟܝ ܒܲܪܬ ܡܵܝܘܬܹ̈ܐ 64 ܕܡܸܢܹܟܼܝ ܕܢ̇ܚ ܦܪܘܿܩܵܐ . 65 : ܗܵܐ ܕܘܟܬܼܵܐ ܕܐܬܬܩܠܘ ܒܗ̇ 66 ܗܪ̈ܛܝܼܩܹܐ ܚܸܪ̈ܚܹܵܐ . 67 ܘܣܡܘܼܗ̇ ܐܲܝܟ ܒܹܝܬ ܐܵܓܼܵܘܿܢܵܐ : pb. f.204r 68 ܠܬܟܬܘܼܫܵܐ ܕܫܘܼܐܵܠܲܝ̈ܗܘܿܢ . 69 : ܗܘ̤ ܠܲܡ ܡܸܠܬܼܵܐ ܐܸܫܬܲܚܠܲܦ 70 ܘܲܗܘ̤ܵܐ ܒܸܪܪܵܐ ܐܝܟ ܕܟܼܬܝܼܒ . 71 : ܘܠܵܐ ܫܩ̣ܠ ܦܓܼܪܐ ܡ̣ܢ ܡܲܪܝܲܡ 72 ܐܸܠܵܐ ܩܢܘܿܡܹܗ ܗܘ̤ܵܐ ܒܣܪܐ . 73 : ܐܢܕܹܝܢ ܡܸܠܬܼܵܐ ܐܫܬܚܠܲܦ 74 : ܡܕܝܢ ܩܲܒܸܠ ܪܘܼܟܵܒܼܵܐ 75 : ܘܐܸܢܗܘ̤ ܕܩܒܸܠ ܪܘܼܟܵܒܼܵܐ 76 : ܗܘ̤ܵܐ ܫܘܼܪܵܝܵܐ ܠܬܘܼܩܵܢܹܗ 77 : ܘܐܸܢ ܫܲܪܝܼ ܒܝܲܕ ܬܘܼܩܵܢܵܐ 78 ܫܘܹܐ ܗ̄ܘ̣ ܒܒܼܪܝܼܬܹܗ ܐܲܝܟ ܟܠܢܵܫ . 79 : ܘܒܲܫܡܵܐ ܐܝܼܬܼܵܘܗܝ ܥܵܒ̣ܘܿܕܵܐ 80 ܟܲܕ ܪܲܚܝܼܩ ܡ̣ܢ ܣܘܼܥܪ̈ܵܢܹܐ . 81 : ܗܵܢܵܐ ܓܕܘܼܦܵܐ ܢܹܗܦܘܿܟ 82 ܥܲܠ ܪܹܫܵܐ ܕܗܪ̈ܛܝܼܩܹܐ . 83 : ܕܣܕܩܘ ܢܚܬܐ ܕܬܵܘܕܝܼܬܼܵܐ 84 ܕܗܝܡܢܘܼܬܼܗܘܿܢ ܕܲܫܠܝܼܚܹ̈ܐ . 85 : ܐܙ̇ܐ ܥܛܠܝ̈ ܠܦܝܣܵܐ 86 ܘܥܘܝܼܪ̈ܲܝ ܡ̣ܢ ܒܘܼܝܵܢܵܐ . 87 : ܠܡܵܢܵܐ ܗܵܢܵܐ ܚܪܝܢܐ 88 ܘܥܲܠ ܡ̇ܢ ܗܕܐ ܡܨܘܿܬܼܵܐ . 89 : ܡܢܵܐ ܬܐܬܪܘܿܢ ܡ̣ܢ ܗܕܐ 90 ܕܬܚܫܘܿܢ ܠܐܝܼܬܝܵܐ ܕܠܵܐ ܚܐܸܫ̇ . 91 : ܘܲܠܗܘ̇ ܕ ܕܫܘܹܐ ܥܲܡ ܐܲܒܘܼܗܝ 92 ܒܪܝܼܬܼܵܐ ܕܒܣܪܐ ܬܩܪܘܢܝܗܝ . 93 : ܫܡܘܿܥܵܐ ܠܵܐ ܬܬܕܘܲܕ 94 ܘܬܬܦܠܲܓܼ ܒܐܝܠܹܝܢ ܕܫܡܲܥܬ . 95 : ܬܵܐ ܐܬܩܪܲܒܼ ܠܲܦܝܣܵܐ 96 ܘܫܡܲܥ ܘܝܼܠܲܦ ܬܲܩܢܵܐܝܼܬ . 97 : ܠܘ ܗܘ̤ ܡܠܬܐ ܐܸܫܬܚܲܠܦ 98 ܘܗܘ̤ܵܐ ܒܸܣܪܵܐ ܒܲܩܢܘܿܡܹܗ . 99 : ܐܸܠܵܐ ܡܸܠܬܐ ܠܒܸܫ ܒܸܣܪܵܐ 100 ܕܢܚܪܲܪ ܒܹܗ ܠܡܝܘ̈ܬܐ . 101 : ܠܵܘ ܗܘ̤ ܡܸܠܬܼܵܐ ܗܘ̤ܵܐ ܒܣܪܐ 102 ܐܸܠܵܐ ܕܫܩ̣ܠ ܒܪܢܫܵܐ . 103 : ܕܡܫܡܲܠܝ ܗ̄ܘ̣ܵܐ ܒܟܼܠܡܸܕܸܡ 104 ܒܦܓܼܪܐ ܘܢܦܫܵܐ ܫܲܘܝܵܐܝܼܬ . 105 : ܒܲܪܢܫܵܐ ܗ̄ܘ̣ ܕܡܢܣܲܝ ܗ̄ܘ̣ܵܐ 106 ܒܒܛܢܵܐ ܘܝܲܠܕܵܐ ܘܬܲܪܒܝܼܬܼܵܐ . 107 : ܒܟܲܦܢܵܐ ܘܨܲܗܝܵܐ ܘܲܒܼܚܲܫܵܐ 108 ܘܲܒܼܡܵܘܬܼܵܐ ܕܡܠܐ ܙܒܼܢܵܐ . 109 : ܚܛܝܼܬܼܵܐ ܕܹܝܢ ܠܵܐ ܫܠܛܬ̤ ܒܹܗ 110 ܘܦܵܘܠܘܿܣ ܣܗܲܕ ܥܠܗܕܹܐ . 111 : ܕܥܘܼܡܪܵܐ ܗ̄ܘ̣ܵܐ ܕܐܲܠܵܗܘܼܬܼܵܐ 112 ܕܒܪܘܚܩܘܼܕܫܵܐ ܡܩܲܕܫ ܗ̄ܘ̣ܵܐ . 113 : ܘܠܵܐ ܬܘܼܒܼ ܢܣܒܪ ܫܡܘܿܥܵܐ 114 ܒܗ̇ܝ ܕܩܪܝܬܹܗ ܒܲܪܢܵܫܵܐ . 115 : ܕܒܢ̈ܝܐ ܬܪܹܝܢ ܐܵܡ̇ܪܢܵܐ 116 ܐܝܟ ܡܵܐ ܕܒܼܕܵܘ ܛܵܠܘܿܡܹܐ . 117 : ܚܲܕ ܗ̄ܘ̣ ܒܪܵܐ ܒܲܪ ܐܝܼܬܘܼܬܼܵܐ 118 ܗܘ̇ ܕܫܘܹܐ ܥܲܡ ܝܵܠܘܿܕܹܗ . 119 : ܘܟܼܣܹܐ ܗ̄ܘ̣ܵܐ ܒܥܘܼܒܵܐ ܕܐܲܒܘܼܗܝ 120 ܥܕܲܡܵܐ ܠܙܲܒܼܢܵܐ ܕܡܹܐܬܼܝܬܹܗ . 121 : ܘܡܛܠ ܚܘܼܒܹܗ ܕܠܘܵܬܲܢ 122 ܫܩ̣ܠ ܒܪܢܵܫܵܐ ܡܫܠܡܢܐ . 123 : ܘܥܲܒܕܹܗ ܥܲܡ̣ܗ ܚܲܕ ܡܸܕܸܡ 124 ܒܡܵܪܘܼܬܼܵܐ ܘܲܒܼܫܘܼܠܛܵܢܵܐ . 125 : ܘܡ̣ܢ ܝܵܘܡܵܐ ܕܓܲܒܼܠܗ ܪܘܼܚܵܐ 126 ܒܓܼܵܘ ܟܲܪܣܵܐ ܕܠܵܐ ܙܘܼܘܵܓܵܐ . 127 : ܡܵܪܵܐ ܘܝܵܪܬܵܐ ܘܫܲܠܝܼܛܵܐ 128 ܒܪܵܘܡܵܐ ܘܥܘܼܡܩܵܐ ܫܲܘܝܵܐܝܼܬ . 129 : ܠܵܐ ܡܨܝܵܐ ܗ̄ܘ̣ܵܬ ܕܒܼܟܝܵܢܹܗ 130 ܢܸܬܒܩܘܿܢ ܒܹܗ ܡܵܝܘ̈ܬܹܐ . 131 : ܘܥܲܠܗܵܕܹܐ ܫܩ̣ܠ ܒܪܢܵܫܵܐ 132 ܕܢܟܣܹܐ ܙܝܼܘܹܗ ܒܐ̄ܢܫܐ . 133 : ܘܒܗܕܹܐ ܠܲܢ ܐܘܼܪܸܒܼ ܗ̄ܘ̣ܵܐ 134 ܕܟܝܢܲܢ ܫܝܼܛܵܐ ܢܠܒܲܫ . 135 : ܘܢܣܩܝܼܘܗܝ ܥܲܡܹܗ ܠܫܡܲܝܵܐ 136 ܠܐܝܼܩܵܪܵܐ ܕܡ̣ܢ ܝܡܝܼܢܹܗ . 137 : ܒܨܠܡܹܗ ܩܪ̣ܝܗܝ ܗ̄ܘ̣ܵܐ ܠܟܼܝܼܢܲܢ 138 : ܒܫܘܪܝܐ ܟܕ ܡܬܩܸܢ ܠܗ 139 : ܘܐܬܚܒܲܠ ܗܵܢܵܐ ܨܲܠܡܵܐ 140 ܒܝܲܕ ܡܸܠܟܹܗ ܕܐܵܟܸ̇ܠܩܲܪܨܵܐ . 141 ܨܒܼܵܐ ܕܹܝܢ ܗܵܫܵܐ ܒܲܚܢܵܢܹܗ . 142 ܕܲܢܚܲܕܸܬ ܨܠܡܲܢ ܕܒܼܠܝܼ . 143 : ܘܫܩ̣ܠ ܡܢܲܢ ܪܹܫܝܼܬܵܐ 144 ܘܥܠܝܗ̇ ܠܘܬܹܗ ܒܬܸܫܒܘܿܚܵܬܐ . 145 : ܗܕܐ ܗ̄ܝ̣ ܟܠܗ̇ ܬܘܕܝܼܬܲܢ 146 : ܕܡ̣ܢ ܣܦܪܹ̈ܐ ܕܪܘܼܚܵܐ ܝܠܦܢܗ̇ 147 : ܕܐܲܠܵܗܵܐ ܠܵܐ ܡܫܬܚܲܠܦ 148 ܘܠܵܐ ܢ̇ܦܠ ܬܚܬܝ ܚܫܹ̈ܐ . 149 : ܚܫܹ̈ܐ ܕܐ̄ܢܫܐ ܐܝܼܬܲܝܗܘܿܢ 150 ܕܗ̇ܘ ܚܫܘܿܫܵܐ ܒܲܪ ܓܸܢܣܲܢ . 151 : ܕܐܸܬܫܵܘܬܦ ܒܲܫܒܝܼܚ̈ܝܵܬܐ 152 ܡܸܛܠ ܚܘܼܒܵܐ ܕܢܵܣܘܿܒܹܗ . 153 : ܒܛܵܢܐ ܘܝܠܕܗ ܕܒܲܪܢܫܵܐ 154 ܥܙܘܼܪܬܵܐ ܘܕܒܼܚܹ̈ܐ ܕܒܲܪܢܫܵܐ . 155 : ܟܠܢܵܐ ܘܨܗܝܵܐ ܕܒܲܪܢܫܵܐ 156 ܠܐܘܬܼܵܐ ܘܫܢܵܬܐ ܕܒܲܪܢܫܵܐ . 157 : ܨܠܘܵܬܼܵܐ ܘܚܲܫܵܐ ܕܝܼܠܹܗ ܗܘ̤ 158 ܠܒܲܪ ܡ̣ܢ ܡܸܠܬܐ ܐܲܠܗܵܐ . 159 : ܝܼܫܘܿܥ ܛܠܝܵܐ ܪܵܒܹܐ ܗ̄ܘ̣ܵܐ 160 ܒܩܵܘܡܬܼܵܐ ܘܚܟܼܡܬܐ ܕܦܘܼܪܫܵܢܹܐ . 161 ܘܡܸܬܝܲܬܼܪ ܗ̄ܘ̣ܵܐ ܒܛܲܝܒܘܼܬܼܵܐ : pb. f.204v 162 ܠܘܵܬ ܐܠܗܵܐ ܘܐ̄ܢܫܘܼܬܼܵܐ . 163 : ܐܪܐ ܕܡܲܢ̣ܘ ܐܝܼܬܲܝܗܘܿܢ 164 ܗܠܹܵܝܢ ܟܠܗܘܿܢ ܦܘܪ̈ܫܢܹܐ . 165 : ܕܥܒܘܿܕܵܐ [ ܕ ] ܠܵܐ ܡܸܬܬܲܚܬܹܐ 166 ܐܘܕܒܪܢܫܵܐ ܒܲܪ ܓܸܢܣܲܢ . 167 : ܠܵܐ ܚܸܪ̈ܚܹܵܐ ܠܵܐ ܬܸܛܥܘܿܢ 168 : ܬܪܒܝܼܬܼܵܐ ܕܒܲܪ ܓܸܢܣܲܢ ܗ̄ܝ̣ 169 : ܕܐܬ̣ܐ ܗ̄ܘ̣ܵܐ ܠܲܓܼܡܝܼܪܘܼܬܼܵܐ 170 ܒܚܕܝܘܵܬܼܵܐ ܕܥܲܡ ܡܸܠܬܼܵܐ . 171 : ܠܵܘ ܕܒܨܝܼܪ ܗ̄ܘ̣ܵܐ ܫܘܼܠܛܵܢܹܗ 172 ܡ̣ܢ ܝܵܘܡܵܐ ܕܝܼܠܝܼܕܘܼܬܹܗ . 173 : ܐܠܵܐ ܕܗܵܕܹܐ ܦܐܝܵܐ ܗ̄ܘ̣ܵܬܼ 174 ܕܥܲܡ ܬܲܪܒܼܝܬܹܗ ܪܘܼܡܪܵܡܹܗ . 175 : ܢܐܡܲܪ ܕܹܝܢ ܥܲܠ ܢܸܣܝܘܿܢܹܗ 176 ܘܬܲܟܼܬܘܼܫܹܗ ܕܥܲܡ ܣܵܛܵܢܵܐ . 177 : ܕܒܫܘܼܠܵܡ ܐܲܪܒܥܝܼܢ ܝܵܘܡܝܼ̈ܢ 178 ܐܡ̣ܪ ܕܟܼܦܢ ܘܐܸܬܼܢܣܝܼ . 179 : ܬܵܘ ܬܲܪܓܸܡܘ ܠܲܢ ܬܲܠܗܵܕܹܐ 180 ܣܦܪܹ̈ܐ ܚܕܬ̈ܐ ܕܬܒܥܘ ܠܲܢ . 181 : ܘܦܫܩܘ ܠܲܢ ܣܘܼܟܵܠܲܝ̈ܗܘܿܢ 182 ܕܡܢܘܼ ܟܦܢܵܐ ܘܢܸܣܝܵܢܵܐ . 183 : ܗܪܟܐ ܒܫܸܬܩܵܐ ܐܬܓܘܣܘ 184 : ܘܙܩ̣ܦܘ ܨܒܥܐ ܠܲܫܪܵܪܵܐ 185 : ܕܗ̤ܝ ܓܠܝܘܼܬܹܗ ܕܩܸܪܝܵܢܵܐ 186 ܡܟܣܐ ܠܪܘܫܥܐ ܕܡܸܠܲܝ̈ܗܘܿܢ . 187 : ܠܵܐ ܓܹܝܪ ܡܲܡܪܚ ܗ̄ܘ̣ܵܐ ܒܝܼܫܵܐ 188 ܕܢܩܪܒܼ ܗ̄ܘ̣ܵܐ ܢܣܝܢܵܐ . 189 : ܠܗܘ̇ ܝܵܕܘܿܥܵܐ ܕܟܼܠܡܕܡ 190 ܕܝ̇ܕܥ ܗ̄ܘ̣ܵܐ ܕܠܵܐ ܡܸܬܼܢܲܣܹܐ . 191 : ܡܩܪܒܼ ܗ̄ܘ̣ܵܐ ܡ̣ܢ ܕܹܝܢ ܢܣܝܢܵܐ 192 ܠܗ̇ܘ ܕܩܢܸܐ ܗ̄ܘ̣ܵܐ ܗܲܕܵܡܹ̈ܐ . 193 : ܕܚ̣ܙܝܗܝ ܕܒܫܘܼܠܵܡ ܨܵܘܡܹܗ 194 ܠܡܐܟ̣ܘܠܬܐ ܐܸܬܼܪܲܓܼܪܲܓ ܗ̄ܘ̣ܵܐ . 195 : ܘܐܝܟ ܕܠܐܵܕܼܵܡ ܗ̇ܘ ܩܲܕܡܵܝܵܐ 196 : ܒܡܐܟܘܼܠܬܼܵܐ ܐܸܬܼܪܲܓܼܪܲܓܼ ܗ̄ܘ̣ܵܐ 197 ܕܚ̣ܙܵܝܗܝ ܕܠܒܝܼܫ ܠܲܟܼܝܢܹܗ . 198 : ܘܣܒܪ ܕܡܩܒܸܠ ܡܸܠܬܹܗ 199 : ܒܗܵܠܹܝܢ ܟܠܗܹܝܢ ܐܸܬܼܢܣܝܼ 200 ܒܲܪ ܓܢܣܢ ܠܵܘ ܥܵܒ̣ܘܿܕܵܐ . 201 : ܕܪܵܡ ܗ̄ܘ̣ ܟܝܢܹܗ ܕܥܵܒܼܘܿܕܵܐ 202 ܡ̣ܢ ܚܫ̈ܐ ܘܡ̣ܢ ܢܣܝܢܐ . 203 : ܠܐܹܐ ܗ̄ܘ̣ܵܐ ܡ̣ܢ ܥܲܡܠܵܐ ܕܐܘܼܪܚܵܐ 204 ܘܝܼܬܸܒ ܘܐܸܬܢܝܼܚ ܡ̣ܢ ܥܲܡܠܹܗ . 205 : ܘܫܐܠ ܡܝ̈ܐ ܠܫܡܪܝܬܐ 206 ܕܢܦܝܓ ܚܫܵܐ ܕܨܗܝܗ . 207 : ܗܪܟܵܐ ܠܐܘܬܼܵܐ ܕܒܪܢܫܵܐ 208 ܘܟܦܢܵܐ ܘܨܗܝܵܐ ܕܝܠܗ ܗܘ̣ . 209 : ܘܟܕ ܡܸܠܬܐ ܒܗ ܥܡ̇ܪ ܗ̄ܘ̣ܵܐ 210 ܗܘ̤ ܒܕܝܼܠܹܗ ܡܸܬܢܣܹܐ ܗ̄ܘ̣ܵܐ . 211 : ܒܥܸܠܬܐ ܕܡܝ̈ܬܐ ܐܲܦܢܝܼ ܗ̄ܘ̣ܵܐ 212 ܠܛܥܝܬܐ ܨܝܕ ܝܘܼܠܦܵܢܹܗ . 213 : ܘܒܝܕܥܬܵܐ ܕܐܠܗܘܼܬܹܗ 214 ܐܝܬܝ ܠܓܠܝܐ ܣܘܼܥܪ̈ܢܹܝܗ̇ . 215 : ܠܬܲܠܡܝܼܕܼܵܘ̈ܗܝ ܕܹܝܢ ܐܡ̣ܪ ܗ̄ܘ̣ܵܐ 216 ܟܕ ܩܲܪܒܘ ܠܹܗ ܡܹܐܟܘܠܬܵܐ . 217 : ܕܐܝܼܬ ܠܝܼ ܡܐܟܘܠܬܐ ܐ̄ܚܪܹܬܵܐ 218 ܕܐܲܢ̄ܬܘܿܢ ܠܵܐ ܝܕܥܝܢ ܐ̄ܢܬܘܢ ܠܵܗ̇ . 219 : ܘܟܲܕ ܡܐܟ̣ܠܬܐ ܗܕܐ ܗ̄ܘ̣ܵܬ 220 ܕܢܸܥܒܸܕ ܨܒܼܝܵܢܵܐ ܕܐܲܒܘܼܗܝ . 221 : ܕܲܢܚܵܘܹܐ ܕܟܼܡܵܐ ܪܓܼܝܼܓ ܗ̄ܘ̣ܵܐ 222 : ܠܬܝܒܘܼܬܼܵܐ ܕܚܛ̈ܝܹܐ 223 : ܕܡܸܟ ܒܣܦܝܢܬܐ ܘܲܐܥܪܘܼܗܝ 224 : ܘܩܡ ܘܟ̣ܐܐ ܒܝܲܡܵܐ ܘܫܠܝܗ 225 : ܫܲܢ̄ܬܐ ܕܡܝܘܬܵܐ ܐܝܼܬܹܝܗ̇ 226 ܘܫܠܝܗ ܕܝܡܐ ܕܥܒܘܕܐ . 227 : ܫܟܒ ܠܡ ܪܚܡܢ ܠܥܙܪ 228 ܘܚܕܐ ܐܢ̄ܐ ܕܠܵܐ ܗ̇ܘܝܬ ܬܡ̇ܢ . 229 : ܒܐ̄ܢܫܘܼܬܹܗ ܠܵܘ ܬܡ̇ܢ ܗ̄ܘ̣ܵܐ 230 ܒܐܠܗܘܼܬܹܗ ܬܡ̇ܢ ܗ̄ܘ̣ܵܐ . 231 : ܘܟܲܕ ܐܙ̇ܠ ܗ̄ܘ̣ܵܐ ܕܲܢܥܪܝܼܘܗܝ 232 ܕܡܥ̈ܐ ܕܚܫܵܐ ܡܪܕܐ ܗ̄ܘ̣ܵܐ . 233 : ܟܕ ܟܪܝܐ ܠܹܗ ܠܥܦܢܵܐ 234 ܥܲܠ ܥܦܪܢܵܐ ܒܲܪ ܓܸܢܣܹܗ . 235 : ܕܡܠ̈ܐ ܕܡܢܘ ܐܝܼܬܲܝܗܝܢ 236 ܥ̈ܛܠܵܐ ܕܛܥ̣ܘ ܡ̣ܢ ܐܘܼܪܚܵܐ . 237 : ܐܸܠܵܐ ܕܠܒܝܼܫ ܗܲܕܡܹ̈ܐ 238 ܕܡܟܣܝ ܗ̄ܘ̣ ܒܟ̣ܠܡܸܕܼܡ . 239 : ܘܒܲܪܘܼܚܵܐ ܠܲܡ ܐܸܬܥܙܲܙ 240 : ܘܒܩܠܐ ܩܪ̣ܐ ܠܥܥܙܪ 241 : ܬܵܐ ܦܘܿܩ ܡܝܼܬܼܵܐ ܘܚܙܝܼ ܠܵܟ 242 ܥܘܼܡܪܵܐ ܕܚܲܝܹ̈ܐ ܕܫܠܚܬܵܝܗܝ . 243 : ܗܪܟܵܐ ܩܵܠܵܐ ܕܥܵܒܼܘܕܵܐ ܗ̄ܘ̣ 244 ܕܲܩܪ̣ܵܐ ܠܥܥܙܲܪ ܘܲܝܼܚ̣ܵܐ . 245 : ܐܝܟ ܕܠܕܡܪ̈ܐ ܡ̣ܢ ܫܸܢܬܼܵܐ 246 ܡܩܝܼܡ ܡܝܼ̈ܬܐ ܡ̣ܢ ܕܲܚܝܼܚܵܐ . 247 : ܓܲܠܝܐܝܼܬ ܡܲܠܸܠ ܐܸܢܹܝܢ 248 : ܠܡܵܟ̈ܬܐ ܗܘ̤ ܥܲܠ ܢܦܫܹܗ 249 : ܟܕܐܡ̇ܪ ܗ̄ܘ̣ܵܐ ܠܬܲܠܡܝܼܕܵܘ̈ܗܝ 250 ܕܐܙ̇ܠ ܐ̄ܢܵܐ ܠܘܵܬ ܐܒܝܼ ܘܐܠܗܝ . 251 ܢܸܐܡܪܘܿܢ ܠܲܢ ܟܬܵܒܲܝ̈ ܒܸܕܝܵܐ . 252 : ܐܝܼܬ ܐܲܠܵܗܵܐ ܠܲܐܠܵܗܵܐ 253 ܘܥܲܒܼܘܕܵܐ ܠܐܝܬ ܓܢܝܼܵܙܐ . 254 ܕܒܼܗܠܬܹܗ ܗܘ̤ܵܐ ܟܠܡܸܕܸܡ . pb. f.205r 255 : ܐܲܠܵܗܹܗ ܩܪ̣ܵܐ ܠܐܲܠܵܗܵܐ 256 ܕܥܒܘܿܕܼܵܐ ܗ̄ܘ̣ ܕܝܼܠܹܗ ܘܲܕܟܼܠ . 257 : ܘܐܲܒܘܼܗܝ ܟܢܝܼ ܠܪܪܡܵܐ 258 ܕܫܘܐ ܠܗܕܐ ܒܛܲܝܒܘܼܬܼܵܐ . 259 : ܗܫܵܐ ܠܲܡ ܗܵܐ ܫܓܝܼܫܵܐ ܢܲܦܫܝ 260 : ܡ̣ܢ ܚܫܹ̈ܐ ܕܡܣܝܒܲܪ ܐ̄ܢܵܐ 261 : ܘܟܲܪܝܵܐ ܠܝܼ ܥܕܲܡ̇ܐ ܠܡܘܬܵܐ 262 ܡ̣ܢ ܩܫܝܘܼܬܹܗ ܕܨܲܠܝܼܒ̣ܵܐ . 263 : ܢܦܫܵܐ ܕܡ̇ܢ ܗ̣ܝ ܕܫܓܝܼܫܵܐ 264 ܚܪ̈ܚܐ ܕܠܐ ܒܘܼܝܵܢܵܐ . 265 : ܕܡܠܬܵܐ ܐܝܼܬܝܵܐ ܕܡ̣ܢ ܐܲܒܐ 266 ܗ̇ܘ ܕܫܕܐ ܥܲܡ ܝܵܠܘܕܹܗ . 267 : ܠܵܐ ܬܛܥܘܢ ܐܘ ܡܲܪ̈ܚܹܐ 268 ܐܝܬܝܵܐ ܪܵܡ ܗ̄ܘ̣ ܡ̣ܢ ܚܫܹ̈ܐ . 269 : ܚܫܹ̈ܐ ܕܐ̄ܢܫܐ ܐܝܼܬܲܝܗܘܿܢ 270 ܕܗ̇ܘ ܚܫܘܿܫܵܐ ܒܲܪ ܓܸܢܣܲܢ . 271 : ܗܵܠܹܝܢ ܕܐ̄ܢܫܐ ܐܝܼܬܝܗܹܝܢ 272 ܗܘ̇ ܕܗܘ̤ܐ ܒܪܵܐ ܒܛܲܝܒܘܼܬܼܵܐ . 273 : ܠܵܘ ܗ̄ܘ̣ܵܐ ܕܡܸܠܬܼܵܐ ܚܝܼܕܵܐ 274 ܕܐܝܼܬܵܘܗܝ ܡܡܬܘܿܡ ܥܲܡ ܐܲܒܘܼܗܝ . 275 : ܠܵܐ ܗ̄ܘ̣ܵܐ ܕܝܢ ܠܡܠܬܐ ܐܸܡ̇ܪܬ 276 ܕܩܢܐ ܒܪܘܬܐ ܒܛܝܒܘܼܬܼܵܐ . 277 : ܕܠܑܵܐ ܢܫܬܒܼܗܲܪ ܐܪܝܼܘܿܣ 278 ܕܕܿܠܡܵܐ ܠܢܝܼܫܹܗ ܚ̇ܢܐ ܐ̄ܢܐ . 279 : ܐܒܼܝ ܠܲܡ ܕܫܕܪܢܝ ܪܒ ܗ̄ܘ̣ ܡܸܢܝ 280 ܒܐܝܼܬܘܼܬܵܐ ܘܒܫܘܼܠܛܵܢܵܐ . 281 : ܠܵܐ ܙܪ̣ܩ ܗ̄ܘ̣ܵܐ ܠܥܒܝܼܕܵܐ 282 ܕܢܬܦܚܲܡ ܥܲܡ ܥܵܒܘܿܕܹܗ . 283 : ܪܲܒ ܗ̄ܘ̣ ܡܸܢܹܗ ܒܐܝܼܬܘܼܬܼܵܐ 284 ܕܟܼܝܢܹܗ ܕܠܵܐ ܫܘܪܝܵܐ ܗ̄ܘ̣ . 285 : ܘܐܲܝܢܵܐ ܕܐܝܼܬ ܠܹܗ ܫܘܼܪܵܝܐ 286 ܙܥܘܿܪ ܡ̣ܢ ܐܝܼܬܝܐ ܒܲܢܝܵܢܹܗ . 287 : ܐܝܼܬ ܠܲܢ ܗܵܟܹܝܠ ܪܲܒܟܘܼܡܪܹ̈ܐ 288 ܕܡܗܝܡܢ ܗ̄ܘ̣ ܠܥܒܘܿܕܹܗ . 289 : ܐܝܟ ܡܘܼܫܹܐ ܒܟܠܹܗ ܒܲܝܬܗ 290 ܘܝܲܬܝܼܪ ܡܸܢܹܗ ܕܒܲܪ ܥܲܡܪܲܡ . 291 : ܡܢܘܼ ܗܢܵܐ ܪܲܒܟܘܼܡܪܹ̈ܐ 292 ܘܥܒܘܿܕܹܗ ܠܡ̇ܢ ܩ̇ܪܝܢ ܐ̄ܢܬܘܿܢ . 293 : ܕܫܪܝܼܪ ܗ̄ܘ̣ ܠܹܗ ܥܲܠ ܒܲܝܬܹܗ 294 ܘܫܠܝܛ ܒܥ̇ܒܕܐ ܕܐܝܼܕܵܘ̈ܗܝ . 295 : ܪܲܒܟܘܼܡܪܹ̈ܐ ܝܫܘܼܥ ܐܝܼܬܵܘܗܝ 296 ܘܥܵܒܘܿܕܹܗ ܐܝܬܝܐ ܓܢܝܼܙܵܐ . 297 : ܘܕܗܘ̤ܵܐ ܥܘܼܡܪܵܐ ܠܒܵܪܘܿܝܵܐ 298 ܥܲܒܼܕܗ ܡܵܪܵܐ ܠܩܸܢܝܵܢܵܘ̈ܗܝ . 299 : ܚܲܕ ܠܲܡ ܐܝܼܬܼܵܘܗܝ ܡܨܝܵܐ 300 ܕܐܠܗܵܐ ܘܕܲܒܢܝ̈ܢܫܵܐ . 301 : ܒܪܢܫܵܐ ܝܼܫܘܿܥ ܕܝܼܪܸܒ 302 ܘܗܘ̤ܐ ܡܲܠܟܵܐ ܘܫܲܠܝܼܛܵܐ . 303 : ܗܪܟܵܐ ܩ̇ܪܐ ܡܸܨܥܝܵܐ 304 ܠܗ̇ܘ ܕܐܝܼܬܼܵܘܗܝ ܗ̄ܘ̣ܵܐ ܡ̣ܢ ܕܵܘܝܼܕ . 305 : ܘܗܘ̤ܵܐ ܒܡܵܘܬܹܗ ܡܨܥܝܵܐ 306 ܘܫܝܸܢ ܠܲܢ ܥܲܡ ܒܪܘܿܝܵܐ . 307 : ܡܵܘܬܵܐ ܠܲܡ ܛܥܸܡ ܒܟܼܝܢܹܗ 308 ܣܛܲܪ ܡ̣ܢ ܡܸܠܬܼܵܐ ܐܲܠܗܵܐ . 309 : ܘܟܲܕ ܡܸܠܬܐ ܒܹܗ ܥܡ̇ܪ ܗ̄ܘ̣ܵܐ 310 ܠܐ ܩܪܒ ܚܫܵܐ ܠܟܼܝܢܹܗ . 311 : ܚܫܵܐ ܘܡܵܘܬܐ ܕܚܫܘܫܵܐ ܗ̄ܘ̣ 312 ܕܩܢܹܐ ܡܵܘܬܼܵܐ ܒܲܟܼܝܼܢܹܗ . 313 : ܩܝܵܡܬܐ ܘܚ̈ܝܐ ܕܒܼܪܵܘܿܝܵܐ 314 ܕܐܝܼܬ ܠܹܗ ܚܝܹ̈ܐ ܒܲܟܼܝܢܹܗ . 315 : ܟܠܡ̇ܢ ܕܗܘ̤ܐ ܒܗ ܚܲܝܐ ܗ̄ܘ̣ 316 ܘܗܘ̤ ܝܗ̇ܒ ܚܝܹ̈ܐ ܘܢܘܼܗܪܵܐ . 317 : ܢܒܼܥܐ ܗ̄ܘ̣ ܕܡܠܹܐ ܚܲܝܘܼܬܵܐ 318 ܕܪܕܝܹܗ ܡܸܡܬܘܡ ܠܵܐ ܓܵܐܸܙ . 319 : ܠܵܐ ܓܝܪ ܙ̇ܥܪ ܒܟ̣ܝܢܹܗ 320 ܘܐܵܦܠܵܐ ܝܵܪܸܒ ܡ̣ܢ ܕܐܝܼܬܼܵܘܗܝ . 321 : ܘܠܵܐ ܢ̇ܦܠ ܬܚ̈ܬܝ ܚܲܫܹ̈ܐ 322 ܕܪܡ ܗ̄ܘ̣ ܟܝܵܢܹܗ ܡ̣ܢ ܚܫܹ̈ܐ . 323 : ܚܫܹ̈ܐ ܕܒܲܪܓܸܢܣܢ ܐܸܢܘܿܢ 324 ܕܙܥܪ ܝܸܪܸܒܼ ܘܐܸܬܼܪܡܪܲܡ . 325 : ܙܥ̣ܪ ܕܛܥܸܡ ܡܘܬܵܐ ܕܙܒܼܢܵܐ 326 ܘܝܼܪܸܒܼ ܕܗܘ̤ܵܐ ܒܡܵܪܘܼܬܼܵܐ . 327 : ܠܵܐ ܕܝܼܢ ܢܸܪܢܹܐ ܫܵܡܘܿܥܵܐ 328 ܕܦܪܫܬܼ ܡܟ̈ܬܐ ܒܗܵܕܹܐ . 329 : ܕܦܪ̈ܨܘܿܦܹܐ ܬܪܹܝܢ ܐܡ̇ܪ ܐ̄ܢܵܐ 330 ܡܸܠܬܐ ܘܢܵܘܣܵܐ ܕܓܼܒܐ ܠܹܗ . 331 : ܘܒܼܚܲܕ ܗ̄ܘ̣ ܒܪܐ ܡܘܕܹܐ ܐܢܐ 332 ܘܟܼܝ̈ܢܐ ܬܪܹܝܢ ܡܲܟܼܪܸܙ ܐ̄ܢܐ . 333 : ܟܝܵܢܵܐ ܣܓܼܝܼܵܕܵܐ ܘܫܲܒܚܝܼܵܐ 334 ܕܡܸܠܬܐ ܐܝܼܬܝܐ ܕܥܲܡ ܐܲܒܼܵܐ . 335 : ܘܟܼܝܢܵܐ ܕܝܼܠܲܢ ܕܫܩ̣ܠ 336 ܡ̣ܢ ܡܘܼܠܟܢܹܗ ܘܐܸܫܬܵܘܕܝܼ . 337 : ܡܫܠܡܢܐ ܗ̄ܘ̣ ܒܐܲܠܗܘܼܬܹܗ 338 ܕܫܘܐ ܥܡܗ ܕܝܵܠܘܕܹܗ . 339 : ܘܲܓܼܡܝܪܵܐ ܬܘܼܒܼ ܒܐ̄ܢܫܘܼܬܹܗ 340 ܒܦܲܓܼܪܐ ܘܢܦܫܵܐ ܕܡܵܝܘ̈ܬܐ . 341 : ܬܪܹܝܬ ܕܗܘ̤ܘ ܒܲܚܕܵܝܘܼܬܼܵܐ 342 ܚܲܕ ܚܘܼܒܼܵܐ ܘܚܲܕ ܨܒܼܝܢܵܐ . 343 : ܡܸܠܬܐ ܚܝܼܕܵܐ ܕܡ̣ܢ ܐܲܒܼܵܐ 344 ܘܕܟܘܼܬܵܐ ܕܥܒܼܕܵܐ ܕܢܣܲܒܼ . pb. f.205v 345 : ܘܡܸܛܠ ܚܘܼܒܹܗ ܕܢܵܣܘܼܒܼܵܐ 346 ܝܩܪܹܗ ܥܲܡܹܗ ܠܢܣܝܼܒܼܵܐ . 347 : ܘܐܙܥܲܪ ܢܲܦܫܹܗ ܒܫܡܗܹ̈ܐ 348 ܟܕ ܒܲܟܝܵܢܹܗ ܠܵܬ ܙ̇ܥܪ . 349 : ܗܘ̤ܵܐ ܥܲܦܪܢܵܐ ܒܛܝܼܒܘܼܬܼܵܐ 350 ܘܝܵܪܬ̇ܐ ܡܡܪܐ ܥܲܡ ܡܸܠܬܼܵܐ . 351 : ܕܝܩܪܹܗ ܒܟܼܠܗܹܝܢ ܒܲܟܼܝܵܢܹܗ 352 ܘܫܥܒܸܕ ܠܹܗ ܪܘܡܵܐ ܘܥܘܼܡܩܵܐ . 353 : ܢܣܲܒܼ ܕܝܢ ܡܸܠܬܹܐ ܡܵܟ̈ܬܹܗ 354 ܕܥܦܪܢܐ ܒܫܡܵܐ ܫܐܝܼܠܵܐ . 355 : ܘܬܝܩܲܪ ܐܵܦ ܡܝܘܬܵܐ 356 ܒܫܒܝܼܚܵܬܹ̈ܗ ܕܝܼܚܝܼܕܵܐ . 357 : ܟܕ ܠܵܐ ܗ̄ܘ̣ܵܐ ܒܡܠܐ ܙܒܼܢܵܐ 358 ܐܬܝܩܲܪ ܒܲܫܒܝܼܚܵܬܐ . 359 : ܐܸܠܵܐ ܡܸܟܝܠ ܘܠܥܲܠܲܡ 360 ܕܠܵܐ ܫܘܼܠܡܵܐ ܗ̄ܘ̣ ܫܘܠܛܢܗ . 361 : ܚܕܵܐ ܙܒܢ ܩܪܒܼ ܗ̄ܘ̣ܵܬ ܢܦܲܫܹܗ 362 ܒܕܒܝܼܚܘܼܬܹܗ ܠܐܠܗܵܐ . 363 : ܘܗܘ̤ܐ ܟܘܼܡܪܵܐ ܒܲܫܡܲܝܵܐ 364 ܘܠܵܐ ܡܫܬܪܝܵܐ ܟܵܗܢܘܼܬܹܗ . 365 : ܠܲܩܕܘܿܫ ܩܘܼܕܫܹ̈ܐ ܥܠܝ̈ܐ 366 ܥܲܠ ܕܢܚܣܹܐ ܥܲܠ ܟܠܵܐ . 367 : ܘܐܫܟܲܚ ܒܐܲܝܕܹܗ ܦܘܼܪܩܵܢܵܐ 368 ܟܠܹܗ ܓ̣ܢܣܵܐ ܕܡܝܘ̈ܬܹܐ . 369 : ܠܵܐ ܥ̣ܠ ܒܲܕܡܵܐ ܕܚܝܘ̈ܬܐ 370 ܐܝܟ ܛܲܟܼܣܵܐ ܕܪ̈ܲܒܲܝ ܟܘܼܡܪܹ̈ܐ . 371 : ܐܠܐ ܩܢܘܿܡܹܗ ܗܘ̤ܵܐ ܕܒܼܚܵܐ 372 ܘܕܡܗ ܢܩܝܼ ܚܠܦ ܟܠܢܵܫ . 373 : ܠܹܗ ܐܡ̣ܪ ܕܬܸܒܼ ܡ̣ܢ ܝܲܡܝܼܢܝܼ 374 ܥܕܡܵܐ ܕܟܼܠ ܢܫܬܥܒܲܕ ܠܹܗ . 375 : ܟܕ ܡܲܡܠܸܟ ܥܲܠ ܟܠ ܕܗܘ̤ܵܐ 376 ܥܲܡ ܐܠܗܵܐ ܢܣܘܼܒܹܗ . 377 : ܕܝܼܠܹܗ ܗ̤ܝ ܐܵܦ ܡܹܐܝܼܬܵܐ 378 ܗ̇ܝ ܕܥܬܝܼܕܵܐ ܒܫܘܼܠܵܡܵܐ . 379 : ܒܢܝܼܫܵܐ ܕܚܲܫ ܗ̄ܘ̣ܵܐ ܒܹܗ ܒܲܐܪܥܵܐ 380 ܒܹܗ ܡܙܕܝܲܝ ܡܵܐ ܕܐܬ̇ܐ . 381 : ܒܩܵܠܵܐ ܕܡܠܬܹܗ ܡܸܬܢܚܲܡܝܼܢ 382 ܡܒܝ̈ܬܐ ܕܡ̣ܢ ܐܕܡ ܘܲܠܟܼܵܐ . 383 : ܘܦܪܚܝܼܢ ܠܐܘܼܪܥܹܗ ܒܥܢܢ̈ܐ 384 ܐܲܝܠܹܝܢ ܕܐܚܸܒܼܘ ܓܸܠܝܵܢܹܗ . 385 : ܒܪܘܼܚܵܐ ܕܦܘܼܡܹܗ ܡܘܒܸܕ ܠܹܗ 386 ܠܗ̇ܘ ܕܐ̇ܬܐ ܕܢܛܥܹܐ ܒܫܲܡܹܗ . 387 : ܘܒܟܐܬܐ ܕܡܸܠܬܹܗ ܫ̇ܪܐ 388 ܠܫܘܼܠܛܵܢܹܗ ܕܐܵܟ̇ܠܩܪܨܵܐ . 389 : ܒܐܠܦܵܐ ܕܥܝܼܪ̈ܐ ܡܸܙܕܲܝܲܚ 390 ܘܒܪܸ̈ܒܘܬܵܐ ܕܡܠܐܟܹ̈ܐ . 391 : ܘܣܪ̈ܦܹܐ ܕܠܵܐ ܡܸܢܝܢܵܐ 392 ܩܘܼܕܫܵܐ ܕܪܲܒܘܼܬܹܗ ܬܵܢܹܝܢ . 393 : ܠܓܲܠܝܘܬܵܐ ܕܦܓܼܪܗ ܚܵܙܹܝܢ 394 ܫܡܝ̈ܢܐ ܘܐܲܪ̈ܥܢܝܐ . 395 : ܟܕ ܟܣܝܵܐ ܐܲܠܵܗܘܼܬܹܗ 396 ܒܐܦܝ̈ ܬܼܪܥܵܐ ܕܐ̄ܢܫܘܬܗ . 397 : ܒܹܗ ܡܸܬܒܲܩܝܼܢ ܡܝܼܘ̈ܬܐ 398 ܐܦܝ̈ܢ ܒܐܦܝ̈ܢ ܓܲܠܝܵܐܝܼܬ . 399 : ܘܐܝܟ ܨܲܠܡܵܐ ܒܝܲܕ ܓܲܠܝܘܼܬܹܗ 400 ܠܘܵܬܼ ܗ̇ܘ ܟܣܝܵܐ ܢܓܲܕ ܟܠ . 401 : ܠܵܐ ܗ̄ܘ̣ܵܐ ܒܠܥܵܕ ܢܣܘܿܒܹܗ 402 ܣܥܪ ܗܠܹܝܢ ܡܵܐ ܕܐܵܬܐ . 403 : ܥܡܹܗ ܗܘ̤ ܕܠܵܐ ܫܘܚܠܦܵܐ 404 ܡ̣ܢ ܫܘܼܪܵܝܵܐ ܠܫܘܼܠܵܡܵܐ . 405 : ܚܲܕ ܗ̄ܘ̣ ܒܪܵܐ ܘܚܲܕ ܦܪܨܘܿܦܵܐ 406 ܡܝ̈ܢܹܐ ܬܪܹܝܢ ܕܗܘ̤ܵܘ ܚܲܕ . 407 : ܡܸܠܬܼܵܐ ܚܝܼܕܵܐ ܕܡ̣ܢ ܐܲܒܼܵܐ 408 ܘܕܡܘܼܬܼܵܐ ܕܥܲܒܼܕܵܐ ܕܲܢܣܲܒܼ . 409 : ܘܠܵܐ ܗ̄ܘ̣ܵܐ ܡܸܛܠ ܕܗܘ̤ܵܘ ܚܲܕ 410 ܟܝ̈ܬܐ ܐܬܪܹܝܬ ܒܲܚܕܝܘܼܬܼܵܐ . 411 : ܢܸܣܒܪ ܠܹܗ ܬܘܼܒܼ ܫܡܘܿܥܵܐ 412 ܕܡܘܙܓܼܐ ܗܘ̤ܵܐ ܒܟܝܢܹܗ . 413 : ܠܵܐ ܡܸܬܡܙܓܹܐ ܐܝܬܘܼܬܼܵܐ 414 ܘܠܵܐ ܡܫܬܚܠܲܦ ܥܵܒܘܿܕܵܐ . 415 : ܕܟܝܼܢܵܐ ܗ̄ܘ̣ ܕܟܼܣܹܐ ܘܓܲܢܝܼܙ 416 ܘܡܥܠܲܒ ܡ̣ܢ ܫܘܚܠܦܹ̈ܐ . 417 : ܐܦܠܵܐ ܠܥܘܼܡܪܹܗ ܩܲܕܝܼܫܵܐ 418 ܠܕܡܘܬܐ ܕܥܒܼܕܵܐ ܕܢܣܲܒܼ . 419 : ܠܵܐ ܩ̇ܪܒܠܹܗ ܫܘܼܚܠܦܵܐ 420 ܕܟܼܝܢܹܗ ܢܛܝܼܪ ܥܲܡ ܡܸܠܬܼܵܐ . 421 : ܒܪܥܝܢܵܐ ܕܹܝܢ ܡܬܦܪ̈ܫܵܢ 422 ܫܒܚ̈ܝܬܐ ܡ̣ܢ ܡܘ̈ܬܐ . 423 : ܘܥܲܠ ܚܲܕ ܗ̄ܘ̣ ܒܪܵܐ ܡܬܢܲܣ̈ܒܵܢ 424 ܕܟܝ̈ܢܐ ܬܪܝܢ ܕܗܘ̤ܵܘ ܚܲܕ . 425 : ܡܚܝܠܬ̈ܐ ܕܐ̄ܢܫ̈ܐ ܐܸܢܝܢ 426 ܗ̇ܘ ܕܝܼܠܝܼܕ ܗ̄ܘ̣ܵܐ ܡ̣ܢ ܡܲܪܝܲܡ . 427 : ܒܫܚ̈ܝܬܐ ܕܡܸܠܬܼܵܐ ܐܸܢܹܝܢ 428 ܕܝܠܕܹܗ ܕܐܒܼܵܐ ܡܬܘܿܡܝܵܐ . 429 : ܗ̇ܘ ܕܨܒ̣ܐ ܡܛܠ ܚܘܼܒܹܗ 430 ܕܢܬܝܩܲܪ ܓܸܢܣܲܢ ܡܸܢܹܗ . 431 : ܗܪܟܵܐ ܫܩܠܬ̤ ܫܘܼܠܵܡܵܐ 432 ܗ̇ܝ ܕܩܪܢ ܨܠܡܹܗ ܕܝܼܠܹܗ . 433 : ܠܵܐ ܗ̄ܘ̣ܐ ܒܨܠܡܵܐ ܕܟܼܝܢܹܗ 434 ܐܸܠܵܐ ܒܨܠܡܵܐ ܕܐܝܼܩܵܪܹܗ . 435 : ܠܵܐ ܓܹܝܪ ܐܝܼܬ ܠܹܗ ܪܘܼܟܵܒܼܵܐ 436 ܐܦܠܵܐ ܨܘܪܬܵܐ ܘܲܕܡܘܼܬܼܵܐ . 437 : ܕܠܵܐ ܪܘܼܟܵܒܵܐ ܗ̄ܘ̣ ܒܵܪܘܿܝܵܐ 438 ܘܠܵܐ ܡܣܬܝܲܟ ܒܲܚܵܙܬܵܐ . 439 : ܢܒܝ̈ܐ ܟܢܝܘܼܗܝ ܒܫܡܵܗܹ̈ܐ 440 ܠܦܘܼܬ ܡܫܡܥܬܐ ܕܐ̄ܢܫܘܼܬܼܵܐ . pb. f.206r 441 : ܘܟܲܕ ܠܵܐ ܙ̇ܥܪ ܐܘ ܝܵܪܒܼ 442 ܐܲܡܪܘܼܗܝ ܕܙܥ̣ܪ ܐܵܦ ܕܝܼܪܸܒܼ . 443 : ܘܟܲܕ ܒܟܝܼܢܹܗ ܒܟܼܠ ܕܘܼܟ ܗ̄ܘ̣ 444 ܐܡ̣ܪܘ ܕܢܚܸܬ ܐܵܦ ܕܲܣܠܸܩܘ 445 : ܣܘܼ̈ܠܹܐ ܕܹܝܢ ܕܫܡ̣ܥܘ ܗܵܠܹܝܢ 446 ܠܵܐ ܐܬܒܝܲܕܘ ܬܲܩܢܵܐܝܼܬ . 447 : ܣܡ̣ܘ ܐܢܝܢ ܠܲܡܚܝܼܠ̈ܬܐ 448 ܥܲܠ ܥܒܘܿܕܵܐ ܟܝܵܢܐܝܼܬ . 449 : ܘܠܵܐ ܣܸܦܩܲܬ ܡܪܚܘܬܐ 450 ܕܲܛܥܵܘ ܒܵܗ̇ ܡ̣ܢ ܘܵܠܝܼܬܼܵܐ . 451 : ܐܸܠܵܐ ܕܪܟܸܒܘ ܨܢܥ̈ܬܐ 452 ܘܐܙܕܝܲܢܘ ܠܘܩܒܼ̇ܠ ܩܘܼܫܬܵܐ . 453 : ܬܵܘ ܗܵܟܹܝܠ ܐܘܿ ܫܵܡܘܼܥܵܐ 454 ܗܘܼܝ ܬܠܡܝܼܕܵܐ ܠܟܬܒܵܐ . 455 : ܘܪܕܝܼ ܒܐܘܼܪܚܵܐ ܕܟܹܐܢܘܼܬܼܵܐ 456 ܘܠܵܐ ܬܛܥܹܐ ܒܲܫܒܼܝܼܠ ܙܹܐܦܵܐ . 457 : ܗܝܡܢ ܒܐܲܒܼܵܐ ܕܠܵܐ ܫܘܼܪܵܝ 458 ܐܝܬܝܐ ܕܩܕܝܼܡ ܠܗܘ̈ܝܐ . 459 : ܕܠܵܐ ܡܣܬܲܝܟܵܐ ܐܝܼܬܘܼܬܹܗ 460 ܡ̣ܢ ܚܘܼܫܒܵܐ ܕܥܒܝܼܕܹ̈ܐ . 461 : ܐܘܕܵܐ ܒܒܼܪܬ ܕܡ̣ܢ ܐܲܒܼܵܐ 462 ܕܝܼܠܝܼܕ ܡܸܢܹܗ ܕܠܵܐ ܚܲܫܵܐ . 463 : ܡܵܪܵܐ ܘܐܝܼܬܝܵܐ ܘܥܵܒ̣ܘܕܵܐ 464 ܕܫܘܐ ܥܡܗ ܒܲܟܝܢܹܗ . 465 : ܫܒܚ ܠܩܢܘܡܵܐ ܕܪܘܼܚܵܐ 466 ܕܐܝܼܬܼܵܘܗܝ ܡܸܢܹܗ ܕܟܼܝܵܢܵܐ . 467 : ܘܠܵܐ ܒܨܝܼܪ ܡ̣ܢ ܐܲܒܼܵܐ ܘܲܒܼܪܵܐ 468 ܒܡܵܪܘܼܬܼܵܐ ܘܲܒܼܫܘܼ ܠܛܢܵܐ . 469 : ܚܲܕ ܗ̄ܘ̣ ܟܝܵܢܵܐ ܫܲܘܝܐܝܼܬ 470 ܕܐܲܒܼܵܐ ܘܲܒܼܪܵܐ ܘܪܘܼܚ ܩܘܼܕܫܵܐ . 471 : ܩܢܘܡܹ̈ܐ ܬܠܵܬܐ [ ܒܕ ] ܝܼ̈ܫܹܐ 472 ܚܕܵܐ ܐܝܼܬܘܼܬܵܐ ܕܠܵܐ ܫܘܼܪܵܝ . 473 : ܠܗܢܵܐ ܟܝܢܵܐ ܐܟܪܸܙܘ ܗ̄ܘ̣ܵܘ 474 ܢܒܝ̈ܐ ܒܐܪ̈ܙܹܐ ܘܦܠܐܬܹ̈ܐ . 475 : ܟܲܕ ܦܘܼܪܫܵܢܵܐ ܕܩܢܘܿܡܹ̈ܐ 476 ܢܛܝܼܪ ܗ̄ܘ̣ ܕܲܒܼܒܼܪܵܐ ܢܬܒܕܲܩ . 477 : ܘܟܲܕ ܡܛܝܼ ܙܲܒܼܢܐ ܕܕܸܢܚܹܗ 478 ܕܗ̇ܘ ܕܟܼܣܹܐ ܗ̄ܘ̣ܵܐ ܡ̣ܢ ܕܵܪܹ̈ܐ . 479 : ܓܠ̣ܐ ܠܲܢ ܗܵܢܵܐ ܦܘܼܪܫܢܵܐ 480 ܕܢܘܼܕܹܐ ܒܲܩܢܘܿܡܹ̈ܐ ܬܵܠܵܬܐ . 481 : ܗܵܐ ܬܘܕܝܼܬܼܵܐ ܕܫܪܝܼܪܵܐ 482 ܕܠܵܐ ܫܝܼܚܩܵܐ ܒܐܪ̈ܝܼܟܵܬܵܐ . 483 : ܘܠܵܐ ܛܥܝܼܢܵܐ ܝܘܼܩܪܵܐ ܕܡܸܠܹ̈ܐ 484 ܕܢܬܕܘܕ ܒܵܗ̇ ܫܵܡܘܿܥܵܐ 485 : ܡܐܬܚܵܬܐ ܕܒܼܪܵܐ ܠܘܵܬܲܢ 486 ܠܵܐ ܗ̄ܘ̣ܵܐ ܚܙܘܼܩܝܵܐ ܘܫܘܼܢܝܵܐ . 487 : ܐܸܠܵܐ ܕܚܘܼܒܵܐ ܘܨܒܼܝܵܢܐ 488 ܟܕ ܗܘ̤ ܠܵܐ ܙܥܪ ܡ̣ܢ ܕܐܝܼܬܼܵܘܗܝ . 489 : ܐܡ̇ܪܬ ܓܹܝܪ ܒܗܵܠܹܝܢ ܕܬܢܝܬ 490 ܕܥܒܘܕܵܐ ܠܵܐ ܡܸܬܒܨܲܪ . 491 : ܘܠܐ ܘܐܦܠܵܐ ܐܵܬܹܐ 492 ܕܟܝܼܢܹܗ ܒܟܼܠܕܘܼܟ ܐܝܼܬܼܵܘܗܝ . 493 : ܦܓܼܪܢܵܐ ܗ̄ܘ̣ ܕܙܥܪ ܘܝܼܪܸܒ 494 ܒܚܲܫܵܐ ܘܡܘܬܼܵܐ ܕܨܠܝܼܒܵܐ . 495 : ܘܬܐܝܩܲܪ ܒܬܲܪ ܗܵܠܹܝܢ 496 ܒܩܝܡܵܬܐ ܘܲܒܼܣܘܼܠܩܵܐ . 497 : ܘܗܘ̤ܐ ܥܘܡܪܐ ܫܲܪܝܼܪܵܐ 498 ܠܐܠܗܘܼܬܼܵܐ ܕܠܵܐ ܦܘܼܪܵܫ . 499 : ܕܐܬܝܲܩܲܪ ܥܲܡ ܐܝܼܬܘܼܬܼܵܐ 500 ܒܡܪܘܼܬܼܵܐ ܘܲܒܼܫܘܼܠܛܢܐ . 501 : ܐܒܼܵܐ ܠܲܡ ܠܐ̄ܢܫ ܠܵܐ ܕܐܸ̇ܢ 502 : ܕܕܝܼܢܵܐ ܟܠܹܗ ܠܹܗ ܝܗܒܗ 503 : ܟܕ ܒܚ̇ܪ ܒܓܙܪ ܕܝܼܢܹܗ 504 ܠܥܠܝܹ̈ܐ ܘܠܬܚܬ̈ܝܹܐ . 505 : ܗܘ̤ܝܘ ܕܝܗ̇ܒ ܦܘܼܪܥܵܢܵܐ 506 ܠܟܲܫܝܼܪܹ̈ܐ ܚܠܵܦ ܥܲܡܠܲܝ̈ܗܘܿܢ . 507 : ܘܡܸܢܹܗ ܡܬܚܲܝܒܼܝܢ ܒܝܼܫܹ̈ܐ 508 ܒܫܡܩܵܐ ܘܒܓܹܗܢܐ . 509 : ܘܡܸܛܠܗܵܕܹܐ ܓܒܼܝܗܝ ܡ̣ܢ ܟܠ 510 ܘܥܒܕܹܗ ܢܵܘܣܵܐ ܠܐܝܩܵܪܹܗ . 511 : ܕܢܸܬܒܩܘܢ ܒܹܗ ܡܝܘ̈ܬܼܵܐ 512 ܟܕ ܒܚ̇ܪ ܣܘܼܥܪ̈ܢܝܗܘܿܢ . 513 : ܘܡܛܠ ܕܟܝܢܵܐ ܕܫܘܼܒܼܚܹܗ 514 ܠܵܐ ܡܸܫܬܥܒܲܕ ܠܲܚܙܵܬܼܵܐ . 515 : ܒܡܬܚܙܝܢܵܐ ܒܲܝܐ ܠܲܢ 516 ܐܝܟ ܗ̇ܘ ܕܠܹܗ ܚ̇ܙܝܢܢ . 517 : ܗܪܟܵܐ ܒܐܪ̈ܙܐ ܘܦܸܠܐܬ̈ܐ 518 ܒܡܚܙܝܼܬܐ ܡܸܬܒܩܝܢܢ . 519 : ܘܬܡ̇ܢ ܒܐܦ̈ܐ ܓܠܝ̈ܬܐ 520 ܚܙ̇ܝܢܢ ܠܹܗ ܠܲܩܢܘܿܡܹܗ . 521 : ܠܵܐ ܗ̄ܘ̣ܵܐ ܠܲܩܢܘܿܡܵܐ ܕܡܸܠܬܼܵܐ 522 ܗܕܐ ܠܵܐ ܡܵܨܵܝܵܐ ܕܬܸܗܘܹܐ . 523 : ܐܸܠܵܐ ܠܒܲܪ ܓܢܣܢ ܕܝܼܠܲܢ 524 ܘܠܪܫܝܼܬܹܗ ܕܟܝܼܢܲܢ . 525 : ܠܐܠܗܵܐ ܓܹܝܪ ܠܵܐ ܡܵܨܝܵܐ 526 ܕܢܸܚܙܝܘܗܝ ܡܝܘܵܬܐ ܘܢܚܐ . 527 : ܘܦܘܠܘܿܣ ܣܵܗܸ̇ܕ ܥܠܗܕܹܐ 528 ܕܠܵܐ ܚܙܵܝܗܝ ܐ̄ܢܫ ܘܠܵܐ ܚ̇ܙܐ ܠܹܗ . 529 : ܘܥܲܠܗܵܕܹܐ ܫܩ̣ܠ ܒܲܪܢܫܵܐ 530 ܘܥܲܒܼܕܹܗ ܨܠܲܡܵܐ ܕܐܝܼܩܵܪܹܗ . 531 : ܕܢܸܬܒܝܐܘܿܢ ܒܹܗ ܡܝܘ̈ܬܐ 532 ܚܠܵܦ ܟܣܝܘܬܵܐ ܕܘܝܢܹܗ . 533 : ܬܘܕܝܼ ܛܵܒܼܵܐ ܠܡܘܗܲܒܼܬܵܟ 534 ܕܟܼܡܐ ܪܚܡܬܵܝܗܝ ܠܟܼܝܢܲܢ . 535 : ܘܝܩܪܬܝܗܝ ܒܲܫܒܝܼܚܵܬܵܟ 536 ܟܕ ܗܘ̤ ܟܝܢܢ ܠܵܐ ܫܘܿܐ . 537 : ܒܪܫܝܼܬܼܵܐ ܕܡܢܲܢ ܕܫܩܠܬܿ 538 ܟܠܹܗ ܓܸܢܣܢ ܐܸܬܝܩܲܪ . 539 ܘܥܡܲܢ ܐܬܚܕܲܢܘ ܐܟ̄ܚܕ : pb. f.206v 540 ܫܡܲܝܵܐ ܘܐܪܥܵܐ ܘܟܼܠ ܕܒܼܗܘܿܢ . 541 : ܘܟܲܕ ܛܵܒܼ ܥܸܠܵܚܝܼܢ ܡܸܢܲܢ 542 ܪ̈ܘܼܚܵܢܹܐ ܒܲܟܝܢܲܝ̈ܗܘܿܢ . 543 : ܒܲܢ ܝܠܦܘܼܟ ܘܐܘܕܝܘ ܒܲܫܡܵܟ 544 ܘܥܡܲܢ ܐܟܚܕ ܐܬܚܕܲܬܘ . 545 : ܒܝܲܕ ܥܹܕܬܵܐ ܠܲܡ ܐܬܓܠܝܲܬ̤ 546 ܚܸܟܼܡܬܹܗ ܟܣܝܼܬܵܐ ܕܒܼܵܪܘܿܝܵܐ . 547 : ܠܫܘܠܛܢܹ̈ܐ ܕܫܡܝ̈ܬܐ 548 ܕܣܝܵܐ ܗ̄ܘ̣ܵܬ ܡ̣ܢ ܪܫܝܼܬܼܵܐ . 549 : ܒܲܢ ܝܠܸܦܘ ܪ̈ܘܚܢܝܹܐ 550 ܕܐܝܼܬ ܗ̄ܘ̣ ܒܪܵܐ ܠܐܲܒ̣ܵܐ ܘܟܼܣܹܐ . 551 : ܘܥܲܡܲܢ ܩܲܒܸܿܠܘ ܬܵܘܕܝܼܬܼܵܐ 552 ܕܪܘܼܚܵܐ ܐܝܼܬܝܵܐ ܗ̄ܘ̣ ܐܲܝܟ ܐܒܼܵܐ . 553 : ܒܲܢ ܝܠܸܦܘ ܐܵܦ ܒܘܼܕܩܵܐ 554 ܕܟܝܢܹ̈ܐ ܬܪܹܝܢ ܕܗܘ̤ܘ ܚܲܕ . 555 : ܕܡܠܬܼܵܐ ܐܝܼܬܝܵܐ ܕܡ̣ܢ ܐܒܐ 556 ܘܕܒܲܪܢܫܵܐ ܒܲܪ ܓܸܢܣܲܢ . 557 : ܥܡܲܢ ܩܲܒܠܘܼܗ̇ ܠܝܼܕܲܥܬܐ 558 ܕܒܡܫܝܼܚܵܐ ܡܬܚܕܬ ܟܠ . 559 : ܘܒܲܚܪ ܘܪܹ̈ܐ ܕܝܼܠܲܢ ܡܲܓܗܝܢ 560 ܡ̣ܢ ܫܘܼܥܒܕܵܐ ܕܥܲܡܠܲܝ̈ܗܘܿܢ . 561 : ܘܐܵܦܗ̤ܝ ܠܲܡ ܒܪܝܼܬܼܵܐ ܥܲܡܲܢ 562 ܡܬܚܲܪܪܵܐ ܡ̣ܢ ܥܲܒܼܕܘܼܬܼܵܐ . 563 : ܡܵܐ ܕܡܩܲܒܠܝܼܢ ܦܘܼܪܩܢܵܐ 564 ܕܡܝܘܬܼܘܼܬܹܗ ܕܟܼܝܢܲܢ . 565 : ܬܵܘ ܛܥܝ̈ܐ ܦܢܵܘ ܠܐܘܼܪܚܵܐ 566 ܥܲܕ ܐܝܼܬ ܙܒܼܢܵܐ ܠܦܝܣܵܐ . 567 : ܕܠܲܢ ܗܘ̣ ܡܣܟ̈ܝܢ ܒܪ̈ܝܵܬܐ 568 ܕܥܡܢ ܢܩܒ̈ܠܢ ܚܘܼܕܬܵܐ . 569 : ܠܲܢ ܗ̄ܘ̣ ܚܵܝܪܝܼܢ ܪ̈ܘܚܢܹܐ 570 ܕܥܲܡܢ ܢܩܢܘܿܢ ܫܘܼܚܠܵܦܵܐ . 571 : ܘܡܣܟܝܼܢ ܠܹܗ ܠܦܘܪܩܢܵܐ 572 ܐܲܝܟ ܫܘܘܕܝܹܗ ܕܥܵܒܼܘܿܕܵܐ . 573 : ܚܘܒܵܐ ܕܪ̈ܚܡܲܝ ܝܘܠܦܢܵܐ 574 ܐܥܝܪܢܝ ܕܐܸܡ̣ܪ ܗܠܹܝܢ . 575 : ܘܛܢܢܐ ܕܐܝܠܹܝܢ ܕܐܲܡܪܲܚܘ 576 ܥܨܢܝ ܕܐܦܪܫ ܠܟܼܝ̈ܢܹܐ . 577 : ܘܟܲܕ ܛܵܒܼ ܦܪܫ̇ܬ ܠܟܼܝ̈ܢܹܐ 578 ܫܒܚ̈ܬܐ ܡ̣ܢ ܡܟ̈ܬܐ . 579 : ܒܬܘܕܝܼܬܝ ܣܕܩܵܐ ܠܐ ܥܒܲܕܬ 580 ܕܒܚܲܕ ܗ̄ܘ̣ ܒܪܐ ܡܘܕܹܐ ܐ̄ܢܵܐ . 581 : ܚܕܵܐ ܡܪܘܬܼܵܐ ܡܗܝܡܸܢ ܐ̄ܢܵܐ 582 ܘܚܲܕ ܫܘܼܠܛܢܵܐ ܝ̇ܕܥ ܐ̄ܢܵܐ . 583 : ܟܕ ܣܓ̇ܕ ܐ̄ܢܵܐ ܫܲܘܝܵܐܝܼܬ 584 ܠܡܸܠܬܐ ܘܥܘܼܡܪܐ ܕܓܼܒܐ ܠܹܗ . 585 : ܡܘܕܐ ܐ̄ܢܐ ܒܡܲܠܟܵܐ ܕܠܒܸܫ 586 ܐܪ̈ܓܘܢܹܐ ܕܦܓܼܪܹܗ ܕܐܵܕܵܡ . 587 : ܘܣܓܸܕ ܐ̄ܢܵܐ ܠܡܵܪܵܐ ܕܐܵܘܕܲܒ 588 ܠܟܝܢܲܢ ܥܲܡ ܪܲܒܘܼܬܹܗ . 589 : ܦܪܫ̇ܬ ܗܠܝܹܢ ܡ̣ܢ ܗܵܠܹܝܢ 590 ܠܵܐ ܗ̄ܘ̣ܵܐ ܒܦܘܼܠܓܼ ܪܸܥܝܢܐ . 591 : ܐܸܠܵܐ ܕܠܵܐ ܢܪܢܘܢ ܣܟ̈ܐܐ 592 ܕܒܼܪܐ ܒܪܝܬܐ ܗ̄ܘ̣ ܐܲܝܟ ܕܐܣܒܪܘ . 593 : ܗܠܹܝܢ ܕܐܘܪܟܼܘ ܡܠܲܝ̈ܗܘܿܢ 594 ܘܬܚܬܝܼܘ ܠܐܝܼܬܝܵܐ ܠܫܝ̈ܛܬܼܵܐ . 595 : ܘܛܠ̣ܡܘ ܠܟܹܝܢܐ ܕܝܼܠܲܢ 596 ܡ̣ܢ ܐܝܼܩܵܪܵܐ ܕܢܵܣܘܿܒܹܗ . 597 : ܟܪܝܼܗܝܼܢ ܓܹܝܪ ܚܘܼܫܵܒܲܝ̈ܗܘܿܢ 598 ܡܣܝܣܝܼܢ ܪ̈ܥܝܵܢܲܝܗܘܿܢ . 599 ܘܠܵܐ ܡܩܒܠܝܼܢ ܡܸܠܲܝ ܩܘܼܫܬܼܵܐ 600 ܕܥܘܪܘ ܬܐܪܬܗܘܢ ܒܚܛܝܼܬܼܵܐ . 601 : ܠܵܐ ܣܦܩܝܢ ܠܓܡܝܼܪܘܼܬܼܵܐ 602 ܕܫܒܼܪ̈ܝܢ ܣܓܼܝ ܠܝܼܕܲܥܬܐ . 603 : ܘܐܲܝܟ ܝܠܘ̈ܕܐ ܡܬܚܬܚܬܝܢ 604 ܠܡܐܟܘܠܬܐ ܒܣܪܢܝܵܬܐ . 605 : ܣܡܘ ܫܬܐܣܬܐ ܕܡܠܲܝ̈ܗܘܿܢ 606 ܥܲܠ ܚܠܐ ܘܠܵܐ ܬܐܒܝܢܘ . 607 : ܫܘܪܝܼܘ ܒܢܝܢ ܒܢܝܵܢܵܐ 608 ܥܡܝܼܪܐ ܘܚܒܿܬܐ ܠܝܩܘܢܵܐ . 609 : ܪܘܝܢ ܒܚܣܡܵܐ ܩܵܛܘܿܠܵܐ 610 ܠܘܼܩܒܼܵܠ ܣܦܪܹ̈ܐ ܩܲܕ̈ܝܼܫܹܐ . 611 : ܘܡܟܣܝܢ ܠܗ̇ ܠܣܢܐܢܗܘܢ 612 ܒܫܸܡ ܐܲܠܗܵܐ ܕܥܛܝܼܦܝܢ . 613 : ܦܫܝܼܛܹ̈ܐ ܠܲܡ ܕܠܵܐ ܒܘܼܝܵܢܵܐ 614 ܕܒܝܼܪܝܼܢ ܒܬܲܪ ܡܸܠܲܝ̈ܗܘܿܢ . 615 : ܘܫܒܩܘܼܗ̇ ܠܐܘܼܪܚܵܐ ܕܟܹܐܢܘܼܬܼܵܐ 616 ܘܗܵܐ ܛܵܥܝܼܢ ܒܬܲܪ ܙܹܐܦܵܐ . 617 : ܫܪܪܐ ܕܢܗܝܼܪ ܡ̣ܢ ܫܸܡܫܵܐ 618 ܚܸܫܘܟ ܗ̄ܘ̣ ܠܪܸ̈ܥܝܢܲܝܗܘܿܢ . 619 ܘܬܪܝܨܐ ܠܗܘܢ ܡܘܕܝܬܐ . 620 ܒܙܐܦܵܐ ܠܠܝܐ ܚܸܫܘܿܕܼܵܐ . 621 : ܗܝܡܢܘܼܬܼܵܐ ܐܸܘܩܝܼܢܵܐ 622 ܕܐܲܚܝܼܕܵܐ ܐܸܠܦܵܐ ܕܥܕܬܵܐ . 623 : ܫܒܩܘܼܗ̇ ܣܲܟܼܠܹܐ ܘܐܬܛܒܲܥܘ 624 ܒܒܥܬܐ ܐܲܝܟ ܕܒܝܲܡܵܐ . 625 : ܢܒܼܥܐ ܚܠܝܵܐ ܕܝܘܼܠܦܢܵܐ 626 : ܕܟܸܢܹ̈ܐ ܒܫܩܝܹܗ ܐܬܪܒܝܼܘ 627 : ܓܥ̣ܨܘ ܡܸܢܹܗ ܐܝܟ ܡܲܪܝܼܪ 628 ܘܗܢܝܼ ܠܗܘܿܢ ܫܸܩܝܹܗ ܕܒܝܪܫܵܐ . 629 : ܟܪܝܼܗܝܼܢ ܘܪܡܝܢ ܒܐܫܬܐ 630 : ܒܪܥܝܵܢܵܐ ܚܠܵܦ ܗܕܡܹ̈ܐ 631 : ܘܲܚܬܝܼܪܝܼܢ ܐܲܝܟ ܫܲܪܝܼܪܹ̈ܐ 632 ܘܠܵܐ ܪܓܼܝܼܫܝܼܢ ܕܟܼܡܵܐ ܢܣܝܼܣܝܼܢ . 633 : ܙܩܝܼܦܝܼܢ ܠܘܼܩܵܒܼܵܠ ܟܹܐܢܘܼܬܼܵܐ 634 ܐܝܟ ܛܢܢ̈ܐ ܕܢܵܡܘܿܣܵܐ . pb. f.207r 635 : ܘܠܒܝܼܫܵܐ ܠܗܘܿܢ ܪܵܡܘܼܬܼܵܐ 636 ܐܲܝܟ ܬܒܥܹ̈ܐ ܕܘܠܝܼܬܼܵܐ . 637 : ܥܕܟܹܝܠ ܠܐ ܗܘ̤ܵܘ ܬܲܠܡܝܼܕܹ̈ܐ 638 ܘܠܵܐ ܬܐܗܓܝܘܼ ܒܲܟܼܬ̈ܒܹܐ . 639 : ܘܒܚܘܼܨܦܵܐ ܕܪܸ̈ܥܝܵܢܲܝܗܘܿܢ 640 ܨܵܒܝܼܢ ܕܢܗܘܘܿܢ ܪ̈ܲܒܵܢܹܐ . 641 : ܬܵܘ ܐܫܬܥܒܲܕܘ ܠܲܫܪܵܪܵܐ 642 ܚܪ̈ܚܐ ܘܝܼܠܦܘ ܩܘܼܫܬܐ . 643 : ܘܐܲܢܝܼܚܘ ܡܸܢܟܘܢ ܩܲܫܝܘܼܬܼܵܐ 644 ܘܣܒܼܘ ܢܝܼܪܵܐ ܕܡܲܟܝܼܟܘܼܬܼܵܐ . 645 : ܠܵܘ ܒܚܣܡܵܐ ܨ̇ܒܐ ܐ̄ܢܐ 646 ܕܐܣܬܘܿܪ ܒܸܢܝܵܢ ܡܸܠܲܝ̈ܗܘܿܢ . 647 : ܐܸܠܵܐ ܕܐܸܦܢܹܐ ܐܸܢ ܡܵܨܝܵܐ 648 ܠ̄ܪ̈ܥܝܢܲܝܟܘܿܢ ܨܝܕ ܩܘܼܫܬܼܵܐ . 649 : ܕܬܸܐܠܦܘܿܢ ܓܹܝܪ ܗܸܕܝܘܿܛܝܼܢ ܐ̄ܢܬܘܿܢ 650 ܘܠܡܠܦܘܼ ܨܵܒܼܝܢ ܐܢܬܘܿܢ . 651 : ܘܐܝܢܵܐ ܕܡܠܸܦ ܒܓܼܵܘ ܥܕܬܵܐ 652 ܚܫܲܒܬܘܼܢܵܝܗܝ ܐܝܟ ܢܘܼܟܼܪܝܵܐ . 653 ܛܠܲܡܬܘܼܢܗ̇ ܠܲܢܒܼܝܼܘܼܬܼܵܐ . 654 ܘܐܣܠܝܬܘܿܢ ܡܠܲܝ̈ ܪܘܼܚܵܐ . 655 : ܘܒܩܠܬܘܿܢ ܒܸܕܝܵܐ ܚܲܕܬܵܐ 656 ܡ̣ܢ ܡܠܦܢܹ̈ܐ ܗܕܝܘ̈ܛܹܐ . 657 : ܘܗܪܟܵܐ ܫܠܡܬ̤ ܒܥ̇ܒܕܐ 658 ܗ̇ܝ ܕܟܬܝܼܒܼܵܐ ܒܲܣܒܪܬܵܐ . 659 : ܕܣܡܝܵܐ ܠܣܡܝܵܐ ܐܸܢ ܢܵܓܕ 660 ܫܘܼܠܵܡ ܐܘܼܪܚܹܗ ܓܘܡܨܵܐ ܗ̄ܝ̣ . 661 : ܒܡܢܐ ܡܫܚܠܦ ܡ̣ܢ ܣܲܡܝܵܐ 662 ܗ̇ܘ ܕܣܡܐ ܡ̣ܢ ܝܼܕܥܬܼܵܐ . 663 : ܕ [...] ܕ ܗ̄ܘ̣ ܫܪܵܪܵܐ ܠܵܐ ܝ̇ܕܥ 664 ܡܫܬܘܕܐ ܕܡܠܸܦ ܚܲܒܼܪ̈ܵܘܗܝ . 665 : ܟܪܝܗܵܐ ܕܛܒܝܼܥ ܒܐܫܬܵܐ 666 ܒܦܓܼܪܐ ܘܢܦܫܵܐ ܫܲܘܝܵܐܝܼܬ . 667 : ܗܵܐ ܡܫܬܘܕܹܐ ܚܘܼܠܡܢܵܐ 668 ܠܓܘܼܫܡܹ̈ܐ ܢܣܝܼܣܲܝ̈ ܒܚܛܝܼܬܼܵܐ . 669 : ܠܵܐ ܬܸܣܥܘܿܪ ܨܒܼܝܵܢ ܢܲܦܫܵܟ 670 ܣܟܼܠܵܐ ܕܠܵܐ ܩܢܹܐ ܒܘܼܝܵܢܵܐ . 671 : ܡܟܟ ܩܲܠܝܼܠ ܪܸܥܝܵܢܟ 672 ܘܫܡ݂ܲܥ ܡ̈ܠܐ ܕܟܬܒܹ̈ܐ . 673 : ܢܒܼܥܵܐ ܗ̄ܘ̣ ܚܲܠܝܵܐ ܝܘܼܠܦܢܵܐ 674 ܕܝ̇ܗܒ ܚܲܝܹ̈ܐ ܠܫܵܡܘܿܥܵܘ̈ܗܝ . 675 : ܘܢܘܼܗܪܵܬ ܕܡܲܦܢܹܐ ܢܦܫܬ̈ܐ 676 ܠܐܘܼܪܚܵܐ ܫܘܼܝܵܬܵܐ ܕܟܹܐܢܘܼܬܼܵܐ . 677 : ܠܵܘ ܕܐܫܬܒܗܲܪ ܨܒ̇ܐ ܐ̄ܢܐ 678 : ܒܝܲܕ ܗܠܹܝܢ ܕܬܢ̇ܬܼ ܘܐܸܡ̇ܪܬ 679 : ܣܗܕܵܐ ܠܡܸܠܬܝ ܩ̇ܪܐ ܐ̄ܢܵܐ 680 ܫܪܪܐ ܕܠܗܘ̤ ܡܝܲܩܲܪ ܐ̄ܢܐ . 681 : ܠܵܘ ܕܐܬܪܘܪܒܼ ܒܥ̇ܢܐ 682 ܥܲܠ ܗܕܡ̈ܐ ܕܟܢܘܬܝ̈ . 683 : ܕܗܕܡܵܐ ܐ̄ܢܵܐ ܡ̣ܢ ܓܘܫܡܵܐ 684 ܘܒܟܐ ܒܲܝ̈ܗܘܿܢ ܚܐܹ̇ܫ ܐ̄ܢܵܐ . 685 : ܘܗܕܐ ܦܐܝܵܐ ܠܝܕܘ̈ܥܹܐ 686 : ܕܒܼܗܵܢ ܛܟܼܣܵܐ ܢܸܬܕܡܘܿܢ 687 ܚܕܘܣܪܢܵܐ ܕܚܲܕ ܗܲܕܵܡܵܐ . 688 : ܕܟܠܹܗ ܓܘܼܫܡܵܐ ܢܣܝܼܡܘܼܬܵܝܗܝ 689 : ܡܫܝܼܚܵܐ ܪܫܵܐ ܕܗܕ̈ܡܹܐ 690 ܚܲܕ ܓܘܼܫܡܵܐ ܥܲܒܼܕܗ̇ ܠܥܹܕܬܹܗ . 691 : ܘܒܣܪ ܥܲܠ ܡܵܘܬܼܵܐ ܕܙܒܼܢܵܐ 692 ܡܛܠ ܚܘܼܒܵܐ ܕܢܣܘܿܒܹܗ .[ ܐܘ ܕܗܕܡܵܘ̈ܗܝ .] 693 : ܗܵܐ ܐܣܝܵܐ ܕܝ̇ܕܥ ܚܲܫܹ̈ܐ 694 ܕܟܣܝ̈ܬܐ ܘܕܓܠܒܝ̈ܬܐ . 695 : ܟܪ̈ܝܼܗܹܐ ܬܵܘ ܣܒܼܘ ܚܘܼܠܡܵܢܵܐ 696 ܕܠܵܐ ܬܡܘܬܘܢ ܒܚܛܗܲܝ̈ܟܘܿܢ . 697 : ܐܬܬܥܝܼܪܘ ܕܡܟܝ̈ ܒܲܚܛܝܼܬܵܐ 698 ܘܫܕܵܘ ܝܘܼܩܪܵܐ ܕܚܵܘܒܲܝ̈ܟܘܿܢ . 699 : ܕܗܵܐ ܩܪܒ ܠܹܗ ܨܦܪܐ ܕܡܥܝܼܪ 700 ܕܡܟ̈ܐ ܡ̣ܢ ܫܸܢܬܹܗ ܕܡܵܘܬܼܵܐ . 701 : ܟܪ̈ܝܗܹܐ ܕܐܓܪܘ ܒܐܫܬܐ 702 : ܕܟܘܪ̈ܗ ܢܹܐ ܟܣܝ̈ܐ ܕܢܲܦܫܵܐ 703 : ܗܵܐ ܪ̈ܚܡܐ ܣܡܐ ܕܡܓ 704 ܕܡܲܐܣܝܼܢ ܦܓܼܪܹ̈ܐ ܡܦܫ̈ܬܐ . 705 : ܒܝܬܝ̈ܐ ܕܛܥ̣ܘ ܡܢܦ̣ܩܘ 706 ܦܢܘ ܐܘܼܪܚܵܐ ܥܲܕ ܚܝܢ ܐ̄ܢܬܘܿܢ . 707 : ܘܠܵܐ ܬܬܟܠܘܿܢ ܥܲܠܗܕܹܐ 708 ܕܒܫܡܵܐ ܩܪܹܝܢ ܐ̄ܢܬܘܬ ܒܲܝܬ̈ܝܹܐ . 709 : ܡ̇ܢ ܓܹܝܪ ܝܿܬܪ ܚܲܛܝܵܐ 710 ܕܒܫܸܡ ܟܹܐܢܵܐ ܢܸܫܬܲܡܗ̇ . 711 : ܕܫܡܵܐ ܫܐܝܼܠܵܐ ܩܘܼܛܪܓܼܐ ܗ̄ܘ̣ 712 : ܟܲܕ ܪ̣̈ܚܝܩ ܡ̣ܢ ܣܘܼܥܪ̈ܢܹܐ 713 : ܡ̇ܢ ܐܘܬܪܬܹܗ ܠܲܝܗܘܕܵܐ 714 ܫܠܝܼܚܘܼܵܬܐ ܕܩܢ̣ܵܐ ܒܲܫܘܥܵܐ . 715 : ܘܡ̇ܢ ܐܬܥܕܲܪ ܡܢ ܚܲܝܠܵܐ 716 ܕܐ̄ܪܙܐ ܕܦܓܼܪܐ ܕܡܲܚܹܐ ܟܠ . 717 : ܕܠܵܐ ܬܪܸܨ ܗ̄ܘ̣ܵܐ ܬܪܥܝܼܬܹܗ 718 ܗܘ̤ܵܐ ܢܘܟܼܪܝܐ ܠܲܓܼܒܝܼܬܹܗ . 719 : ܘܟܼܠܵܐ ܫܚܠܦ ܨܒܼܝܢܹܗ 720 ܩܲܛܠܹܗ ܚܣܡܵܐ ܚܠܦ ܣܲܝܦܵܐ . 721 : ܠܐ ܢܸܫܬܒܗܲܪ ܒܲܫܡܗܹ̈ܐ 722 ܐܠܵܐ ܢܩܪܘܿܒܼ ܠܲܥܒܼܕ̈̇ܐ . 723 : ܕܥܒ̇ܕܐ ܡܨܐ ܕܢܙܕܸܩ 724 ܐܵܦ ܠܐܝܢܵܐ ܕܪܚܝܼܩ ܒܲܫܡܵܐ . pb. f.207v 725 : ܬܵܘ ܛܥܝܼ̈ܐ ܐܬܓܘܪܘܣܘ 726 ܒܐܘܩܝܢܵܐ ܕܦܓܪܗ ܕܡܵܪ̈ܲܝܢ . 727 : ܕܡܨܐ ܕܒܠܒܸܘܟ ܢܦܫ̈ܬܢ 728 ܒܣܒܼܪܵܐ ܡܲܥܸܠ ܠܫܡܝܵܐ . 729 : ܕܠܵܐ ܡܬܦܪܥܵܐ ܒܥܒ̈̇ܕܐ 730 ܡܘܗܒܼܬܵܐ ܕܠܘܵܬ ܓܸܢܣܢ . 731 : ܢܦܪܘܿܥ ܩܘܼܒ̣ܵܠ ܛܲܝܒܘܼܬܼܵܐ 732 ܬܘܕܝܼܬܼܵܐ ܕܠܵܐ ܦܘܼܠܵܓܐ ܀ ܥܲܠ ܦܲܓܼܪܵܢܘܼܬܗ ܕܡܵܪܲܢ ܡܫܝܼܚܵܐ ܥܲܠ ܦܲܓܼܪܵܢܘܼܬܗ ܕܡܵܪܲܢ ܡܫܝܼܚܵܐ