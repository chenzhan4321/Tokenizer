ܥܲܠ ܡܤܲܝܒܿܪܵܢܘܼܬܼܵܐ ܕܡܸܛܠ ܚܘܼܒܵܐ ܕܐܲܠܵܗܵܐ : ܕܲܟܼܡܵܐ ܫܟܼܝܼܚ ܠܵܗ̇ ܥܘܼܕܼܪܵܢܵܐ ܕܡ̣ܢ ܐܲܠܵܗܵܐ . ܢܙ . ܥܲܠ ܡܤܲܝܒܿܪܵܢܘܼܬܼܵܐ ܕܡܸܛܠ ܚܘܼܒܵܐ ܕܐܲܠܵܗܵܐ : ܕܲܟܼܡܵܐ ܫܟܼܝܼܚ ܠܵܗ̇ ܥܘܼܕܼܪܵܢܵܐ ܕܡ̣ܢ ܐܲܠܵܗܵܐ . ܢܙ . ܟܡܵܐ ܕܒܼܵܤܹ̇ܐ ܒܲܪܢܵܫܵܐ ܒܗܵܢܵܐ ܥܵܠܡܵܐ : ܟܲܕܼ ܝܵܨܹ̇ܦ ܕܕܸܠܲܬܼ ܐܲܠܵܗܵܐ : ܗܵܟܲܢܵܐ ܡܸܬܼܩܲܪܒܼܵܐ ܠܘܵܬܹܗ ܒܛܝܼܠܘܼܬܼܵܐ ܐܲܠܵܗܵܝܬܼܵܐ : ܘܲܒܼܥܘܼܕܼܪܵܢܵܗ̇ ܡܲܪܓܸܫ ܒܟܸܤܝܵܐ : ܘܡܸܬܼܝܲܗܒܿܝܼܢ ܠܹܗ ܙܵܘ̈ܥܹܐ ܫܦܲܝ̈ܵܐ ܠܡܸܤܬܲܟܵܠܘܼ ܒܵܗ̇ . ܐܵܦܸܢ ܕܠܵܐ ܒܨܸܒܼܝܵܢܹܗ ܢܸܗܘܸܐ ܓܠܝܼܙ ܐ̄ܢܵܫ ܡ̣ܢ ܛܵܒܼ̈ܬܹܗ ܕܥܵܠܡܵܐ ܗܵܢܵܐ : ܟܡܵܐ ܕܲܨܪܝܼܟܼ ܡܸܢܗܹܝܢ : ܗܵܟܲܢܵܐ ܪ̈ܲܚܡܹܐ ܢܩ̇ܦܝܼܢ ܠܹܗ : ܘܛܵܥ̇ܢܵܐ ܠܹܗ ܡܪܲܚܡܵܢܘܼܬܼܵܐ ܐܲܠܵܗܵܝܬܼܵܐ . ܫܘܼܒܼܚܵܐ ܠܗܵܘ̇ ܕܲܒܼܕܲܝܲܡܝܼܢܵܐ ܘܒܲܕܼܤܸܡܵܠܵܐ ܚܵܐܹ̇ܢ ܠܲܢ : ܘܲܒܼܟܼܠܗܹܝܢ ܥܸܠܬܼܵܐ ܤܵܐܹ̇ܡ ܠܲܫܟܼܵܚܬܼܵܐ ܕܚܲܝܲܝ̈ܢ ! ܕܠܲܐܝܠܹܝܢ ܕܡ̣ܢ ܨܼܸܒܼܝܵܢܗܘܿܢ ܡܚܝܼܠܝܼܢ ܠܩܸܢܝܵܢ ܚܲܝܲܝ̈ܗܘܿܢ : ܒܥܵܩܬܼܵܐ ܕܠܵܐ ܒܨܸܒܼܝܵܢܵܐ ܡܕܲܪܸܓܼ ܢܲܦܫܵܬܼ̈ܗܘܿܢ ܠܘܵܬܼ ܡܝܲܬܿܪܘܼܬܼܵܐ . ܐܵܦ ܗܵܝ̇ ܠܵܥܵܙܲܪ ܡܸܤܟܹܢܵܐ : ܠܵܐ ܗ̄ܘ̣ܵܐ pb. 400 ܒܨܸܒܼܝܵܢܹܗ ܚܲܤܝܼܪ ܗ̄ܘ̣ܵܐ ܡ̣ܢ ܛܵܒܼ̈ܬܹܗ ܕܗܵܢܵܐ ܥܵܠܡܵܐ : ܐܸܠܵܐ ܘܦܲܓܼܪܹܗ ܡܡܲܝܲܚ ܗ̄ܘ̣ܵܐ ܒܫܘܼ̈ܚܢܹܐ . ܬܪܹܝܢ ܟܹܐܒܼ̈ܝܼܢ ܡܲܪܝܼܪܹ̈ܐ ܐܝܼܬܼ ܗ̄ܘ̣ܵܐ ܠܹܗ : ܕܚܲܕܼ ܡ̣ܢ ܚܲܒܼܪܹܗ ܩܫܸܐ . ܟܘܼܪܗܵܢܵܐ : ܘܡܸܤܟܹܢܘܼܬܼܵܐ . ܒܪܲܡ : ܒܥܘܼܒܵܐ ܕܪܹܫ ܐܲܒܼܵܗ̈ܵܬܼܵܐ ܐܸܬܼܝܲܩܲܪ ܒܚܲܪܬܼܵܐ . ܩܲܪܝܼܒܼܘܼ ܐܲܠܵܗܵܐ ܠܠܸܒܵܐ ܚܲܫܝܼܫܵܐ : ܕܡ̣ܢ ܐܘܼܠܨܵܢܵܐ ܓܵܥܹ̇ܐ ܠܘܵܬܹܗ . ܘܐܵܦܸܢ ܒܲܕܼܦܲܓܼܪܵܐ ܐܝܼܬܼ ܐܸܡܲܬܼܝ ܕܡܲܗܡܸܐ ܠܲܡܤܲܝܒܵܪܘܼ ܗܵܠܹܝܢ ܠܥܘܼܕܼܪܵܢܵܐ : ܐܲܝܟܼ ܐܵܤܝܵܐ ܕܲܒܼܟܹܐܒܼܵܐ ܥܲܤܩܵܐ ܕܓܼܙܵܕܹ̈ܐ ܡܲܤܪܲܚ ܚܘܼܠܡܵܢܵܐ : ܐܸܠܵܐ ܒܢܲܦܫܹܗ ܪܵܘܪܒܵܐܝܼܬܼ ܚܵܐܹ̇ܢ ܠܹܗ ܡܵܪܝܵܐ : ܠܦܘܼܬܼ ܩܲܫܝܘܼܬܼܵܐ ܕܟܹܐܒܲܝ̈ ܥܵܩ̈ܬܹܗ . ܐܸܡܲܬܼܝ ܗܵܟܹܝܠ ܕܪܸܚܡܬܹܗ ܕܲܡܫܝܼܚܵܐ : ܠܵܘ ܗܵܟܲܢ ܥܸܠܒܲܬ̤ ܒܵܟܼ : ܕܲܕܼܠܵܐ ܚܲܫܵܐ ܬܸܗܘܸܐ ܒܟܼܠܗܘܿܢ ܐܘܼ̈ܠܨܵܢܹܐ ܡܸܛܠ ܚܲܕܼܘܼܬܼܵܐ ܕܒܹܗ : ܕܲܥ ܕܝܲܚ ܒܵܟܼ ܥܵܠܡܵܐ ܝܲܬܝܼܪ ܡ̣ܢ ܡܫܝܼܚܵܐ . ܐܸܡܲܬܼܝ ܕܟܼܘܼܪ̈ܗܵܢܹܐ ܘܚܲܤܝܼܪܘܼܬܼܵܐ : ܐܵܘ ܚܘܼܒܵܠܵܐ ܕܦܲܓܼܪܵܐ : ܐܵܘ ܕܸܚܠܬܼܵܐ ܕܡ̣ܢ ܢܸܟܼܝܵܢܵܘ̈ܗܝ : ܡܕܼܵܘܸܕܼ ܪܸܥܝܵܢܵܟܼ ܡ̣ܢ ܚܲܕܼܘܼܬܼܵܐ ܕܤܲܒܼܪܵܟܼ ܘܪܸܢܝܵܐ ܫܲܦܝܵܐ ܕܲܒܼܡܵܪܲܢ : ܕܲܥ ܕܝܲܚ ܒܵܟܼ ܦܲܓܼܪܵܐ : ܘܠܵܘ ܡܫܝܼܚܵܐ . ܐܲܝܢܵܐ ܕܝܲܬܝܼܪ ܚܲܝܠܬܼܵܢܝܵܐ ܥܠܲܝܟܼ ܪܸܚܡܬܹܗ : ܗ̤ܘܝܘܼ ܚܲܝ ܒܵܟܼ . ܐܸܢ ܐܸܡܲܬܼܝ ܕܲܒܼܡܘܼܠܵܝܵܐ ܕܨܸܒܼ̈ܘܵܬܼܵܐ ܟܠܗܹܝܢ ܕܲܚܫܲܚܬܼܵܐ ܕܠܵܐ ܚܲܤܝܼܪܘܼ : ܘܦܲܓܼܪܵܐ ܠܵܐ ܡܢܵܘܠܵܐ : ܘܠܵܐ ܩܸܢܛܵܐ ܕܤܲܩܘܼ̈ܒܼܠܹܐ : ܗܵܝܕܹܝܢ ܡܸܫܟܲܚ ܐܲܢ̄ܬܿ ܫܲܦܝܵܐܝܼܬܼ ܕܬܸܪܕܸܐ ܒܡܲܪܕܝܼܬܼܵܟܼ ܕܲܠܘܵܬܼ ܡܫܝܼܚܵܐ : ܕܲܥ ܕܲܟܼܪܝܼܗ ܐܲܢ̄ܬܿ ܒܪܸܥܝܵܢܵܟܼ : ܘܚܲܤܝܼܪ ܐܲܢ̄ܬܿ ܡ̣ܢ ܛܥܵܡܬܼܵܐ ܕܬܸܫܒܿܘܿܚܬܼܵܐ ܕܐܲܠܵܗܵܐ . ܠܵܘ ܕܡܸܛܠ ܡܵܢܵܐ ܗܵܟܲܢ ܐܝܼܬܲܝܟ ܕܵܐܹ̇ܢ ܐ̄ܢܵܐ ܠܵܟܼ : ܐܸܠܵܐ ܕܒܲܠܚܘܿܕܼ ܬܸܕܲܥ : ܕܲܟܼܡܵܐ ܚܲܤܝܼܪ ܐܲܢ̄ܬܿ ܡ̣ܢ ܫܘܼܡܠܵܝܵܐ : ܐܵܦܸܢ ܗܵܘ̇ pb. 401 ܕܲܡܢܵܬܼܵܐ : ܕܕܼܘܼܒܵܪܵܐ ܕܩܲܕܝܼ̈ܫܹܐ ܕܡ̣ܢ ܩܕܼܵܡܲܝܢ . ܠܵܐ ܬܹܐܡܲܪ : ܕܠܵܐ ܐܸܫܬܿܟܲܚ ܒܲܪܢܵܫܵܐ ܕܐܸܬܼܥܲܠܝܼ ܪܸܥܝܵܢܹܗ ܡ̣ܢ ܟܪܝܼܗܘܼܬܼܵܐ ܠܲܓܼܡܵܪ : ܐܵܦ ܟܲܕܼ ܦܲܓܼܪܵܐ ܐܸܬܼܢܵܘܲܓܼ ܒܟܼܠ ܢܸܤܝܘܿܢ ܕܐܘܼ̈ܠܨܵܢܹܐ : ܘܲܙܟܼܵܐ ܓܲܒܵܐ ܕܚܘܼܒܹܗ ܕܲܡܫܝܼܚܵܐ ܠܚܲܫܝܼܘܼܬܹܗ ܕܪܸܥܝܵܢܵܐ . ܫܵܠܹ̇ܐ ܐ̄ܢܵܐ ܕܹܝܢ ܡ̣ܢ ܕܲܢܩܲܪܸܒܼ ܠܥܘܼܗܕܵܢܵܐ : ܠܗܵܠܹܝܢ ܕܤܵܗ̈ܕܹܐ . ܕܲܠܡܵܐ ܠܵܐ ܡܸܫܟܿܚܝܼܢܲܢ ܠܲܡܩܵܡ ܩܕܼܵܡ ܡܵܡܘܿܠܵܐ ܕܚܲܫܲܝ̈ܗܘܿܢ : ܕܲܟܼܡܵܐ ܙܟܼܵܐ ܓܲܒܵܐ ܕܲܡܤܲܝܒܿܪܵܢܘܼܬܼܵܐ ܕܡ̣ܢ ܚܲܝܠܵܐ ܕܚܘܼܒܵܐ : ܠܥܲܤܩܘܼܬܼ ܐܘܼܠܨܵܢܹܗ ܘܲܠܚܘܼܒܹܗ ܕܝܼܠܹܗ ܕܦܲܓܼܪܵܐ . ܐܸܠܵܐ ܡܸܛܠ ܕܗܵܠܹܝܢ ܥܲܤ̈ܩܵܢ ܐܵܦ ܥܘܼܗܕܵܢܗܹܝܢ ܠܲܟܼܝܵܢܵܐ ܐ̄ܢܵܫܵܝܵܐ : ܡܸܛܠ ܕܡܸܬܕܵܘܕܝܼܢܲܢ ܒܪܲܒܿܘܼܬܼܵܗ̇ ܕܲܨܒܼܘܼܬܼܵܐ ܘܬܲܗܪܵܐ ܕܲܚܙܵܬܼܵܗ̇ : ܢܸܬܼܦܲܪܲܒܼ ܠܘܵܬܼ ܦܝܼܠܵܤ̈ܘܿܦܹܐ ܕܠܵܐ ܐܲܠܵܗ . ܘܡ̣ܢ ܬܵܡܵܢ ܢܹܐܠܲܦ ܥܲܠ ܡܚܝܼܠܘܼܬܼܵܐ ܕܨܸܒܼܝܵܢܲܢ : ܡ̣ܢ ܦܸܚܡܵܐ ܕܲܡܤܲܝܒܿܪܵܢܘܼܬܼܗܘܿܢ . ܐܸܠܵܐ ܐܵܦ ܗܵܢܵܐ ܢܸܬܼܢܛܲܪ ܠܙܲܒܼܢܹܗ : ܕܲܒܼܘܼܟܿܬܹܗ ܥܬܼܝܼܕܼܝܼܢܲܢ ܠܲܡܚܵܘܵܝܘܼ : ܟܲܕܼ ܝܵܕܼܥܝܼܢܲܢ ܕܐܵܦ ܗ̤ܝ ܗܵܕܹܐ ܐܵܬܹ̇ܐ ܗ̣̄ܝ ܕܟܼܪܝܼܗܘܼܬܼܵܐ . ܕܡ̣ܢ ܢܲܦܫܲܢ ܠܵܐ ܕܵܝ̇ܢܝܼܢܲܢ ܨܒܼܘܼܬܼܵܐ : ܕܢܗܲܝܡܸܢ ܕܲܟܼܡܵܐ ܪܡܹܝܢܲܢ ܠܬܲܚܬܿ : ܘܡܲܨܝܵܐ ܗ̣̄ܝ ܕܢܸܗܘܸܐ ܥܸܠܝܵܐ ܐ̄ܢܵܫ ܠܲܓܼܡܵܪ . ܠܵܐ ܡܸܡܬܼܘܿܡ ܡܗܲܝܡܸܢ ܪܵܘܝܵܐ : ܕܐܝܼܬܼ ܤܲܓܝܼ̈ܐܹܐ ܕܐܵܦܠܵܐ ܫܵܬܹ̇ܝܢ ܚܲܡܪܵܐ . ܘܠܵܐ ܦܲܚܙܵܐ : ܕܐܝܼܬܼ ܗ̄ܘ̣ ܕܐܵܦ ܐܲܓܼܡܵܪ ܠܵܐ ܡܸܙܕܵܘܓܼܝܼܢ . ܘܠܵܐ ܐܲܝܢܵܐ ܕܲܒܼܪܸܓܿܬܼܵܐ ܐܲܠܝܼܨ : ܕܐܝܼܬܼ ܗ̄ܘ̣ ܕܟܼܠ ܟ̱ܠܹܗ ܠܵܐ ܡܸܬܼܐܠܸܨ ܒܗܵܕܹܐ : ܐܵܦܸܢ ܡ̣ܢ ܐ̄ܚܪ̈ܵܢܝܵܬܼܵܐ ܡܸܬܼܠܙܸܙ . ܘܠܵܐ ܕܲܟܼܪܝܼܗ ܐܲܡܝܼܢܵܐܝܼܬܼ : ܕܐܝܼܬܼ ܦܲܓܼܪܵܐ ܕܠܵܐ ܫܚܵܩܵܐ ܕܟܼܘܼܪ̈ܗܵܢܹܐ . ܗܵܟܲܢ ܐܸܢܘܿܢ ܐܲܝܠܹܝܢ ܕܲܠܗܵܠܹܝܢ ܕܪܸܥܝܵܢܵܐ ܠܵܐ pb. 402 ܡܨܹܝܢ ܙܵܟܹ̇ܝܢ ܡܫܲܡܠܝܵܐܝܼܬܼ . ܒܘܼܝܵܐܗܘܿܢ ܕܹܝܢ ܒܗܵܕܹܐ ܗܵܘܹ̇ܐ : ܕܠܲܝܬܿ ܠܲܡ ܒܲܪܢܵܫܵܐ ܕܲܡܚܲܤܲܪ ܡ̣ܢ ܡܸܙܕܲܟܼܝܵܢܘܼܬܼܵܐ ܕܗܵܠܹܝܢ ܠܲܓܼܡܵܪ . ܕܐܝܼܬܼ ܗ̄ܘ̣ ܓܹܝܪ ܐ̄ܢܵܫܵܐ : ܕܪܸܚܡܬܹܗ ܕܲܡܫܝܼܚܵܐ ܚܸܤܢܲܬ̤ ܒܗܘܿܢ ܠܲܡܚܝܼܠܘܼܬܹܗ ܕܲܟܼܝܵܢܵܐ : ܘܒܲܤܲܪܘ ܥܲܠ ܦܲܓܼܪܵܐ ܘܚܘܼܒܹܗ ܠܲܓܼܡܵܪ : ܘܪܸܥܝܵܢܵܐ ܠܵܐ ܐܸܬܿܕܵܘܲܕܼ ܡ̣ܢ ܚܲܕܼܘܼܬܼܵܐ ܕܒܲܡܫܝܼܚܵܐ : ܘܝܲܗ̣̄ܒܼܘ ܐܝܼܕܼܵܐ ܠܡܸܙܕܲܟܼܝܵܢܘܼܬܼܵܐ ܡ̣ܢ ܚܹܐܦܹ̈ܐ ܕܤܲܩܘܼ̈ܒܼܠܵܝܵܬܼܵܐ ܕܡ̣ܢ ܓܲܒܵܐ ܕܦܲܓܼܪܵܐ : ܘܲܕܼܫܘܼ̈ܟܵܢܹܐ ܙܟܼܵܘ ܠܠܵܐ ܤܵܦܩܘܼܬܹܗ ܕܲܟܼܝܵܢܵܐ : ܠܲܓܼܡܵܐ ܠܵܐ ܡܗܲܝܡܢܝܼܢ . ܠܵܘ ܕܫܵܠ̈ܡܵܢ ܥܲܤ̈ܩܵܬܼܵܐ ܡ̣ܢ ܐܘܼܪܚܹܗ ܕܐܲܠܵܗܵܐ ܐܵܡܲ݁ܪ ܐ̄ܢܵܐ : ܐܵܘ ܕܐܝܼܬܼ ܗ̄ܘ̣ ܕܲܕܼܠܵܐ ܢܸܤܝܘܿܢܵܐ ܚܲܝܹ̇ܐ ܒܐܘܼܪܚܵܐ ܗܵܕܹܐ . ܕܲܠܩܘܼܒܼܠܵܐ ܕܹܝܢ : ܐܵܡܲ݁ܪ ܐ̄ܢܵܐ : ܕܐܲܝܢܵܐ ܕܒܲܡܝܲܬܿܪܘܼܬܼܵܐ ܚܵܝܹ̇ܐ : ܝܘܿܡ ܡ̣ܢ ܝܘܿܡ ܥܲܠ ܐܘܼܠܨܵܢܵܘ̈ܗܝ ܡܸܬܿܬܵܘܤܲܦ . ܘܲܟܼܡܵܐ ܕܡܸܬܼܩܲܪܲܒܼ ܠܲܩܕܼܡܵܘܗܝ : ܒܥܵܩ̈ܬܼܵܐ ܡܸܬܼܡܲܨܲܥ . ܘܗܵܕܲܐ ܗ̣̄ܝ ܐܵܬ̤ܵܐ ܕܫܲܪܝܼܪܘܼܬܼ ܡܲܪܕܝܼܬܹܗ : ܕܚܲܝܹ̈ܐ ܡܲܪܝܼܪܹ̈ܐ ܚܲܝܹ̇ܐ ܒܥܵܠܡܵܐ ܗܵܢܵܐ : ܘܲܒܼܫܘܼܢܵܩܵܐ ܢܵܦܹ̇ܩ ܡ̣ܢ ܗܵܢܵܐ ܦܲܓܼܪܵܐ . ܡܸܛܠ ܕܥܵܠܡܵܐ ܕܙܲܕܝܼ̈ܩܹܐ : ܠܵܘ ܗܵܢܵܘ . ܘܲܕܼܠܵܐ ܥܵܩ̇ܬܼܵܐ : ܠܵܐ ܡܸܫܟܿܚܵܐ ܕܢܸܗܘܘܿܢ ܒܹܗ . ܐܸܠܵܐ ܕܨܸܒܼܝܵܢܵܐ ܡܸܫܟܲܚ ܗ̄ܘ̣ ܒܝܲܕܼ ܫܘܼܟܵܢܵܐ ܕܢܸܬܼܚܲܝܲܠ : ܘܲܢܒܲܤܲܪ ܥܲܠ ܟܠܗܹܝܢ : ܘܢܸܛܲܪ ܠܪܸܥܝܵܢܵܐ ܕܠܵܐ ܕܘܼܘܵܕܼ : ܒܚܲܕܼܘܼܬܼܵܐ ܕܚܘܼܒܹܗ ܕܲܡܫܝܼܚܵܐ ܀ ܘܕܐܝܼܬܼ ܗ̄ܘ̣ܵܘ ܐ̄ܢܵܫܵܐ ܕܲܡܛ̣ܵܘ ܠܗܵܕ݂ܹܐ : ܘܡܸܫܟܿܚܵܐ ܐܵܦ ܗܵܫܵܐ ܕܢܸܗܘܘܿܢ ܕܐܲܝܟܼ ܗܵܟܲܢ : ܒܪܲܒܘܼܬܼ ܥܘܼܕܼܪܵܢܵܐ ܕܡܵܘܗܲܒܼܬܹܗ ܕܲܡܫܝܼܚܵܐ . ܐܘܿ ܒܲܪܢܵܫܵܐ : ܠܵܐ ܬܕܘܼܢ ܠܤܘܼܥܪܵܢܵܐ ܕܟܼܠܗܘܿܢ ܒܢܲܝ̈ܢܵܫܵܐ ܡ̣ܢ pb. 403 ܨܒܼܘܼܬܼܵܟܼ ܕܝܼܠܵܟܼ . ܘܠܵܐ ܬܸܬܩܘܿܠ ܕܘܼܒܵܪܗܘܿܢ : ܡ̣ܢ ܡܲܬܼܩܵܠܵܐ ܕܲܡܚܝܼܠܘܼܬܼܵܟܼ . ܐܸܢ ܒܵܥܹ̇ܐ ܐܲܢ̄ܬܿ ܫܲܪܵܐ ܥܲܠ ܤܲܒܼܪܵܐ : ܘܡܸܬܼܥܲܕܲܪ ܐܲܢ̄ܬܿ . ܘܠܵܐ ܬܸܗܘܸܐ ܠܵܐ ܡܗܲܝܡܢܵܐ : ܕܲܠܡܵܐ ܐܵܦܠܵܐ ܬܸܫܬܒܸܩ ܡ̣ܢ ܗܵܘ̇ ܕܗܵܠܹܝܢ ܒܵܟܼ ܙܵܪܲܥ : ܕܬܲܕܪܸܟܼ ܡܫܘܼܚܬܼܵܐ ܕܚܲܤܝܼܪܘܼܬܼܵܟܼ ܕܲܟܼܡܵܐ ܗ̣̄ܝ : ܡ̣ܢ ܦܸܚܡܵܐ ܕܐܲܝܠܹܝܢ ܕܲܙܟܼܵܘ ܠܥܵܠܡܵܐ ܘܕܼܘܼܘܵܕܹܗ ܠܲܓܼܡܵܪ . ܐܸܢ ܠܥܹܕܬܵܐ ܠܵܐ ܡܗܲܝܡܸܢ ܐܲܢ̄ܬܿ : ܩܪܘܿܒܼ ܠܘܵܬܼ ܦܝܼܠܵܤ̈ܘܿܦܹܐ . ܘܬܸܚܙܸܐ ܕܲܟܼܡܵܐ ܚܲܝܠܵܐ ܐܝܼܬܼ ܠܨܸܒܼܝܵܢܵܐ ܠܡܸܗܘܵܐ ܠܥܸܠ ܡ̣ܢ ܦܲܓܼܪܵܐ : ܘܕܲܢܩܵܘܸܐ ܕܠܵܐ ܕܘܼܘܵܕܼܵܐ ܒܲܓܼܒܼܝܼܬܼܵܐ ܕܓܼܵܒܹ̇ܐ . ܟܲܕܼ ܬܸܚܙܸܐ ܐܸܢܘܿܢ : ܠܗܵܠܹܝܢ ܕܐܵܦܠܵܐ ܝܵܕܼܥܝܼܢ ܗ̄ܘ̣ܵܘ ܠܐܲܠܵܗܵܐ : ܟܡܵܐ ܚܘܼܤܵܢܵܐ ܘܚܲܝܠܬܵܢܘܼܬܼܵܐ ܚܵܘܝܼܘ ܠܥܵܠܡܵܐ ܒܓܲܢ̄ܒܵܪܘܼܬܼܵܐ ܕܨܸܒܼܝܵܢܵܐ : ܘܚܵܘܝܼܘ ܕܲܟܼܡܵܐ ܚܲܝܠܵܐ ܩܢܸܐ ܗܵܘ̇ ܟܝܵܢܵܐ ܕܲܠܓܼܵܘ . ܕܐܸܢ ܨܵܒܹ̇ܐ : ܠܟܼܠܡܸܕܸܡ ܙܵܟܹ̇ܐ . ܐܲܝܟܲܢܵܐ ܕܡ̣ܢ ܩܸܪܝܵܢܵܐ ܕܬܲܫܥ̈ܝܵܬܼܗܘܿܢ : ܬܸܡܗܵܐ ܢܵܦܹ̇ܠ ܥܲܠ ܐ̄ܢܵܫ . ܕܲܟܼܡܵܐ ܚܲܝܠܵܐ ܐܲܤܸܢ ܐܲܠܵܗܵܐ ܤܵܡ̣ ܒܗܵܢܵܐ ܟܝܵܢܵܐ : ܕܐܸܢ ܢܸܨܒܸܿܐ : ܢܸܙܟܸܿܐ ܠܟܼܠܡܸܕܸܡ . ܘܡܸܛܠ ܕܲܚܢܲܢ ܠܵܐ ܨܵܒܹ̇ܝܢܲܢ : ܡܚܝܼܠܘܼܬܹܗ ܕܲܟܼܝܵܢܵܐ ܡܲܟܼܪܙܝܼܢܲܢ . ܘܟܲܕܼ ܒܲܡܚܝܼܠܘܼܬܹܗ ܕܨܸܒܼܝܵܢܲܢ ܡܚܲܦܹܝܢܲܢ ܠܚܲܝܠܬܼܵܢܘܼܬܹܗ ܕܲܟܼܝܵܢܵܐ : ܐܵܡܪܝܼܢܲܢ : ܡܲܢ̣ܘܼ ܡܸܫܟܲܚ ܠܡܸܙܟܵܐ ܠܗܵܠܹܝܢ ܡ̣ܢ ܡܬܼܘܿܡ ؟ ܚܲܕܼ ܡܸܢܗܘܿܢ ܓܹܝܪ ܥܕܲܡܵܐ ܠܗܵܕܹܐ ܐܸܬܼܓܲܒܲܪ ܥܲܠ ܨܸܒܼܝܵܢܹܗ ܕܦܲܓܼܪܵܐ : ܡܸܛܠ ܕܠܵܐ ܢܸܫܪܸܐ ܠܲܓܼܒܼܝܼܬܼܵܐ ܕܲܓܼܒܼܵܐ ܘܲܫܲܢܸܐ ܡܸܢܵܗ̇ : ܕܐܵܦܠܵܐ ܥܸܕܵܢܵܐ ܕܤܲܝܦܵܐ ܡܫܝܼܛܵܐ ܕܵܘܸܕܼ ܠܪܸܥܝܵܢܹܗ : ܘܲܙܟܼܵܬ̤ ܕܸܚܠܲܬܼ ܡܵܘܬܵܐ ܠܲܬܼܚܘܼܡܵܐ ܕܤܵܡ̣ ܠܢܲܦܫܹܗ . ܗܵܘ̇ ܕܟܲܕܼ ܫܢܲܝ̈ܵܐ ܠܵܐ ܙܥܘܿܪ ܢܛܲܪ ܫܸܬܼܩܵܐ : ܘܡܲܠܟܵܐ ܕܝܵܘ̈ܢܵܝܹܐ ܬܗܲܪ ܡ̣ܢ ܫܸܡܥܵܐ ܕܲܨܒܼܘܼܬܼܵܐ : pb. 404 ܘܲܨܒܼܵܐ ܕܢܸܤܲܒܼ ܒܘܼܚܪܵܢܹܗ : ܦ̣ܩܲܕܼ ܠܡܹܐܬܼܵܐ ܠܲܩܕܼܵܡܵܘܗܝ . ܘܟܲܕܼ ܗ̤ܘ ܫܠܸܐ ܗ̄ܘ̣ܵܐ ܥܲܠ ܟܠ ܡܸܕܸܡ ܕܡܲܠܸܠ̣ ܥܲܡܹܗ ܘܫܸܿܐܠܹܗ : ܘܡܸܕܸܡ ܠܲܓܼܡܵܪ ܠܵܐ ܦܲܢܝܼ ܠܹܗ . ܐܸܬܼܓܵܘܙܲܠ ܡܲܠܟܵܐ : ܘܲܦ̣ܩܲܕܼ ܕܲܢܡܘܼܬܼ : ܕܐܵܦܠܵܐ ܡ̣ܢ ܐܝܼܩܵܪܵܐ ܕܟܼܘܼܪܤܝܹܗ ܘܬܼܵܓܹܗ ܒܗܸܬܼ . ܗ̤ܘ ܕܹܝܢ : ܠܵܐ ܙܵܥ̣ ܡ̣ܢ ܗܵܕܹܐ : ܐܸܠܵܐ ܢܵܡܘܿܤܹܗ ܢܵܛܲܪ ܗ̄ܘ̣ܵܐ ܟܲܕܼ ܒܗܝܼܠ . ܡܲܠܟܵܐ ܕܹܝܢ ܙܲܗܲܪ ܗ̄ܘ̣ܵܐ ܠܩܵܛ̈ܘܿܠܹܐ : ܕܐܸܢ ܗ̤ܘ ܕܢܵܡܘܿܤܹܗ ܢܸܫܪܸܐ : ܟܲܕܼ ܩܵܢܹ̇ܛ ܡ̣ܢ ܤܲܝܦܵܐ : ܢܸܩܛܠܘܼܢܵܝܗܝ . ܐܸܢܕܹܝܢ ܒܹܗ ܒܨܸܼܝܢܵܐ ܢܩܘܼܡ : ܢܲܝܬܿܘܿܢܵܝܗܝ ܬܘܼܒܼ ܠܘܵܬܹܗ ܟܲܕܼ ܚܲܝ . ܗ̤ܘ ܕܹܝܢ : ܟܲܕܼ ܡܛ̣ܵܐ ܥܸܕܵܢܵܐ : ܘܐܵܠܨ̇ܝܼܢ ܗ̄ܘ̣ܵܘ ܠܹܗ ܗܵܢܘܿܢ ܕܤܝܼܡܝܼܢ ܗ̄ܘ̣ܵܘ ܥܲܠܗܵܕܹܐ : ܕܢܸܫܪܸܐ ܨܸܒܼܝܵܢܹܗ ܘܐܸܠܵܐ ܡܵܐܹ̇ܬܼ . ܗ̤ܘ ܐܸܬܼܚܲܫܲܒܼ ܕܦܲܩܵܚ ܡܵܘܬܵܐ ܕܚܲܕܼ ܥܸܕܵܢܵܐ ܠܲܡܤܲܝܒܵܪܘܼ ܟܲܕܼ ܢܛܝܼܪ ܬܚܘܼܡܹܗ ܕܨܸܒܼܝܵܢܝ : ܕܗܵܢܵܐ ܟ̱ܠܹܗ ܙܲܒܼܢܵܐ ܒܹܗ ܚܲܡܤ̇ܢܸܬܼ : ܡ̣ܢ ܕܐܹܚܘܼܒܼ ܡ̣ܢ ܕܸܚܠܲܬܼ ܡܵܘܬܵܐ : ܘܐܹܨܲܥܲܪ ܠܚܸܟܼܡܲܬܼܝ : ܘܐܸܫܬܿܟܲܚ ܫܲܦܠܵܐ : ܡܸܛܠ ܗܵܘ̇ ܡܸܕܸܡ ܕܡ̣ܢ ܟܠ ܦܪܘܿܣ ܥܬܼܝܼܕܼ ܐ̄ܢܵܐ ܗ̄ܘ̣ ܕܐܸܦܓܲܥ ܒܹܗ ܐܸܡܲܬܼܝ ܕܗ̤ܘ . ܘܲܒܼܗܵܕܹܐ ܡܛܲܝܒܼܘܼܬܼܵܐ ܕܨܸܒܼܝܵܢܵܐ ܘܪܸܥܝܵܢܵܐ ܓܲܢ̄ܒܵܪܵܐ : ܐܵܦ ܡ̣ܢ ܡܵܘܬܵܐ ܐܸܫܬܵܘܙܲܒܼ : ܐܵܦ ܒܢܵܡܘܿܤܹܗ ܐܸܫܟܲܚ ܟܹܐܢܵܐ ܘܫܲܪܝܼܪܵܐ . ܚ̣ܙܲܝܬܿ ܚܲܝܠܵܐ ܕܲܩܢܸܐ ܨܸܒܼܝܵܢܵܐ ؟ ܦܫܲܛ̣ ܨܵܘܪܹܗ ܩܕܼܵܡ ܤܲܝܦܵܐ ܗܵܢܵܐ ܚܲܟܿܝܼܡܵܐ : ܘܠܵܐ ܫ̣ܪܵܐ ܠܢܵܡܘܿܤܵܐ ܕܢܲܦܫܹܗ . ܘܲܐ̄ܚܪܵܢܹܐ : ܥܲܠ ܪܸܓܿܬܹܗ ܕܲܟܼܝܵܢܵܐ ܕܵܫ̣ܘ : ܘܲܗܘ̤ܵܘ ܠܥܸܠ ܡܸܢܹܗ ܒܲܦܓܼܘܼܕܼܵܐ ܕܐܲܡ̣ܝܼܘ ܒܹܗ . ܐ̄ܚܪ̈ܵܢܹܐ ܒܨܲܥܪܹ̈ܐ : ܠܵܐ ܡܸܬܿܬܿܙܝܼ̈ܥܵܢܹܐ pb. 405 ܩ̣ܵܘܝܘܼ . ܐ̄ܚܪ̈ܵܢܹܐ ܒܡܲܚ̈ܘܵܬܼܵܐ ܕܠܵܐ ܚܵܘܤܵܢ : ܕܠܵܐ ܚܸܡܬܼܵܐ ܐܸܫܬܿܟܲܚܘ . ܘܗܵܠܹܝܢ ܡ̣ܢ ܒܢܲܝ̈ ܦܸܚܡܵܐ : ܗܵܝ̇ ܕܲܠܡܲܚܤܸܢ ܡܸܤܬܲܝܒܿܪܵܐ . ܐܚܪ̈ܵܢܹܐ : ܘܐܵܦ ܡ̣ܢ ܐܲܝܠܹܝܢ ܕܲܒܼܨܝܼܪܝܼܢ ܤܲܓܝܼ . ܐ̄ܚܪ̈ܵܢܹܐ ܒܒܸܙܬܼܵܐ ܕܩܸܢܝܵܢܗܘܿܢ : ܕܠܵܐ ܒܥܸܠܕܒܼܵܒܼܘܼܬܼܵܐ ܘܲܕܼܠܵܐ ܪܘܼܓܼܙܵܐ ܟܲܬܲܪܘ . ܐ̄ܚܪ̈ܵܢܹܐ ܒܟܼܘܼܪ̈ܗܵܢܹܐ ܢܕܝܼ̈ܕܹܐ ܘܥܲܤ̈ܩܹܐ : ܚܘܼܡܤܵܢܵܐ ܚܵܘܝܼܘ ܕܠܵܐ ܟܡܝܼܪܘܼܬܼܵܐ . ܘܥܲܡܗܘܿܢ ܐܵܘܤܸܦ̣ܘ : ܐܵܦ ܢܛܘܼܪ̈ܬܼܵܐ ܕܲܐ̄ܚܪ̈ܵܢܝܬܼܵܐ . ܐ̄ܚܪ̈ܵܢܹܐ : ܥܲܡ̈ܠܹܐ ܨܼܒܼ̈ܝܵܢܵܝܹܐ . ܐ̄ܚܪ̈ܵܢܹܐ : ܥܲܪܛܸܠܵܝܘܼܬܼܵܐ ܕܠܲܓܼܡܵܪ : ܤܛܲܪ ܡ̣ܢ ܬܲܚܦܝܼܬܼܵܐ ܕܢܘܼܟܵܦܵܐ : ܘܥܘܼܡܪܵܐ ܡܫܵܘܚܕܼܵܐ ܘܤܲܝܒܵܪܬܵܐ ܝܘܼܪܵܩܵܐ ܕܡ̣ܢ ܢܲܦܫܹܗ ܝܵܥܹ̈ܐ . ܐܲܝܟܲܢܵܐ ܕܐܵܦ ܡܲܠܟܵܐ ܐܵܠܹܟܼܤܲܢܕܪܘܿܣ : ܟܲܕܼ ܒܲܙܒܲܢ ܐܸܬܼܘܲܥܲܕܼ ܠܲܚܙܵܬܼܵܐ ܕܚܲܕܼ ܡܸܗܘܿܢ : ܡܸܢܹܗ ܠܵܐ ܫܡܲܥ̣ : ܐܸܠܵܐ ܥܲܠ ܒܲܤܝܘܼܬܼܵܐ ܕܥܲܠ ܥܵܠܡܵܐ . ܘܗܵܠܹܝܢ ܟܠܗܹܝܢ : ܡܸܛܠ ܕܠܵܐ ܢܸܬܼܒܲܛܠܘܼܢ ܡ̣ܢ ܗܸܪܓܵܐ ܘܥܸܢܝܵܢܵܐ ܕܚܸܟܼܡܲܬܼܗܘܿܢ . ܐܸܢ ܥܲܡܠܵܐ ܕܝܘܼܠܦܵܢܵܐ ܘܡܲܪܕܘܼܬܼܵܐ ܕܚܸܟܼܡܬܼܵܐ : ܠܒܲܪ ܡ̣ܢ ܕܸܚܠܲܬܼ ܐܲܠܵܗܵܐ ܘܢܘܼܗܪܵܐ ܕܗܲܝܡܵܢܘܼܬܼܵܐ ܘܤܲܒܼܪܵܐ ܕܥܵܠܡܵܐ ܕܲܥܬܼܝܼܕܼ : ܗܵܠܹܝܢ ܡܲܨܝܵܐ ܠܡܸܬܼܓܲܒܵܪܘܼ : ܡܲܢ̣ܘܼ ܕܠܵܐ ܢܸܬܼܒܿܤܲܪ ܡ̣ܢ ܬܹܐܪܬܹܗ : ܕܲܒܼܗܵܢܵܐ ܟ̱ܠܹܗ ܢܘܼܗܪܵܐ ܕܲܡܫܝܼܚܵܐ ܕܐܸܬܼܐܫܸܕܼ ܥܲܠ ܥܵܠܡܵܐ : ܘܫܘܼ̈ܟܵܢܹܐ ܤܲܓܝܼ̈ܐܹܐ ܕܲܒܼܤܸܝܵܐ ܫܦܝܼܥܵܐܝܼܬܼ : ܘܤܲܒܼܪܵܐ ܕܐܲܠܵܗܵܐ ܕܡ̣ܢ ܤܘܼܥܪ̈ܵܢܹܐ ܕܝܘܿܡ ܡ̣ܢ ܝܘܿܡ ܡܸܫܬܲܪܲܪ : ܥܕܲܟܹܝܠ ܙܵܟܼ̈ܝܵܢ ܠܹܗ ܥܲܤ̈ܩܵܬܼܵܐ ܘܚܲܕܼܘܼܬܼܵܐ ܕܗܵܢܵܐ ܦܲܓܼܪܵܐ : ܘܠܵܐ ܢܩܵܘܸܐ ܐܲܝܟܼ ܐܵܕܵܡܘܿܣ ܡܸܛܠ ܪܸܚܡܬܹܗ ܕܐܲܠܵܗܵܐ : ܘܢܲܩܠܸܐ ܚܵܕܼܝܵܐܝܼܬܼ ܥܲܠ ܟܠܡܸܕܸܡ ؟ ܐܸܠܵܐ ܘܐܵܦ ܕܐܝܼܬܼ ܠܹܗ ܦܘܼܠܵܓܼܵܐ ܕܐܲܝܟܲܢ ܙܵܟܹ̇ܝܢ ܒܢܲܝ̈ܢܵܫܵܐ ܠܗܵܠܹܝܢ : pb. 406 ܕܠܵܐ ܡܨܸܐ ܐ̄ܢܵܫ ܒܚܹܝܠ ܢܲܦܫܹܗ ܡܸܕܸܡ ܠܡܸܥܒܲܕܼ : ܠܟܼܠܢܵܫ ܕܚܲܟܿܝܼܡ ܝܑܼܕܼܝܼܥܵܐ ܗܵܕܹܐ . ܕܲܒܼܥܘܼܕܼܪܵܢܵܐ ܕܡ̣ܢ ܐܲܠܵܗܵܐ ܘܨܸܒܼܝܵܢܵܐ ܡܛܲܝܒܼܵܐ ܡܸܫܟܲܚ ܚܵܐܹ̇ܒܼ ܡܸܢܸܗ : ܗܵܕܹܐ ܡܲܨܝܵܐ ܗ̣̄ܝ . ܒܗܵܠܹܝܢ ܐܸܬܿܛܲܢܲܢܘ ܐ̄ܢܵܫܵܐ ܝܑܼܚܝܼ̈ܕܼܵܝܹܐ : ܘܐܲܪܫܸܠ̣ܘ ܫܒܲܩ̣ܘ ܡܸܢܫܹܠܝ ܠܥܵܠܡܵܐ ܘܲܠܕܼܝܼܠܹܗ : ܘܥܲܙܝܼܘ ܘܩܵܡ̣ܘ ܠܘܼܩܒܲܠ ܟܠܗܹܝܢ ܤܲܩܘܼ̈ܒܼܠܵܝܬܼܵܐ : ܘܲܙܟܼܵܘ ܒܚܘܼܡܤܵܢܵܐ ܕܨܸܒܼܝܵܢܵܐ ܘܥܘܼܕܼܪܵܢܵܐ ܕܡܵܪܗܘܿܢ ܠܟܼܠ ܥܘܼܤܵܩ̈ܝܼܢ ܕܐܝܼܬܼ . ܒܲܝܢܵܬܼܗܘܿܢ ܓܹܝܪ ܥܵܡܪܝܼܢ ܗ̄ܘ̣ܵܘ . ܤܲܓܝܼ̈ܐܹܐ ܡܸܢܗܘܿܢ : ܡ̣ܢ ܝܘܼܠܦܵܢܵܐ ܕܝܼܠܗܘܿܢ ܕܦܝܼܠܵܤ̈ܘܿܦܹܐ ܗ̄ܘ̣ܵܘ . ܕܐܸܢ ܠܲܡ ܚܲܟܝܼ̈ܡܹܐ ܒܲܪ̈ܵܝܹܐ ܚܠܵܦ ܚܸܟܼܡܬܼܵܐ ܥܵܒܼܘܿܪܬܵܐ ܘܕܼܘܼܪܵܫܵܐ ܕܲܒܼܝܘܼܠܦܵܢܵܐ ܕܥܵܠܡܵܐ ܗܵܢܵܐ ܕܡܸܬܼܒܲܛܲܠ : ܠܒܲܪ ܡ̣ܢ ܐܘܼܪܚܵܐ ܕܐܲܠܵܗܵܐ ܗܵܠܹܝܢ ܡܩܲܒܿܠܝܼܢ ܥܠܲܝܗܘܿܢ ܠܲܡܤܲܝܒܵܪܘܼ : ܕܐܵܦ ܠܥܵܠܡܵܐ ܡܸܬܼܢܲܟܼܪܹܝܢ : ܘܗܵܘܹ̇ܝܢ ܠܒܲܪ ܡܸܢܹܗ ܒܗܘܼܦܵܟܲܝ̈ܗܘܿܢ : ܡܸܛܠ ܕܢܸܡܛܘܿܢ ܠܪܸܓܿܬܼܵܐ ܕܨܸܒܼܝܵܢܗܘܿܢ : ܕܠܵܐ ܟܹܐܢܘܼܬܼܵܐ ܐܝܼܬܼ ܒܪܸܢܝܼܗܘܿܢ : ܘܠܵܐ ܤܲܒܼܪܵܐ ܕܒܼܵܬܲܪ ܡܵܘܬܵܐ ܒܥܲܡܠܲܝ̈ܗܘܿܢ : ܘܗܵܠܹܝܢ ܗܵܢܵܐ ܟ̱ܠܹܗ ܥܲܠ ܐܲܦܲܝ̈ ܤܲܒܼܪܵܐ ܤܦܝܼܩܵܐ . ܟܡܵܐ ܝܲܬܝܝܼܪܵܐܝܼܬܼ ܠܲܢ ܙܵܕܹܩ ܠܲܡܤܲܝܒܵܪܘܼ ܚܠܵܦ ܪܸܚܡܬܼܵܐ ܕܐܲܠܵܗܵܐ : ܘܠܲܡܒܲܗܵܪܘܼ ܥܲܠ ܟܠ ܥܘܼܤܵܩ̈ܝܼܢ : ܚܠܵܦ ܤܲܒܼܪܵܐ ܪܵܒܵܐ ܕܲܡܠܝܼܟܼ ܠܲܢ . ܘܐܸܬܼܚܲܝܲܠܘ ܒܗܵܢܵܐ ܪܸܥܝܵܢܵܐ : ܘܐܲܡܠܸܟܼܘ ܥܲܠ ܪܲܦܝܘܼܬܼܵܐ ܕܚܘܼܫܵܒܲܝ̈ܗܘܿܢ . ܘܥܲܠ̣ܘ ܠܐܵܓܼܘܿܢܵܐ ܘܠܵܐ ܗܦܲܟܼܘ : ܥܕܲܡܵܐ ܕܲܢܤܲܒܼܘ ܟܠܝܼܠܵܐ . ܘܲܗܘ̤ܵܘ ܚܵܘܪܵܐ : ܐܵܦ ܠܕܼܵܪܹ̈ܐ ܕܒܼܵܬܲܪܗܘܿܢ . ܘܐܲܩܝܼܡ̣ܘ ܢܝܼܫܵܐ ܠܥܵܠܡܵܐ : ܕܐܲܝܟܲܢ ܙܵܕܹܩ ܠܗܘܿܢ ܕܢܸܥܠܘܼܢ ܠܐܵܓܼܘܿܠܹܝܢ ܕܠܐܘܼܪܚܵܐ ܗܵܕܹܐ ܡܲܦܠܚܝܼܢ . ܟܡܵܐ ܕܒܼܵܤܹ̇ܐ ܒܲܪܢܵܫܵܐ ܒܗܵܢܵܐ ܥܵܠܡܵܐ : ܟܲܕܼ ܝܵܨܹ̇ܦ ܕܕܸܠܲܬܼ ܐܲܠܵܗܵܐ : ܗܵܟܲܢܵܐ ܡܸܬܼܩܲܪܒܼܵܐ ܠܘܵܬܹܗ ܒܛܝܼܠܘܼܬܼܵܐ ܐܲܠܵܗܵܝܬܼܵܐ : ܘܲܒܼܥܘܼܕܼܪܵܢܵܗ̇ ܡܲܪܓܸܫ ܒܟܸܤܝܵܐ : ܘܡܸܬܼܝܲܗܒܿܝܼܢ ܠܹܗ ܙܵܘ̈ܥܹܐ ܫܦܲܝ̈ܵܐ ܠܡܸܤܬܲܟܵܠܘܼ ܒܵܗ̇ . ܐܵܦܸܢ ܕܠܵܐ ܒܨܸܒܼܝܵܢܹܗ ܢܸܗܘܸܐ ܓܠܝܼܙ ܐ̄ܢܵܫ ܡ̣ܢ ܛܵܒܼ̈ܬܹܗ ܕܥܵܠܡܵܐ ܗܵܢܵܐ : ܟܡܵܐ ܕܲܨܪܝܼܟܼ ܡܸܢܗܹܝܢ : ܗܵܟܲܢܵܐ ܪ̈ܲܚܡܹܐ ܢܩ̇ܦܝܼܢ ܠܹܗ : ܘܛܵܥ̇ܢܵܐ ܠܹܗ ܡܪܲܚܡܵܢܘܼܬܼܵܐ ܐܲܠܵܗܵܝܬܼܵܐ . ܫܘܼܒܼܚܵܐ ܠܗܵܘ̇ ܕܲܒܼܕܲܝܲܡܝܼܢܵܐ ܘܒܲܕܼܤܸܡܵܠܵܐ ܚܵܐܹ̇ܢ ܠܲܢ : ܘܲܒܼܟܼܠܗܹܝܢ ܥܸܠܬܼܵܐ ܤܵܐܹ̇ܡ ܠܲܫܟܼܵܚܬܼܵܐ ܕܚܲܝܲܝ̈ܢ ! ܕܠܲܐܝܠܹܝܢ ܕܡ̣ܢ ܨܼܸܒܼܝܵܢܗܘܿܢ ܡܚܝܼܠܝܼܢ ܠܩܸܢܝܵܢ ܚܲܝܲܝ̈ܗܘܿܢ : ܒܥܵܩܬܼܵܐ ܕܠܵܐ ܒܨܸܒܼܝܵܢܵܐ ܡܕܲܪܸܓܼ ܢܲܦܫܵܬܼ̈ܗܘܿܢ ܠܘܵܬܼ ܡܝܲܬܿܪܘܼܬܼܵܐ . ܐܵܦ ܗܵܝ̇ ܠܵܥܵܙܲܪ ܡܸܤܟܹܢܵܐ : ܠܵܐ ܗ̄ܘ̣ܵܐ  pb. 400  ܒܨܸܒܼܝܵܢܹܗ ܚܲܤܝܼܪ ܗ̄ܘ̣ܵܐ ܡ̣ܢ ܛܵܒܼ̈ܬܹܗ ܕܗܵܢܵܐ ܥܵܠܡܵܐ : ܐܸܠܵܐ ܘܦܲܓܼܪܹܗ ܡܡܲܝܲܚ ܗ̄ܘ̣ܵܐ ܒܫܘܼ̈ܚܢܹܐ . ܬܪܹܝܢ ܟܹܐܒܼ̈ܝܼܢ ܡܲܪܝܼܪܹ̈ܐ ܐܝܼܬܼ ܗ̄ܘ̣ܵܐ ܠܹܗ : ܕܚܲܕܼ ܡ̣ܢ ܚܲܒܼܪܹܗ ܩܫܸܐ . ܟܘܼܪܗܵܢܵܐ : ܘܡܸܤܟܹܢܘܼܬܼܵܐ . ܒܪܲܡ : ܒܥܘܼܒܵܐ ܕܪܹܫ ܐܲܒܼܵܗ̈ܵܬܼܵܐ ܐܸܬܼܝܲܩܲܪ ܒܚܲܪܬܼܵܐ . ܩܲܪܝܼܒܼܘܼ ܐܲܠܵܗܵܐ ܠܠܸܒܵܐ ܚܲܫܝܼܫܵܐ : ܕܡ̣ܢ ܐܘܼܠܨܵܢܵܐ ܓܵܥܹ̇ܐ ܠܘܵܬܹܗ . ܘܐܵܦܸܢ ܒܲܕܼܦܲܓܼܪܵܐ ܐܝܼܬܼ ܐܸܡܲܬܼܝ ܕܡܲܗܡܸܐ ܠܲܡܤܲܝܒܵܪܘܼ ܗܵܠܹܝܢ ܠܥܘܼܕܼܪܵܢܵܐ : ܐܲܝܟܼ ܐܵܤܝܵܐ ܕܲܒܼܟܹܐܒܼܵܐ ܥܲܤܩܵܐ ܕܓܼܙܵܕܹ̈ܐ ܡܲܤܪܲܚ ܚܘܼܠܡܵܢܵܐ : ܐܸܠܵܐ ܒܢܲܦܫܹܗ ܪܵܘܪܒܵܐܝܼܬܼ ܚܵܐܹ̇ܢ ܠܹܗ ܡܵܪܝܵܐ : ܠܦܘܼܬܼ ܩܲܫܝܘܼܬܼܵܐ ܕܟܹܐܒܲܝ̈ ܥܵܩ̈ܬܹܗ . ܐܸܡܲܬܼܝ ܗܵܟܹܝܠ ܕܪܸܚܡܬܹܗ ܕܲܡܫܝܼܚܵܐ : ܠܵܘ ܗܵܟܲܢ ܥܸܠܒܲܬ̤ ܒܵܟܼ : ܕܲܕܼܠܵܐ ܚܲܫܵܐ ܬܸܗܘܸܐ ܒܟܼܠܗܘܿܢ ܐܘܼ̈ܠܨܵܢܹܐ ܡܸܛܠ ܚܲܕܼܘܼܬܼܵܐ ܕܒܹܗ : ܕܲܥ ܕܝܲܚ ܒܵܟܼ ܥܵܠܡܵܐ ܝܲܬܝܼܪ ܡ̣ܢ ܡܫܝܼܚܵܐ . ܐܸܡܲܬܼܝ ܕܟܼܘܼܪ̈ܗܵܢܹܐ ܘܚܲܤܝܼܪܘܼܬܼܵܐ : ܐܵܘ ܚܘܼܒܵܠܵܐ ܕܦܲܓܼܪܵܐ : ܐܵܘ ܕܸܚܠܬܼܵܐ ܕܡ̣ܢ ܢܸܟܼܝܵܢܵܘ̈ܗܝ : ܡܕܼܵܘܸܕܼ ܪܸܥܝܵܢܵܟܼ ܡ̣ܢ ܚܲܕܼܘܼܬܼܵܐ ܕܤܲܒܼܪܵܟܼ ܘܪܸܢܝܵܐ ܫܲܦܝܵܐ ܕܲܒܼܡܵܪܲܢ : ܕܲܥ ܕܝܲܚ ܒܵܟܼ ܦܲܓܼܪܵܐ : ܘܠܵܘ ܡܫܝܼܚܵܐ . ܐܲܝܢܵܐ ܕܝܲܬܝܼܪ ܚܲܝܠܬܼܵܢܝܵܐ ܥܠܲܝܟܼ ܪܸܚܡܬܹܗ : ܗ̤ܘܝܘܼ ܚܲܝ ܒܵܟܼ . ܐܸܢ ܐܸܡܲܬܼܝ ܕܲܒܼܡܘܼܠܵܝܵܐ ܕܨܸܒܼ̈ܘܵܬܼܵܐ ܟܠܗܹܝܢ ܕܲܚܫܲܚܬܼܵܐ ܕܠܵܐ ܚܲܤܝܼܪܘܼ : ܘܦܲܓܼܪܵܐ ܠܵܐ ܡܢܵܘܠܵܐ : ܘܠܵܐ ܩܸܢܛܵܐ ܕܤܲܩܘܼ̈ܒܼܠܹܐ : ܗܵܝܕܹܝܢ ܡܸܫܟܲܚ ܐܲܢ̄ܬܿ ܫܲܦܝܵܐܝܼܬܼ ܕܬܸܪܕܸܐ ܒܡܲܪܕܝܼܬܼܵܟܼ ܕܲܠܘܵܬܼ ܡܫܝܼܚܵܐ : ܕܲܥ ܕܲܟܼܪܝܼܗ ܐܲܢ̄ܬܿ ܒܪܸܥܝܵܢܵܟܼ : ܘܚܲܤܝܼܪ ܐܲܢ̄ܬܿ ܡ̣ܢ ܛܥܵܡܬܼܵܐ ܕܬܸܫܒܿܘܿܚܬܼܵܐ ܕܐܲܠܵܗܵܐ . ܠܵܘ ܕܡܸܛܠ ܡܵܢܵܐ ܗܵܟܲܢ ܐܝܼܬܲܝܟ ܕܵܐܹ̇ܢ ܐ̄ܢܵܐ ܠܵܟܼ : ܐܸܠܵܐ ܕܒܲܠܚܘܿܕܼ ܬܸܕܲܥ : ܕܲܟܼܡܵܐ ܚܲܤܝܼܪ ܐܲܢ̄ܬܿ ܡ̣ܢ ܫܘܼܡܠܵܝܵܐ : ܐܵܦܸܢ ܗܵܘ̇  pb. 401  ܕܲܡܢܵܬܼܵܐ : ܕܕܼܘܼܒܵܪܵܐ ܕܩܲܕܝܼ̈ܫܹܐ ܕܡ̣ܢ ܩܕܼܵܡܲܝܢ . ܠܵܐ ܬܹܐܡܲܪ : ܕܠܵܐ ܐܸܫܬܿܟܲܚ ܒܲܪܢܵܫܵܐ ܕܐܸܬܼܥܲܠܝܼ ܪܸܥܝܵܢܹܗ ܡ̣ܢ ܟܪܝܼܗܘܼܬܼܵܐ ܠܲܓܼܡܵܪ : ܐܵܦ ܟܲܕܼ ܦܲܓܼܪܵܐ ܐܸܬܼܢܵܘܲܓܼ ܒܟܼܠ ܢܸܤܝܘܿܢ ܕܐܘܼ̈ܠܨܵܢܹܐ : ܘܲܙܟܼܵܐ ܓܲܒܵܐ ܕܚܘܼܒܹܗ ܕܲܡܫܝܼܚܵܐ ܠܚܲܫܝܼܘܼܬܹܗ ܕܪܸܥܝܵܢܵܐ . ܫܵܠܹ̇ܐ ܐ̄ܢܵܐ ܕܹܝܢ ܡ̣ܢ ܕܲܢܩܲܪܸܒܼ ܠܥܘܼܗܕܵܢܵܐ : ܠܗܵܠܹܝܢ ܕܤܵܗ̈ܕܹܐ . ܕܲܠܡܵܐ ܠܵܐ ܡܸܫܟܿܚܝܼܢܲܢ ܠܲܡܩܵܡ ܩܕܼܵܡ ܡܵܡܘܿܠܵܐ ܕܚܲܫܲܝ̈ܗܘܿܢ : ܕܲܟܼܡܵܐ ܙܟܼܵܐ ܓܲܒܵܐ ܕܲܡܤܲܝܒܿܪܵܢܘܼܬܼܵܐ ܕܡ̣ܢ ܚܲܝܠܵܐ ܕܚܘܼܒܵܐ : ܠܥܲܤܩܘܼܬܼ ܐܘܼܠܨܵܢܹܗ ܘܲܠܚܘܼܒܹܗ ܕܝܼܠܹܗ ܕܦܲܓܼܪܵܐ . ܐܸܠܵܐ ܡܸܛܠ ܕܗܵܠܹܝܢ ܥܲܤ̈ܩܵܢ ܐܵܦ ܥܘܼܗܕܵܢܗܹܝܢ ܠܲܟܼܝܵܢܵܐ ܐ̄ܢܵܫܵܝܵܐ : ܡܸܛܠ ܕܡܸܬܕܵܘܕܝܼܢܲܢ ܒܪܲܒܿܘܼܬܼܵܗ̇ ܕܲܨܒܼܘܼܬܼܵܐ ܘܬܲܗܪܵܐ ܕܲܚܙܵܬܼܵܗ̇ : ܢܸܬܼܦܲܪܲܒܼ ܠܘܵܬܼ ܦܝܼܠܵܤ̈ܘܿܦܹܐ ܕܠܵܐ ܐܲܠܵܗ . ܘܡ̣ܢ ܬܵܡܵܢ ܢܹܐܠܲܦ ܥܲܠ ܡܚܝܼܠܘܼܬܼܵܐ ܕܨܸܒܼܝܵܢܲܢ : ܡ̣ܢ ܦܸܚܡܵܐ ܕܲܡܤܲܝܒܿܪܵܢܘܼܬܼܗܘܿܢ . ܐܸܠܵܐ ܐܵܦ ܗܵܢܵܐ ܢܸܬܼܢܛܲܪ ܠܙܲܒܼܢܹܗ : ܕܲܒܼܘܼܟܿܬܹܗ ܥܬܼܝܼܕܼܝܼܢܲܢ ܠܲܡܚܵܘܵܝܘܼ : ܟܲܕܼ ܝܵܕܼܥܝܼܢܲܢ ܕܐܵܦ ܗ̤ܝ ܗܵܕܹܐ ܐܵܬܹ̇ܐ ܗ̣̄ܝ ܕܟܼܪܝܼܗܘܼܬܼܵܐ . ܕܡ̣ܢ ܢܲܦܫܲܢ ܠܵܐ ܕܵܝ̇ܢܝܼܢܲܢ ܨܒܼܘܼܬܼܵܐ : ܕܢܗܲܝܡܸܢ ܕܲܟܼܡܵܐ ܪܡܹܝܢܲܢ ܠܬܲܚܬܿ : ܘܡܲܨܝܵܐ ܗ̣̄ܝ ܕܢܸܗܘܸܐ ܥܸܠܝܵܐ ܐ̄ܢܵܫ ܠܲܓܼܡܵܪ . ܠܵܐ ܡܸܡܬܼܘܿܡ ܡܗܲܝܡܸܢ ܪܵܘܝܵܐ : ܕܐܝܼܬܼ ܤܲܓܝܼ̈ܐܹܐ ܕܐܵܦܠܵܐ ܫܵܬܹ̇ܝܢ ܚܲܡܪܵܐ . ܘܠܵܐ ܦܲܚܙܵܐ : ܕܐܝܼܬܼ ܗ̄ܘ̣ ܕܐܵܦ ܐܲܓܼܡܵܪ ܠܵܐ ܡܸܙܕܵܘܓܼܝܼܢ . ܘܠܵܐ ܐܲܝܢܵܐ ܕܲܒܼܪܸܓܿܬܼܵܐ ܐܲܠܝܼܨ : ܕܐܝܼܬܼ ܗ̄ܘ̣ ܕܟܼܠ ܟ̱ܠܹܗ ܠܵܐ ܡܸܬܼܐܠܸܨ ܒܗܵܕܹܐ : ܐܵܦܸܢ ܡ̣ܢ ܐ̄ܚܪ̈ܵܢܝܵܬܼܵܐ ܡܸܬܼܠܙܸܙ . ܘܠܵܐ ܕܲܟܼܪܝܼܗ ܐܲܡܝܼܢܵܐܝܼܬܼ : ܕܐܝܼܬܼ ܦܲܓܼܪܵܐ ܕܠܵܐ ܫܚܵܩܵܐ ܕܟܼܘܼܪ̈ܗܵܢܹܐ . ܗܵܟܲܢ ܐܸܢܘܿܢ ܐܲܝܠܹܝܢ ܕܲܠܗܵܠܹܝܢ ܕܪܸܥܝܵܢܵܐ ܠܵܐ  pb. 402  ܡܨܹܝܢ ܙܵܟܹ̇ܝܢ ܡܫܲܡܠܝܵܐܝܼܬܼ . ܒܘܼܝܵܐܗܘܿܢ ܕܹܝܢ ܒܗܵܕܹܐ ܗܵܘܹ̇ܐ : ܕܠܲܝܬܿ ܠܲܡ ܒܲܪܢܵܫܵܐ ܕܲܡܚܲܤܲܪ ܡ̣ܢ ܡܸܙܕܲܟܼܝܵܢܘܼܬܼܵܐ ܕܗܵܠܹܝܢ ܠܲܓܼܡܵܪ . ܕܐܝܼܬܼ ܗ̄ܘ̣ ܓܹܝܪ ܐ̄ܢܵܫܵܐ : ܕܪܸܚܡܬܹܗ ܕܲܡܫܝܼܚܵܐ ܚܸܤܢܲܬ̤ ܒܗܘܿܢ ܠܲܡܚܝܼܠܘܼܬܹܗ ܕܲܟܼܝܵܢܵܐ : ܘܒܲܤܲܪܘ ܥܲܠ ܦܲܓܼܪܵܐ ܘܚܘܼܒܹܗ ܠܲܓܼܡܵܪ : ܘܪܸܥܝܵܢܵܐ ܠܵܐ ܐܸܬܿܕܵܘܲܕܼ ܡ̣ܢ ܚܲܕܼܘܼܬܼܵܐ ܕܒܲܡܫܝܼܚܵܐ : ܘܝܲܗ̣̄ܒܼܘ ܐܝܼܕܼܵܐ ܠܡܸܙܕܲܟܼܝܵܢܘܼܬܼܵܐ ܡ̣ܢ ܚܹܐܦܹ̈ܐ ܕܤܲܩܘܼ̈ܒܼܠܵܝܵܬܼܵܐ ܕܡ̣ܢ ܓܲܒܵܐ ܕܦܲܓܼܪܵܐ : ܘܲܕܼܫܘܼ̈ܟܵܢܹܐ ܙܟܼܵܘ ܠܠܵܐ ܤܵܦܩܘܼܬܹܗ ܕܲܟܼܝܵܢܵܐ : ܠܲܓܼܡܵܐ ܠܵܐ ܡܗܲܝܡܢܝܼܢ . ܠܵܘ ܕܫܵܠ̈ܡܵܢ ܥܲܤ̈ܩܵܬܼܵܐ ܡ̣ܢ ܐܘܼܪܚܹܗ ܕܐܲܠܵܗܵܐ ܐܵܡܲ݁ܪ ܐ̄ܢܵܐ : ܐܵܘ ܕܐܝܼܬܼ ܗ̄ܘ̣ ܕܲܕܼܠܵܐ ܢܸܤܝܘܿܢܵܐ ܚܲܝܹ̇ܐ ܒܐܘܼܪܚܵܐ ܗܵܕܹܐ . ܕܲܠܩܘܼܒܼܠܵܐ ܕܹܝܢ : ܐܵܡܲ݁ܪ ܐ̄ܢܵܐ : ܕܐܲܝܢܵܐ ܕܒܲܡܝܲܬܿܪܘܼܬܼܵܐ ܚܵܝܹ̇ܐ : ܝܘܿܡ ܡ̣ܢ ܝܘܿܡ ܥܲܠ ܐܘܼܠܨܵܢܵܘ̈ܗܝ ܡܸܬܿܬܵܘܤܲܦ . ܘܲܟܼܡܵܐ ܕܡܸܬܼܩܲܪܲܒܼ ܠܲܩܕܼܡܵܘܗܝ : ܒܥܵܩ̈ܬܼܵܐ ܡܸܬܼܡܲܨܲܥ . ܘܗܵܕܲܐ ܗ̣̄ܝ ܐܵܬ̤ܵܐ ܕܫܲܪܝܼܪܘܼܬܼ ܡܲܪܕܝܼܬܹܗ : ܕܚܲܝܹ̈ܐ ܡܲܪܝܼܪܹ̈ܐ ܚܲܝܹ̇ܐ ܒܥܵܠܡܵܐ ܗܵܢܵܐ : ܘܲܒܼܫܘܼܢܵܩܵܐ ܢܵܦܹ̇ܩ ܡ̣ܢ ܗܵܢܵܐ ܦܲܓܼܪܵܐ . ܡܸܛܠ ܕܥܵܠܡܵܐ ܕܙܲܕܝܼ̈ܩܹܐ : ܠܵܘ ܗܵܢܵܘ . ܘܲܕܼܠܵܐ ܥܵܩ̇ܬܼܵܐ : ܠܵܐ ܡܸܫܟܿܚܵܐ ܕܢܸܗܘܘܿܢ ܒܹܗ . ܐܸܠܵܐ ܕܨܸܒܼܝܵܢܵܐ ܡܸܫܟܲܚ ܗ̄ܘ̣ ܒܝܲܕܼ ܫܘܼܟܵܢܵܐ ܕܢܸܬܼܚܲܝܲܠ : ܘܲܢܒܲܤܲܪ ܥܲܠ ܟܠܗܹܝܢ : ܘܢܸܛܲܪ ܠܪܸܥܝܵܢܵܐ ܕܠܵܐ ܕܘܼܘܵܕܼ : ܒܚܲܕܼܘܼܬܼܵܐ ܕܚܘܼܒܹܗ ܕܲܡܫܝܼܚܵܐ ܀ ܘܕܐܝܼܬܼ ܗ̄ܘ̣ܵܘ ܐ̄ܢܵܫܵܐ ܕܲܡܛ̣ܵܘ ܠܗܵܕ݂ܹܐ : ܘܡܸܫܟܿܚܵܐ ܐܵܦ ܗܵܫܵܐ ܕܢܸܗܘܘܿܢ ܕܐܲܝܟܼ ܗܵܟܲܢ : ܒܪܲܒܘܼܬܼ ܥܘܼܕܼܪܵܢܵܐ ܕܡܵܘܗܲܒܼܬܹܗ ܕܲܡܫܝܼܚܵܐ . ܐܘܿ ܒܲܪܢܵܫܵܐ : ܠܵܐ ܬܕܘܼܢ ܠܤܘܼܥܪܵܢܵܐ ܕܟܼܠܗܘܿܢ ܒܢܲܝ̈ܢܵܫܵܐ ܡ̣ܢ  pb. 403  ܨܒܼܘܼܬܼܵܟܼ ܕܝܼܠܵܟܼ . ܘܠܵܐ ܬܸܬܩܘܿܠ ܕܘܼܒܵܪܗܘܿܢ : ܡ̣ܢ ܡܲܬܼܩܵܠܵܐ ܕܲܡܚܝܼܠܘܼܬܼܵܟܼ . ܐܸܢ ܒܵܥܹ̇ܐ ܐܲܢ̄ܬܿ ܫܲܪܵܐ ܥܲܠ ܤܲܒܼܪܵܐ : ܘܡܸܬܼܥܲܕܲܪ ܐܲܢ̄ܬܿ . ܘܠܵܐ ܬܸܗܘܸܐ ܠܵܐ ܡܗܲܝܡܢܵܐ : ܕܲܠܡܵܐ ܐܵܦܠܵܐ ܬܸܫܬܒܸܩ ܡ̣ܢ ܗܵܘ̇ ܕܗܵܠܹܝܢ ܒܵܟܼ ܙܵܪܲܥ : ܕܬܲܕܪܸܟܼ ܡܫܘܼܚܬܼܵܐ ܕܚܲܤܝܼܪܘܼܬܼܵܟܼ ܕܲܟܼܡܵܐ ܗ̣̄ܝ : ܡ̣ܢ ܦܸܚܡܵܐ ܕܐܲܝܠܹܝܢ ܕܲܙܟܼܵܘ ܠܥܵܠܡܵܐ ܘܕܼܘܼܘܵܕܹܗ ܠܲܓܼܡܵܪ . ܐܸܢ ܠܥܹܕܬܵܐ ܠܵܐ ܡܗܲܝܡܸܢ ܐܲܢ̄ܬܿ : ܩܪܘܿܒܼ ܠܘܵܬܼ ܦܝܼܠܵܤ̈ܘܿܦܹܐ . ܘܬܸܚܙܸܐ ܕܲܟܼܡܵܐ ܚܲܝܠܵܐ ܐܝܼܬܼ ܠܨܸܒܼܝܵܢܵܐ ܠܡܸܗܘܵܐ ܠܥܸܠ ܡ̣ܢ ܦܲܓܼܪܵܐ : ܘܕܲܢܩܵܘܸܐ ܕܠܵܐ ܕܘܼܘܵܕܼܵܐ ܒܲܓܼܒܼܝܼܬܼܵܐ ܕܓܼܵܒܹ̇ܐ . ܟܲܕܼ ܬܸܚܙܸܐ ܐܸܢܘܿܢ : ܠܗܵܠܹܝܢ ܕܐܵܦܠܵܐ ܝܵܕܼܥܝܼܢ ܗ̄ܘ̣ܵܘ ܠܐܲܠܵܗܵܐ : ܟܡܵܐ ܚܘܼܤܵܢܵܐ ܘܚܲܝܠܬܵܢܘܼܬܼܵܐ ܚܵܘܝܼܘ ܠܥܵܠܡܵܐ ܒܓܲܢ̄ܒܵܪܘܼܬܼܵܐ ܕܨܸܒܼܝܵܢܵܐ : ܘܚܵܘܝܼܘ ܕܲܟܼܡܵܐ ܚܲܝܠܵܐ ܩܢܸܐ ܗܵܘ̇ ܟܝܵܢܵܐ ܕܲܠܓܼܵܘ . ܕܐܸܢ ܨܵܒܹ̇ܐ : ܠܟܼܠܡܸܕܸܡ ܙܵܟܹ̇ܐ . ܐܲܝܟܲܢܵܐ ܕܡ̣ܢ ܩܸܪܝܵܢܵܐ ܕܬܲܫܥ̈ܝܵܬܼܗܘܿܢ : ܬܸܡܗܵܐ ܢܵܦܹ̇ܠ ܥܲܠ ܐ̄ܢܵܫ . ܕܲܟܼܡܵܐ ܚܲܝܠܵܐ ܐܲܤܸܢ ܐܲܠܵܗܵܐ ܤܵܡ̣ ܒܗܵܢܵܐ ܟܝܵܢܵܐ : ܕܐܸܢ ܢܸܨܒܸܿܐ : ܢܸܙܟܸܿܐ ܠܟܼܠܡܸܕܸܡ . ܘܡܸܛܠ ܕܲܚܢܲܢ ܠܵܐ ܨܵܒܹ̇ܝܢܲܢ : ܡܚܝܼܠܘܼܬܹܗ ܕܲܟܼܝܵܢܵܐ ܡܲܟܼܪܙܝܼܢܲܢ . ܘܟܲܕܼ ܒܲܡܚܝܼܠܘܼܬܹܗ ܕܨܸܒܼܝܵܢܲܢ ܡܚܲܦܹܝܢܲܢ ܠܚܲܝܠܬܼܵܢܘܼܬܹܗ ܕܲܟܼܝܵܢܵܐ : ܐܵܡܪܝܼܢܲܢ : ܡܲܢ̣ܘܼ ܡܸܫܟܲܚ ܠܡܸܙܟܵܐ ܠܗܵܠܹܝܢ ܡ̣ܢ ܡܬܼܘܿܡ ؟ ܚܲܕܼ ܡܸܢܗܘܿܢ ܓܹܝܪ ܥܕܲܡܵܐ ܠܗܵܕܹܐ ܐܸܬܼܓܲܒܲܪ ܥܲܠ ܨܸܒܼܝܵܢܹܗ ܕܦܲܓܼܪܵܐ : ܡܸܛܠ ܕܠܵܐ ܢܸܫܪܸܐ ܠܲܓܼܒܼܝܼܬܼܵܐ ܕܲܓܼܒܼܵܐ ܘܲܫܲܢܸܐ ܡܸܢܵܗ̇ : ܕܐܵܦܠܵܐ ܥܸܕܵܢܵܐ ܕܤܲܝܦܵܐ ܡܫܝܼܛܵܐ ܕܵܘܸܕܼ ܠܪܸܥܝܵܢܹܗ : ܘܲܙܟܼܵܬ̤ ܕܸܚܠܲܬܼ ܡܵܘܬܵܐ ܠܲܬܼܚܘܼܡܵܐ ܕܤܵܡ̣ ܠܢܲܦܫܹܗ . ܗܵܘ̇ ܕܟܲܕܼ ܫܢܲܝ̈ܵܐ ܠܵܐ ܙܥܘܿܪ ܢܛܲܪ ܫܸܬܼܩܵܐ : ܘܡܲܠܟܵܐ ܕܝܵܘ̈ܢܵܝܹܐ ܬܗܲܪ ܡ̣ܢ ܫܸܡܥܵܐ ܕܲܨܒܼܘܼܬܼܵܐ :  pb. 404  ܘܲܨܒܼܵܐ ܕܢܸܤܲܒܼ ܒܘܼܚܪܵܢܹܗ : ܦ̣ܩܲܕܼ ܠܡܹܐܬܼܵܐ ܠܲܩܕܼܵܡܵܘܗܝ . ܘܟܲܕܼ ܗ̤ܘ ܫܠܸܐ ܗ̄ܘ̣ܵܐ ܥܲܠ ܟܠ ܡܸܕܸܡ ܕܡܲܠܸܠ̣ ܥܲܡܹܗ ܘܫܸܿܐܠܹܗ : ܘܡܸܕܸܡ ܠܲܓܼܡܵܪ ܠܵܐ ܦܲܢܝܼ ܠܹܗ . ܐܸܬܼܓܵܘܙܲܠ ܡܲܠܟܵܐ : ܘܲܦ̣ܩܲܕܼ ܕܲܢܡܘܼܬܼ : ܕܐܵܦܠܵܐ ܡ̣ܢ ܐܝܼܩܵܪܵܐ ܕܟܼܘܼܪܤܝܹܗ ܘܬܼܵܓܹܗ ܒܗܸܬܼ . ܗ̤ܘ ܕܹܝܢ : ܠܵܐ ܙܵܥ̣ ܡ̣ܢ ܗܵܕܹܐ : ܐܸܠܵܐ ܢܵܡܘܿܤܹܗ ܢܵܛܲܪ ܗ̄ܘ̣ܵܐ ܟܲܕܼ ܒܗܝܼܠ . ܡܲܠܟܵܐ ܕܹܝܢ ܙܲܗܲܪ ܗ̄ܘ̣ܵܐ ܠܩܵܛ̈ܘܿܠܹܐ : ܕܐܸܢ ܗ̤ܘ ܕܢܵܡܘܿܤܹܗ ܢܸܫܪܸܐ : ܟܲܕܼ ܩܵܢܹ̇ܛ ܡ̣ܢ ܤܲܝܦܵܐ : ܢܸܩܛܠܘܼܢܵܝܗܝ . ܐܸܢܕܹܝܢ ܒܹܗ ܒܨܸܼܝܢܵܐ ܢܩܘܼܡ : ܢܲܝܬܿܘܿܢܵܝܗܝ ܬܘܼܒܼ ܠܘܵܬܹܗ ܟܲܕܼ ܚܲܝ . ܗ̤ܘ ܕܹܝܢ : ܟܲܕܼ ܡܛ̣ܵܐ ܥܸܕܵܢܵܐ : ܘܐܵܠܨ̇ܝܼܢ ܗ̄ܘ̣ܵܘ ܠܹܗ ܗܵܢܘܿܢ ܕܤܝܼܡܝܼܢ ܗ̄ܘ̣ܵܘ ܥܲܠܗܵܕܹܐ : ܕܢܸܫܪܸܐ ܨܸܒܼܝܵܢܹܗ ܘܐܸܠܵܐ ܡܵܐܹ̇ܬܼ . ܗ̤ܘ ܐܸܬܼܚܲܫܲܒܼ ܕܦܲܩܵܚ ܡܵܘܬܵܐ ܕܚܲܕܼ ܥܸܕܵܢܵܐ ܠܲܡܤܲܝܒܵܪܘܼ ܟܲܕܼ ܢܛܝܼܪ ܬܚܘܼܡܹܗ ܕܨܸܒܼܝܵܢܝ : ܕܗܵܢܵܐ ܟ̱ܠܹܗ ܙܲܒܼܢܵܐ ܒܹܗ ܚܲܡܤ̇ܢܸܬܼ : ܡ̣ܢ ܕܐܹܚܘܼܒܼ ܡ̣ܢ ܕܸܚܠܲܬܼ ܡܵܘܬܵܐ : ܘܐܹܨܲܥܲܪ ܠܚܸܟܼܡܲܬܼܝ : ܘܐܸܫܬܿܟܲܚ ܫܲܦܠܵܐ : ܡܸܛܠ ܗܵܘ̇ ܡܸܕܸܡ ܕܡ̣ܢ ܟܠ ܦܪܘܿܣ ܥܬܼܝܼܕܼ ܐ̄ܢܵܐ ܗ̄ܘ̣ ܕܐܸܦܓܲܥ ܒܹܗ ܐܸܡܲܬܼܝ ܕܗ̤ܘ . ܘܲܒܼܗܵܕܹܐ ܡܛܲܝܒܼܘܼܬܼܵܐ ܕܨܸܒܼܝܵܢܵܐ ܘܪܸܥܝܵܢܵܐ ܓܲܢ̄ܒܵܪܵܐ : ܐܵܦ ܡ̣ܢ ܡܵܘܬܵܐ ܐܸܫܬܵܘܙܲܒܼ : ܐܵܦ ܒܢܵܡܘܿܤܹܗ ܐܸܫܟܲܚ ܟܹܐܢܵܐ ܘܫܲܪܝܼܪܵܐ . ܚ̣ܙܲܝܬܿ ܚܲܝܠܵܐ ܕܲܩܢܸܐ ܨܸܒܼܝܵܢܵܐ ؟ ܦܫܲܛ̣ ܨܵܘܪܹܗ ܩܕܼܵܡ ܤܲܝܦܵܐ ܗܵܢܵܐ ܚܲܟܿܝܼܡܵܐ : ܘܠܵܐ ܫ̣ܪܵܐ ܠܢܵܡܘܿܤܵܐ ܕܢܲܦܫܹܗ . ܘܲܐ̄ܚܪܵܢܹܐ : ܥܲܠ ܪܸܓܿܬܹܗ ܕܲܟܼܝܵܢܵܐ ܕܵܫ̣ܘ : ܘܲܗܘ̤ܵܘ ܠܥܸܠ ܡܸܢܹܗ ܒܲܦܓܼܘܼܕܼܵܐ ܕܐܲܡ̣ܝܼܘ ܒܹܗ . ܐ̄ܚܪ̈ܵܢܹܐ ܒܨܲܥܪܹ̈ܐ : ܠܵܐ ܡܸܬܿܬܿܙܝܼ̈ܥܵܢܹܐ  pb. 405  ܩ̣ܵܘܝܘܼ . ܐ̄ܚܪ̈ܵܢܹܐ ܒܡܲܚ̈ܘܵܬܼܵܐ ܕܠܵܐ ܚܵܘܤܵܢ : ܕܠܵܐ ܚܸܡܬܼܵܐ ܐܸܫܬܿܟܲܚܘ . ܘܗܵܠܹܝܢ ܡ̣ܢ ܒܢܲܝ̈ ܦܸܚܡܵܐ : ܗܵܝ̇ ܕܲܠܡܲܚܤܸܢ ܡܸܤܬܲܝܒܿܪܵܐ . ܐܚܪ̈ܵܢܹܐ : ܘܐܵܦ ܡ̣ܢ ܐܲܝܠܹܝܢ ܕܲܒܼܨܝܼܪܝܼܢ ܤܲܓܝܼ . ܐ̄ܚܪ̈ܵܢܹܐ ܒܒܸܙܬܼܵܐ ܕܩܸܢܝܵܢܗܘܿܢ : ܕܠܵܐ ܒܥܸܠܕܒܼܵܒܼܘܼܬܼܵܐ ܘܲܕܼܠܵܐ ܪܘܼܓܼܙܵܐ ܟܲܬܲܪܘ . ܐ̄ܚܪ̈ܵܢܹܐ ܒܟܼܘܼܪ̈ܗܵܢܹܐ ܢܕܝܼ̈ܕܹܐ ܘܥܲܤ̈ܩܹܐ : ܚܘܼܡܤܵܢܵܐ ܚܵܘܝܼܘ ܕܠܵܐ ܟܡܝܼܪܘܼܬܼܵܐ . ܘܥܲܡܗܘܿܢ ܐܵܘܤܸܦ̣ܘ : ܐܵܦ ܢܛܘܼܪ̈ܬܼܵܐ ܕܲܐ̄ܚܪ̈ܵܢܝܬܼܵܐ . ܐ̄ܚܪ̈ܵܢܹܐ : ܥܲܡ̈ܠܹܐ ܨܼܒܼ̈ܝܵܢܵܝܹܐ . ܐ̄ܚܪ̈ܵܢܹܐ : ܥܲܪܛܸܠܵܝܘܼܬܼܵܐ ܕܠܲܓܼܡܵܪ : ܤܛܲܪ ܡ̣ܢ ܬܲܚܦܝܼܬܼܵܐ ܕܢܘܼܟܵܦܵܐ : ܘܥܘܼܡܪܵܐ ܡܫܵܘܚܕܼܵܐ ܘܤܲܝܒܵܪܬܵܐ ܝܘܼܪܵܩܵܐ ܕܡ̣ܢ ܢܲܦܫܹܗ ܝܵܥܹ̈ܐ . ܐܲܝܟܲܢܵܐ ܕܐܵܦ ܡܲܠܟܵܐ ܐܵܠܹܟܼܤܲܢܕܪܘܿܣ : ܟܲܕܼ ܒܲܙܒܲܢ ܐܸܬܼܘܲܥܲܕܼ ܠܲܚܙܵܬܼܵܐ ܕܚܲܕܼ ܡܸܗܘܿܢ : ܡܸܢܹܗ ܠܵܐ ܫܡܲܥ̣ : ܐܸܠܵܐ ܥܲܠ ܒܲܤܝܘܼܬܼܵܐ ܕܥܲܠ ܥܵܠܡܵܐ . ܘܗܵܠܹܝܢ ܟܠܗܹܝܢ : ܡܸܛܠ ܕܠܵܐ ܢܸܬܼܒܲܛܠܘܼܢ ܡ̣ܢ ܗܸܪܓܵܐ ܘܥܸܢܝܵܢܵܐ ܕܚܸܟܼܡܲܬܼܗܘܿܢ . ܐܸܢ ܥܲܡܠܵܐ ܕܝܘܼܠܦܵܢܵܐ ܘܡܲܪܕܘܼܬܼܵܐ ܕܚܸܟܼܡܬܼܵܐ : ܠܒܲܪ ܡ̣ܢ ܕܸܚܠܲܬܼ ܐܲܠܵܗܵܐ ܘܢܘܼܗܪܵܐ ܕܗܲܝܡܵܢܘܼܬܼܵܐ ܘܤܲܒܼܪܵܐ ܕܥܵܠܡܵܐ ܕܲܥܬܼܝܼܕܼ : ܗܵܠܹܝܢ ܡܲܨܝܵܐ ܠܡܸܬܼܓܲܒܵܪܘܼ : ܡܲܢ̣ܘܼ ܕܠܵܐ ܢܸܬܼܒܿܤܲܪ ܡ̣ܢ ܬܹܐܪܬܹܗ : ܕܲܒܼܗܵܢܵܐ ܟ̱ܠܹܗ ܢܘܼܗܪܵܐ ܕܲܡܫܝܼܚܵܐ ܕܐܸܬܼܐܫܸܕܼ ܥܲܠ ܥܵܠܡܵܐ : ܘܫܘܼ̈ܟܵܢܹܐ ܤܲܓܝܼ̈ܐܹܐ ܕܲܒܼܤܸܝܵܐ ܫܦܝܼܥܵܐܝܼܬܼ : ܘܤܲܒܼܪܵܐ ܕܐܲܠܵܗܵܐ ܕܡ̣ܢ ܤܘܼܥܪ̈ܵܢܹܐ ܕܝܘܿܡ ܡ̣ܢ ܝܘܿܡ ܡܸܫܬܲܪܲܪ : ܥܕܲܟܹܝܠ ܙܵܟܼ̈ܝܵܢ ܠܹܗ ܥܲܤ̈ܩܵܬܼܵܐ ܘܚܲܕܼܘܼܬܼܵܐ ܕܗܵܢܵܐ ܦܲܓܼܪܵܐ : ܘܠܵܐ ܢܩܵܘܸܐ ܐܲܝܟܼ ܐܵܕܵܡܘܿܣ ܡܸܛܠ ܪܸܚܡܬܹܗ ܕܐܲܠܵܗܵܐ : ܘܢܲܩܠܸܐ ܚܵܕܼܝܵܐܝܼܬܼ ܥܲܠ ܟܠܡܸܕܸܡ ؟ ܐܸܠܵܐ ܘܐܵܦ ܕܐܝܼܬܼ ܠܹܗ ܦܘܼܠܵܓܼܵܐ ܕܐܲܝܟܲܢ ܙܵܟܹ̇ܝܢ ܒܢܲܝ̈ܢܵܫܵܐ ܠܗܵܠܹܝܢ :  pb. 406  ܕܠܵܐ ܡܨܸܐ ܐ̄ܢܵܫ ܒܚܹܝܠ ܢܲܦܫܹܗ ܡܸܕܸܡ ܠܡܸܥܒܲܕܼ : ܠܟܼܠܢܵܫ ܕܚܲܟܿܝܼܡ ܝܑܼܕܼܝܼܥܵܐ ܗܵܕܹܐ . ܕܲܒܼܥܘܼܕܼܪܵܢܵܐ ܕܡ̣ܢ ܐܲܠܵܗܵܐ ܘܨܸܒܼܝܵܢܵܐ ܡܛܲܝܒܼܵܐ ܡܸܫܟܲܚ ܚܵܐܹ̇ܒܼ ܡܸܢܸܗ : ܗܵܕܹܐ ܡܲܨܝܵܐ ܗ̣̄ܝ . ܒܗܵܠܹܝܢ ܐܸܬܿܛܲܢܲܢܘ ܐ̄ܢܵܫܵܐ ܝܑܼܚܝܼ̈ܕܼܵܝܹܐ : ܘܐܲܪܫܸܠ̣ܘ ܫܒܲܩ̣ܘ ܡܸܢܫܹܠܝ ܠܥܵܠܡܵܐ ܘܲܠܕܼܝܼܠܹܗ : ܘܥܲܙܝܼܘ ܘܩܵܡ̣ܘ ܠܘܼܩܒܲܠ ܟܠܗܹܝܢ ܤܲܩܘܼ̈ܒܼܠܵܝܬܼܵܐ : ܘܲܙܟܼܵܘ ܒܚܘܼܡܤܵܢܵܐ ܕܨܸܒܼܝܵܢܵܐ ܘܥܘܼܕܼܪܵܢܵܐ ܕܡܵܪܗܘܿܢ ܠܟܼܠ ܥܘܼܤܵܩ̈ܝܼܢ ܕܐܝܼܬܼ . ܒܲܝܢܵܬܼܗܘܿܢ ܓܹܝܪ ܥܵܡܪܝܼܢ ܗ̄ܘ̣ܵܘ . ܤܲܓܝܼ̈ܐܹܐ ܡܸܢܗܘܿܢ : ܡ̣ܢ ܝܘܼܠܦܵܢܵܐ ܕܝܼܠܗܘܿܢ ܕܦܝܼܠܵܤ̈ܘܿܦܹܐ ܗ̄ܘ̣ܵܘ . ܕܐܸܢ ܠܲܡ ܚܲܟܝܼ̈ܡܹܐ ܒܲܪ̈ܵܝܹܐ ܚܠܵܦ ܚܸܟܼܡܬܼܵܐ ܥܵܒܼܘܿܪܬܵܐ ܘܕܼܘܼܪܵܫܵܐ ܕܲܒܼܝܘܼܠܦܵܢܵܐ ܕܥܵܠܡܵܐ ܗܵܢܵܐ ܕܡܸܬܼܒܲܛܲܠ : ܠܒܲܪ ܡ̣ܢ ܐܘܼܪܚܵܐ ܕܐܲܠܵܗܵܐ ܗܵܠܹܝܢ ܡܩܲܒܿܠܝܼܢ ܥܠܲܝܗܘܿܢ ܠܲܡܤܲܝܒܵܪܘܼ : ܕܐܵܦ ܠܥܵܠܡܵܐ ܡܸܬܼܢܲܟܼܪܹܝܢ : ܘܗܵܘܹ̇ܝܢ ܠܒܲܪ ܡܸܢܹܗ ܒܗܘܼܦܵܟܲܝ̈ܗܘܿܢ : ܡܸܛܠ ܕܢܸܡܛܘܿܢ ܠܪܸܓܿܬܼܵܐ ܕܨܸܒܼܝܵܢܗܘܿܢ : ܕܠܵܐ ܟܹܐܢܘܼܬܼܵܐ ܐܝܼܬܼ ܒܪܸܢܝܼܗܘܿܢ : ܘܠܵܐ ܤܲܒܼܪܵܐ ܕܒܼܵܬܲܪ ܡܵܘܬܵܐ ܒܥܲܡܠܲܝ̈ܗܘܿܢ : ܘܗܵܠܹܝܢ ܗܵܢܵܐ ܟ̱ܠܹܗ ܥܲܠ ܐܲܦܲܝ̈ ܤܲܒܼܪܵܐ ܤܦܝܼܩܵܐ . ܟܡܵܐ ܝܲܬܝܝܼܪܵܐܝܼܬܼ ܠܲܢ ܙܵܕܹܩ ܠܲܡܤܲܝܒܵܪܘܼ ܚܠܵܦ ܪܸܚܡܬܼܵܐ ܕܐܲܠܵܗܵܐ : ܘܠܲܡܒܲܗܵܪܘܼ ܥܲܠ ܟܠ ܥܘܼܤܵܩ̈ܝܼܢ : ܚܠܵܦ ܤܲܒܼܪܵܐ ܪܵܒܵܐ ܕܲܡܠܝܼܟܼ ܠܲܢ . ܘܐܸܬܼܚܲܝܲܠܘ ܒܗܵܢܵܐ ܪܸܥܝܵܢܵܐ : ܘܐܲܡܠܸܟܼܘ ܥܲܠ ܪܲܦܝܘܼܬܼܵܐ ܕܚܘܼܫܵܒܲܝ̈ܗܘܿܢ . ܘܥܲܠ̣ܘ ܠܐܵܓܼܘܿܢܵܐ ܘܠܵܐ ܗܦܲܟܼܘ : ܥܕܲܡܵܐ ܕܲܢܤܲܒܼܘ ܟܠܝܼܠܵܐ . ܘܲܗܘ̤ܵܘ ܚܵܘܪܵܐ : ܐܵܦ ܠܕܼܵܪܹ̈ܐ ܕܒܼܵܬܲܪܗܘܿܢ . ܘܐܲܩܝܼܡ̣ܘ ܢܝܼܫܵܐ ܠܥܵܠܡܵܐ : ܕܐܲܝܟܲܢ ܙܵܕܹܩ ܠܗܘܿܢ ܕܢܸܥܠܘܼܢ ܠܐܵܓܼܘܿܠܹܝܢ ܕܠܐܘܼܪܚܵܐ ܗܵܕܹܐ ܡܲܦܠܚܝܼܢ .