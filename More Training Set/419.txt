ܬܲܚܘܼܝܼܬܼܵܐ ܦܸܠ̱ܐܬܼܵܢܵܝܬܼܵܐ ܕܥܲܠ ܬܹܐܘܿܪܝܼܵܐ ܕܫܲܒܿܬܼܵܐ ܘܚܲܕܼܒܿܫܲܒܵܐ . ܟܚ . ܬܲܚܘܼܝܼܬܼܵܐ ܦܸܠ̱ܐܬܼܵܢܵܝܬܼܵܐ ܕܥܲܠ ܬܹܐܘܿܪܝܼܵܐ ܕܫܲܒܿܬܼܵܐ ܘܚܲܕܼܒܿܫܲܒܵܐ . ܟܚ . ܚܲܕܒܿܫܲܒܵܐ : ܐ̄ܪܵܙܵܐ ܗ̄ܘ̣ ܕܝܼܕܲܥܬܼܵܐ ܕܲܫܪܵܪܵܐ . ܗܵܝ̇ ܕܥܲܡ ܒܸܤܪܵܐ ܘܲܕܼܡܵܐ ܠܵܐ ܡܸܬܼܩܲܒܿܠܵܐ : ܘܥܘܼܠܵܝܵܐ ܕܡ̣ܢ ܡܲܤܒܿܪ̈ܵܢܘܵܬܼܵܐ . ܒܥܵܠܡܵܐ ܕܹܝܢ ܗܵܢܵܐ : ܠܲܝܬܿ ܝܵܘܡܵܐ ܬܡܝܼܢܝܵܐ . ܐܸܠܵܐ ܕܹܝܢ ܐܵܦܠܵܐ ܫܲܒܿܬܼܵܐ ܫܲܪܝܼܪܬܵܐ . ܗܵܝ̇ ܕܹܝܢ ܕܐܸܬܿܬܿܢܝܼܚ ܐܲܠܵܗܵܐ ܒܝܵܘܡܵܐ ܫܒܼܝܼܥܵܝܵܐ : ܐ̄ܪܵܙܵܐ ܗ̄ܘ̇ ܕܫܸܠܝܹܗ ܕܲܟܼܝܵܢܲܢ ܡ̣ܢ ܪܲܗܛܵܐ ܕܚܲܝܹ̈ܐ ܗܵܠܹܝܢ . ܡܸܛܠ ܕܐܵܦ ܩܲܒܼܪܵܐ : ܓܫܝܼܡܵܐ ܗ̄ܘ̣ . ܡܸܢܹܗ ܗ̤ܘ ܡ̣ܢ ܥܵܠܡܵܐ ܗܵܢܵܐ . ܫܬܼܵܐ ܝܵܘ̈ܡܝܼܢ : ܒܦܘܼܠܚܵܢܵܐ ܕܚܲܝܹ̈ܐ ܡܸܬܼܓܲܡܪܝܼܢ . ܘܲܫܒܼܝܼܥܵܝܵܐ : ܒܩܲܒܼܪܵܐ ܡܸܫܬܲܡܠܸܐ . ܘܲܬܼܡܝܼܢܵܝܵܐ : ܒܡܲܦܲܩܬܼܵܐ ܕܡܸܢܹܗ . ܐܲܝܟܲܢܵܐ ܓܹܝܪ ܕܐ̄ܪ̈ܵܙܹܐ ܕܚܲܕܼܒܿܫܲܒܵܐ ܒܦܸܠ̱ܐܬܼܵܐ ܡܩܲܒܿܠܝܼܢ ܬܢܵܢ ܐܲܝܠܹܝܢ ܕܫܵܘܹ̇ܝܢ : ܘܠܵܘ ܠܹܗ ܠܝܵܘܡܵܐ ܡܩܲܒܿܠܝܼܢ ܒܲܓܼܫܝܼܡܘܼܬܼܗܘܿܢ : ܗܵܟܲܢܵܐ ܘܐ̄ܪ̈ܵܙܹܐ ܕܫܲܒܿܬܼܵܐ ܐܲܝܟܼ ܕܲܒܼܬܲܚܘܝܼܬܼܵܐ pb. 203 ܡܩܲܒܿܠܝܼܢ ܟܲܫܝܼܪܹ̈ܐ ܬܢܵܢ : ܘܠܵܘ ܠܵܗ̇ ܠܫܲܒܿܬܼܵܐ ܫܲܪܝܼܪܬܵܐ : ܕܐܝܼܬܹܝܗ̇ ܢܚܵܝܬܼܵܐ ܡܫܲܡܠܲܝܬܼܵܐ ܕܡ̣ܢ ܡܲܠܙܵܢ̈ܝܬܼܵܐ . ܡ̣ܢ ܟܠܡܸܕܸܡ ܐ̄ܪܵܙܵܐ ܐܲܛܥܸܡ̣ ܠܲܢ ܐܲܠܵܗܵܐ : ܘܠܵܘ ܒܹܗ ܒܤܘܼܥܪܵܢܵܐ ܚܲܬܝܼܬܼܵܐ ܕܢܸܬܼܗܲܦܲܟܼ ܒܫܲܪܝܼܪ̈ܵܬܼܵܐ ܐܲܓܼܙܲܪ ܠܲܢ ܗܵܪܟܵܐ . ܫܲܒܿܬܼܵܐ ܓܹܝܪ ܫܲܪܝܼܪܬܵܐ ܘܠܵܐ ܦܸܠ̱ܐܬܼܵܢܵܝܬܼܵܐ : ܒܩܲܒܼܪܵܐ ܗ̄ܘ̣ ܗܵܘ̇ܝܵܐ : ܢܵܘܚܵܐ ܡܫܲܠܡܵܢܵܐ ܕܡ̣ܢ ܫܚܵܩܲܝ̈ ܚܲܫܹ̈ܐ : ܘܡ̣ܢ ܦܘܼܠܚܵܢܵܐ ܕܠܘܼܩܒܲܠܗܘܿܢ . ܟ̱ܠܹܗ ܒܲܪܢܵܫܵܐ ܡܲܫܒܸܿܬܼ ܬܲܡܵܢ : ܦܲܓܼܪܵܐ ܥܲܡ ܢܲܦܫܵܐ ܀ ܒܸܫܬܼܵܐ ܝܵܘ̈ܡܝܼܢ ܛܲܟܸܣ̣ ܐܲܠܵܗܵܐ ܩܘܼܝܵܡܹܗ ܕܥܵܠܡܵܐ ܗܵܢܵܐ : ܘܐܲܩܝܼܡ̣ ܐܸܤܛܘܼܟܼܤܹ̈ܐ : ܘܝܲܗܒܹܗ ܩܘܼܝܵܡܗܘܿܢ ܠܙܵܘܥܵܐ ܠܵܐ ܫܵܠܘܿܝܵܐ ܠܬܸܫܡܸܫܬܼܵܐ : ܘܠܵܘ ܕܢܸܫܠܘܿܢ ܡ̣ܢ ܪܲܗܛܵܐ ܩܕܼܵܡ ܕܢܸܫܬܿܪܘܿܢ . ܘܡ̣ܢ ܚܲܝܠܵܐ ܕܗܵܠܹܝܢ : ܗܵܢܵܘ ܕܹܝܢ ܐܸܤܛܘܼ̈ܟܼܤܹܐ ܐܲܒܼܵܗܵܝܹ̈ܐ : ܐܲܩܝܼܡ̣ ܓܘܼܫܡܲܢ ܕܝܼܠܲܢ . ܘܠܵܐ ܠܗܘܿܢ ܝܲܗ̣̄ܒܼ ܫܸܠܝܵܐ ܕܡ̣ܢ ܙܵܘܥܲܝ̈ܗܘܿܢ : ܘܠܵܐ ܠܓܼܘܼܫܡܲܢ ܝܲܠܕܵܐ ܕܡܸܢܗܘܿܢ : ܕܲܢܢܘܼܚ ܡ̣ܢ ܦܘܼܠܚܵܢܵܐ . ܘܤܵܡ̣ ܠܗܵܠܹܝܢ ܕܒܲܢ ܬܚܘܼܡܵܐ ܠܢܵܘܚܵܐ : ܥܕܲܡܵܐ ܕܢܸܩܦܘܼܢ ܠܲܐ̄ܚܝܵܢܲܝ̈ܗܘܿܢ ܩܲܕܼܡܵܝܹ̈ܐ : ܕܐܝܼܬܼܵܘܗܝ ܫܪܵܝܵܐ ܕܡ̣ܢ ܚܲܝܹ̈ܐ . ܐܵܦ ܠܐܵܕܼܵܡ : ܗܵܟܲܢܵܐ ܐܸܡ݂ܲܪ : ܕܲܒܼܕܼܘܼܥܬܼܵܐ ܕܐܲܦܲܝ̈ܟ ܬܹܐܟܼܘܿܠ ܠܲܚܡܵܐ . ܥܕܲܡܵܐ ܠܐܸܡܲܬܼܝ ؟ ܥܕܲܡܵܐ ܠܲܡ ܕܬܸܗܦܘܿܟܼ ܠܐܲܪܥܵܐ ܕܡܸܢܵܗ̇ ܐܸܬ̱ܢܤܸܒܼܬܿ . ܘܬܸܦܠܘܿܚ ܒܐܲܪܥܵܐ : ܘܬܼܵܘܥܸܐ ܠܵܟܼ ܟܘܼ̈ܒܹܐ ܘܕܲܪܕܪܹ̈ܐ . ܕܐܝܼܬܼܵܘܗܝ : ܐ̄ܪܵܙܵܐ . ܕܥܵܠܡܵܐ ܕܦܘܼܠܚܵܢܵܐ ܗ̄ܘ̣ ܥܵܠܡܵܐ ܗܵܢܵܐ . ܟܡܵܐ ܕܚܲܝ ܀ ܫܲܚܠ̱ܦܵܗ̇ ܕܹܝܢ ܡܵܪܲܢ ܡ̣ܢ ܗܵܘ̇ ܠܸܠܝܵܐ ܕܲܕܼܥܸܬܼ : ܠܕܼܘܼܥܬܼܵܐ ܕܦܘܼܠܚܵܢܵܐ ܕܒܲܐܪܥܵܐ ܡܵܘܥܝܲܬܼ ܟܘܼ̈ܒܹܿܐ ܘܕܪܕܪܹ̈ܐ : ܠܕܼܘܼܥܬܼܵܐ ܕܒܲܨܠܘܿܬܼܵܐ ܐܲܟܲܚ̄ܕܼ : ܘܲܕܼܢܸܕܼܥܲܬܼ ܒܦܘܼܠܚܵܢܵܐ ܕܙܲܕܝܼܩܘܼܬܼܵܐ . ܚܲܡܫܵܐ pb. 204 ܐܲܠܦܹ̈ܐ ܕܲܫ̈ܢܲܝܵܐ ܒܗܵܝ̇ ܫܲܒܼܩܹܗ ܕܢܸܥܡܲܠ . ܒܕܲܥܕܲܟܹܝܠ ܠܵܐ ܐܸܬܼܓܲܠܝܲܬ̤ ܗ̄ܘ̣ܵܬܼ ܐܘܼܪܚܵܐ ܕܩܲܕܝܼ̈ܫܹܐ : ܐܲܝܟܼ ܫܠܝܼܚܵܐ . ܐܸܬܼܵܐ ܕܹܝܢ ܒܛܲܝܒܿܘܼܬܹܗ ܒܚܲܪܬܼܵܐ ܕܝܵܘ̈ܡܵܬܼܵܐ : ܦܲܩ̣ܕܼܵܗ̇ ܠܚܹܐܪܘܼܬܲܢ : ܕܲܬܼܫܲܚܠܸܦ ܠܕܼܘܼܥܬܵܗ̇ ܒܕܼܘܼܥܬܼܵܐ . ܡ̣ܢ ܟܠ ܦܪܘܿܣ : ܠܵܘ ܠܡܸܫܠܵܐ ܦܲܩܸܕܼ : ܚܘܼܠܵܦܵܐ ܗ̄ܘ̣ ܚ̣ܵܘܝܼ ܠܵܗ̇ . ܒܲܕܼܚ̣ܵܣ ܥܠܲܝܢ : ܡܸܛܠ ܢܲܓܼܝܪܘܼܬܼ ܠܹܐܘܬܲܢ ܕܒܲܐܪܥܵܐ . ܐܸܢ ܢܸܫܠܸܐ ܕܹܝܢ ܡ̣ܢ ܕܢܸܕܼܥܲܬܼ ܒܗܵܕܹܐ : ܐܵܢܲܢܩܹܐ ܕܟܼܘܼ̈ܒܹܐ ܐܝܼܬܼ ܠܲܢ ܠܡܸܚܨܲܕܼ : ܕܐܝܼܬܼܵܘܗܝ ܫܸܠܝܵܐ ܕܡ̣ܢ ܗܵܕܹܐ : ܦܘܼܠܚܵܢܵܐ ܕܲܓܼܫܝܼܡܘܼܬܼ ܐܲܪܥܵܐ : ܗܵܝ̇ ܕܡܵܘܥܝܵܐ ܟܘܼ̈ܒܹܐ ܐܲܝܟܼ ܟܝܵܢܵܗ̇ . ܒܲܫܪܵܪܵܐ : ܟܘܼ̈ܒܹܐ ܐܸܢܘܿܢ ܚܲܫܹ̈ܐ : ܕܡ̣ܢ ܙܲܪܥܵܐ ܕܲܒܼܓܼܘܼܫܡܵܐ ܝܵܥܹ̇ܝܢ ܠܲܢ . ܟܡܵܐ ܕܲܠܨܲܠܡܹܗ ܕܐܵܕܼܵܡ ܛܥܝܼܢܝܼܢܲܢ : ܐܵܢܲܢܩܹܐ : ܘܲܠܚܲܫܵܘ̈ܗܝ . ܠܲܝܬܿ ܠܵܗ̇ ܠܐܲܪܥܵܐ ܕܬܸܫܠܸܐ ܡ̣ܢ ܕܬܼܵܘܥܸܐ : ܡܵܘܥܝܵܐ ܓܹܝܪ ܐܲܝܟܼ ܟܝܵܢܵܗ̇ . ܒܲܪܬܼ ܟܝܵܢܵܗ̇ ܗ̣̄ܝ ܘܐܲܪܥܵܐ ܕܝܼܠܲܢ : ܐܲܝܟܼ ܤܵܗܕܘܼܬܹܗ ܕܐܲܠܵܗܵܐ ܕܲܠܘܵܬܲܢ : ܐܲܪܥܵܐ ܠܲܡ ܕܡܸܢܵܗ̇ ܐܲܬܼܢܤܸܒܼܬܿ . ܗܵܝ̇ ܡܲܢ : ܟܘܼ̈ܒܹܐ . ܗܵܕܹܐ ܕܹܝܢ ܡܠܝܼܠܬܼܵܐ : ܚܲܫܹ̈ܐ ܀ ܐܸܢܕܹܝܢ ܡܵܪܲܢ ܒܟܼܠ ܡܸܕܸܡ ܛܘܼܦܤܵܐ ܠܲܢ ܗܘ̤ܵܐ ܒܐ̄ܪܵܙܵܐ ܒܟܼܠܗܘܿܢ ܦܘܼܪ̈ܫܵܢܹܐ ܕܲܡܕܲܒܿܪܵܢܘܼܬܹܗ : ܥܕܲܡܵܐ ܓܹܝܪ ܠܲܬܼܫܲܥ ܫܵܥ̈ܝܼܢ ܕܲܥܪܘܼܒܼܬܼܵܐ ܠܵܐ ܢܵܚ̣ܝ ܡ̣ܢ ܦܘܼܠܚܵܢܵܐ ܐܸܠܵܐ ܘܡ̣ܢ ܛܘܼܪܵܦܵܐ : ܕܐܝܼܬܹܝܗ̇ ܦܸܠܐܬܼܵܐ ܕܟܼܠܗܘܿܢ ܚܲܝܲܝ̈ܢ ܐ̄ܪܵܙܵܐ ܗ̄ܘ̣ ܕܦܘܼܠܚܵܢܵܐ : ܠܫܲܒܿܬܐ ܕܹܝܢ ܠܵܐ ܐܲܩܒܸܠ̣ ܐܸܠܵܐ ܐܸܢ ܒܩܲܒܼܪܵܐ : ܐܲܝܟܵܐ ܐܸܢܘܿܢ ܗܵܠܹܝܢ ܕܐܵܡ̇ܪܝܼܢ ܕܐܝܼܬܼ ܗ̄ܘ̣ ܫܲܒܿܬܼܵܐ ܒܥܵܠܡܵܐ ܗܵܢܵܐ : ܢܵܘܚܵܐ ܕܡ̣ܢ ܚܲܫܹ̈ܐ ؟ ܥܲܠ ܚܲܕܼܒܿܫܲܒܵܐ ܕܹܝܢ : ܪܲܒܲܐ ܗ̣̄ܝ ܠܡܹܐܡܲܪ . ܫܲܒܿܬܼܵܐ ܕܝܼܠܲܢ : ܝܵܘܡܵܐ ܗ̄ܘ̣ ܕܩܲܒܼܪܵܐ . ܚܲܬܿܝܼܬܵܐܝܼܬܼ : ܬܲܡܵܢ ܡܲܫܒܸܿܬܼ ܟܝܵܢܲܢ . ܡܵܕܹܝܢ ܟܠܝܘܿܡ pb. 205 ܠܡܸܥܩܲܪ ܟܘܼ̈ܒܹܐ ܡܸܢܵܗ̇ ܐܵܠܨܵܐ ܗ̣̄ܝ ܠܲܢ : ܟܡܵܐ ܕܩܲܝܵܡܵܐ ܗܵܕܹܐ ܐܲܪܥܵܐ . ܡܸܛܠ ܐܲܡܝܼܢܘܼܬܼ ܦܘܼܠܚܵܢܵܐ ܡܲܢ : ܒܨܝܼܪܘܼܬܼ ܝܲܥܪܵܐ . ܠܵܐ ܕܹܝܢ ܠܲܓܼܡܵܪ ܕܟܼܝܼܬܼܵܐ : ܘܐܵܦܸܢ ܗܵܟܲܢ . ܐܸܢ ܩܲܠܝܼܠ ܙܲܒܼܢܵܐ ܬܸܬܼܚܲܒܼܢܲܢ ܠܘܵܬܼ ܗܵܕܹܐ : ܤܵܠܹ̇ܩ ܝܲܥܪܵܐ : ܘܲܡܟܲܤܸܐ ܐܲܦܹ̈ܝܗ̇ . ܘܲܠܙܲܪܥܵܟܼ ܝܵܢܹ̇ܩ : ܘܲܠܥܲܡܠܵܟܼ ܕܡ̣ܢ ܟܲܕܘܼ : ܐܲܝܟܼ ܠܵܐ ܐܝܼܬܼܵܘܗܝ . ܡܵܕܹܝܢ : ܟܠܝܘܿܡ ܤܢܝܼܩܵܐ ܠܲܡܕܲܟܵܝܘܼ . ܦܵܘܫܵܐ ܕܡ̣ܢ ܗܵܢܵܐ : ܝܲܬܝܼܪܘܼܬܼܵܐ ܕܗܵܢܘܿܢ ܡܪܲܒܸܐ . ܚܲܕܒܿܫܲܒܵܐ : ܐ̄ܪܵܙܵܐ ܗ̄ܘ̣ ܕܝܼܕܲܥܬܼܵܐ ܕܲܫܪܵܪܵܐ . ܗܵܝ̇ ܕܥܲܡ ܒܸܤܪܵܐ ܘܲܕܼܡܵܐ ܠܵܐ ܡܸܬܼܩܲܒܿܠܵܐ : ܘܥܘܼܠܵܝܵܐ ܕܡ̣ܢ ܡܲܤܒܿܪ̈ܵܢܘܵܬܼܵܐ . ܒܥܵܠܡܵܐ ܕܹܝܢ ܗܵܢܵܐ : ܠܲܝܬܿ ܝܵܘܡܵܐ ܬܡܝܼܢܝܵܐ . ܐܸܠܵܐ ܕܹܝܢ ܐܵܦܠܵܐ ܫܲܒܿܬܼܵܐ ܫܲܪܝܼܪܬܵܐ . ܗܵܝ̇ ܕܹܝܢ ܕܐܸܬܿܬܿܢܝܼܚ ܐܲܠܵܗܵܐ ܒܝܵܘܡܵܐ ܫܒܼܝܼܥܵܝܵܐ : ܐ̄ܪܵܙܵܐ ܗ̄ܘ̇ ܕܫܸܠܝܹܗ ܕܲܟܼܝܵܢܲܢ ܡ̣ܢ ܪܲܗܛܵܐ ܕܚܲܝܹ̈ܐ ܗܵܠܹܝܢ . ܡܸܛܠ ܕܐܵܦ ܩܲܒܼܪܵܐ : ܓܫܝܼܡܵܐ ܗ̄ܘ̣ . ܡܸܢܹܗ ܗ̤ܘ ܡ̣ܢ ܥܵܠܡܵܐ ܗܵܢܵܐ . ܫܬܼܵܐ ܝܵܘ̈ܡܝܼܢ : ܒܦܘܼܠܚܵܢܵܐ ܕܚܲܝܹ̈ܐ ܡܸܬܼܓܲܡܪܝܼܢ . ܘܲܫܒܼܝܼܥܵܝܵܐ : ܒܩܲܒܼܪܵܐ ܡܸܫܬܲܡܠܸܐ . ܘܲܬܼܡܝܼܢܵܝܵܐ : ܒܡܲܦܲܩܬܼܵܐ ܕܡܸܢܹܗ . ܐܲܝܟܲܢܵܐ ܓܹܝܪ ܕܐ̄ܪ̈ܵܙܹܐ ܕܚܲܕܼܒܿܫܲܒܵܐ ܒܦܸܠ̱ܐܬܼܵܐ ܡܩܲܒܿܠܝܼܢ ܬܢܵܢ ܐܲܝܠܹܝܢ ܕܫܵܘܹ̇ܝܢ : ܘܠܵܘ ܠܹܗ ܠܝܵܘܡܵܐ ܡܩܲܒܿܠܝܼܢ ܒܲܓܼܫܝܼܡܘܼܬܼܗܘܿܢ : ܗܵܟܲܢܵܐ ܘܐ̄ܪ̈ܵܙܹܐ ܕܫܲܒܿܬܼܵܐ ܐܲܝܟܼ ܕܲܒܼܬܲܚܘܝܼܬܼܵܐ  pb. 203  ܡܩܲܒܿܠܝܼܢ ܟܲܫܝܼܪܹ̈ܐ ܬܢܵܢ : ܘܠܵܘ ܠܵܗ̇ ܠܫܲܒܿܬܼܵܐ ܫܲܪܝܼܪܬܵܐ : ܕܐܝܼܬܹܝܗ̇ ܢܚܵܝܬܼܵܐ ܡܫܲܡܠܲܝܬܼܵܐ ܕܡ̣ܢ ܡܲܠܙܵܢ̈ܝܬܼܵܐ . ܡ̣ܢ ܟܠܡܸܕܸܡ ܐ̄ܪܵܙܵܐ ܐܲܛܥܸܡ̣ ܠܲܢ ܐܲܠܵܗܵܐ : ܘܠܵܘ ܒܹܗ ܒܤܘܼܥܪܵܢܵܐ ܚܲܬܝܼܬܼܵܐ ܕܢܸܬܼܗܲܦܲܟܼ ܒܫܲܪܝܼܪ̈ܵܬܼܵܐ ܐܲܓܼܙܲܪ ܠܲܢ ܗܵܪܟܵܐ . ܫܲܒܿܬܼܵܐ ܓܹܝܪ ܫܲܪܝܼܪܬܵܐ ܘܠܵܐ ܦܸܠ̱ܐܬܼܵܢܵܝܬܼܵܐ : ܒܩܲܒܼܪܵܐ ܗ̄ܘ̣ ܗܵܘ̇ܝܵܐ : ܢܵܘܚܵܐ ܡܫܲܠܡܵܢܵܐ ܕܡ̣ܢ ܫܚܵܩܲܝ̈ ܚܲܫܹ̈ܐ : ܘܡ̣ܢ ܦܘܼܠܚܵܢܵܐ ܕܠܘܼܩܒܲܠܗܘܿܢ . ܟ̱ܠܹܗ ܒܲܪܢܵܫܵܐ ܡܲܫܒܸܿܬܼ ܬܲܡܵܢ : ܦܲܓܼܪܵܐ ܥܲܡ ܢܲܦܫܵܐ ܀ ܒܸܫܬܼܵܐ ܝܵܘ̈ܡܝܼܢ ܛܲܟܸܣ̣ ܐܲܠܵܗܵܐ ܩܘܼܝܵܡܹܗ ܕܥܵܠܡܵܐ ܗܵܢܵܐ : ܘܐܲܩܝܼܡ̣ ܐܸܤܛܘܼܟܼܤܹ̈ܐ : ܘܝܲܗܒܹܗ ܩܘܼܝܵܡܗܘܿܢ ܠܙܵܘܥܵܐ ܠܵܐ ܫܵܠܘܿܝܵܐ ܠܬܸܫܡܸܫܬܼܵܐ : ܘܠܵܘ ܕܢܸܫܠܘܿܢ ܡ̣ܢ ܪܲܗܛܵܐ ܩܕܼܵܡ ܕܢܸܫܬܿܪܘܿܢ . ܘܡ̣ܢ ܚܲܝܠܵܐ ܕܗܵܠܹܝܢ : ܗܵܢܵܘ ܕܹܝܢ ܐܸܤܛܘܼ̈ܟܼܤܹܐ ܐܲܒܼܵܗܵܝܹ̈ܐ : ܐܲܩܝܼܡ̣ ܓܘܼܫܡܲܢ ܕܝܼܠܲܢ . ܘܠܵܐ ܠܗܘܿܢ ܝܲܗ̣̄ܒܼ ܫܸܠܝܵܐ ܕܡ̣ܢ ܙܵܘܥܲܝ̈ܗܘܿܢ : ܘܠܵܐ ܠܓܼܘܼܫܡܲܢ ܝܲܠܕܵܐ ܕܡܸܢܗܘܿܢ : ܕܲܢܢܘܼܚ ܡ̣ܢ ܦܘܼܠܚܵܢܵܐ . ܘܤܵܡ̣ ܠܗܵܠܹܝܢ ܕܒܲܢ ܬܚܘܼܡܵܐ ܠܢܵܘܚܵܐ : ܥܕܲܡܵܐ ܕܢܸܩܦܘܼܢ ܠܲܐ̄ܚܝܵܢܲܝ̈ܗܘܿܢ ܩܲܕܼܡܵܝܹ̈ܐ : ܕܐܝܼܬܼܵܘܗܝ ܫܪܵܝܵܐ ܕܡ̣ܢ ܚܲܝܹ̈ܐ . ܐܵܦ ܠܐܵܕܼܵܡ : ܗܵܟܲܢܵܐ ܐܸܡ݂ܲܪ : ܕܲܒܼܕܼܘܼܥܬܼܵܐ ܕܐܲܦܲܝ̈ܟ ܬܹܐܟܼܘܿܠ ܠܲܚܡܵܐ . ܥܕܲܡܵܐ ܠܐܸܡܲܬܼܝ ؟ ܥܕܲܡܵܐ ܠܲܡ ܕܬܸܗܦܘܿܟܼ ܠܐܲܪܥܵܐ ܕܡܸܢܵܗ̇ ܐܸܬ̱ܢܤܸܒܼܬܿ . ܘܬܸܦܠܘܿܚ ܒܐܲܪܥܵܐ : ܘܬܼܵܘܥܸܐ ܠܵܟܼ ܟܘܼ̈ܒܹܐ ܘܕܲܪܕܪܹ̈ܐ . ܕܐܝܼܬܼܵܘܗܝ : ܐ̄ܪܵܙܵܐ . ܕܥܵܠܡܵܐ ܕܦܘܼܠܚܵܢܵܐ ܗ̄ܘ̣ ܥܵܠܡܵܐ ܗܵܢܵܐ . ܟܡܵܐ ܕܚܲܝ ܀ ܫܲܚܠ̱ܦܵܗ̇ ܕܹܝܢ ܡܵܪܲܢ ܡ̣ܢ ܗܵܘ̇ ܠܸܠܝܵܐ ܕܲܕܼܥܸܬܼ : ܠܕܼܘܼܥܬܼܵܐ ܕܦܘܼܠܚܵܢܵܐ ܕܒܲܐܪܥܵܐ ܡܵܘܥܝܲܬܼ ܟܘܼ̈ܒܹܿܐ ܘܕܪܕܪܹ̈ܐ : ܠܕܼܘܼܥܬܼܵܐ ܕܒܲܨܠܘܿܬܼܵܐ ܐܲܟܲܚ̄ܕܼ : ܘܲܕܼܢܸܕܼܥܲܬܼ ܒܦܘܼܠܚܵܢܵܐ ܕܙܲܕܝܼܩܘܼܬܼܵܐ . ܚܲܡܫܵܐ  pb. 204  ܐܲܠܦܹ̈ܐ ܕܲܫ̈ܢܲܝܵܐ ܒܗܵܝ̇ ܫܲܒܼܩܹܗ ܕܢܸܥܡܲܠ . ܒܕܲܥܕܲܟܹܝܠ ܠܵܐ ܐܸܬܼܓܲܠܝܲܬ̤ ܗ̄ܘ̣ܵܬܼ ܐܘܼܪܚܵܐ ܕܩܲܕܝܼ̈ܫܹܐ : ܐܲܝܟܼ ܫܠܝܼܚܵܐ . ܐܸܬܼܵܐ ܕܹܝܢ ܒܛܲܝܒܿܘܼܬܹܗ ܒܚܲܪܬܼܵܐ ܕܝܵܘ̈ܡܵܬܼܵܐ : ܦܲܩ̣ܕܼܵܗ̇ ܠܚܹܐܪܘܼܬܲܢ : ܕܲܬܼܫܲܚܠܸܦ ܠܕܼܘܼܥܬܵܗ̇ ܒܕܼܘܼܥܬܼܵܐ . ܡ̣ܢ ܟܠ ܦܪܘܿܣ : ܠܵܘ ܠܡܸܫܠܵܐ ܦܲܩܸܕܼ : ܚܘܼܠܵܦܵܐ ܗ̄ܘ̣ ܚ̣ܵܘܝܼ ܠܵܗ̇ . ܒܲܕܼܚ̣ܵܣ ܥܠܲܝܢ : ܡܸܛܠ ܢܲܓܼܝܪܘܼܬܼ ܠܹܐܘܬܲܢ ܕܒܲܐܪܥܵܐ . ܐܸܢ ܢܸܫܠܸܐ ܕܹܝܢ ܡ̣ܢ ܕܢܸܕܼܥܲܬܼ ܒܗܵܕܹܐ : ܐܵܢܲܢܩܹܐ ܕܟܼܘܼ̈ܒܹܐ ܐܝܼܬܼ ܠܲܢ ܠܡܸܚܨܲܕܼ : ܕܐܝܼܬܼܵܘܗܝ ܫܸܠܝܵܐ ܕܡ̣ܢ ܗܵܕܹܐ : ܦܘܼܠܚܵܢܵܐ ܕܲܓܼܫܝܼܡܘܼܬܼ ܐܲܪܥܵܐ : ܗܵܝ̇ ܕܡܵܘܥܝܵܐ ܟܘܼ̈ܒܹܐ ܐܲܝܟܼ ܟܝܵܢܵܗ̇ . ܒܲܫܪܵܪܵܐ : ܟܘܼ̈ܒܹܐ ܐܸܢܘܿܢ ܚܲܫܹ̈ܐ : ܕܡ̣ܢ ܙܲܪܥܵܐ ܕܲܒܼܓܼܘܼܫܡܵܐ ܝܵܥܹ̇ܝܢ ܠܲܢ . ܟܡܵܐ ܕܲܠܨܲܠܡܹܗ ܕܐܵܕܼܵܡ ܛܥܝܼܢܝܼܢܲܢ : ܐܵܢܲܢܩܹܐ : ܘܲܠܚܲܫܵܘ̈ܗܝ . ܠܲܝܬܿ ܠܵܗ̇ ܠܐܲܪܥܵܐ ܕܬܸܫܠܸܐ ܡ̣ܢ ܕܬܼܵܘܥܸܐ : ܡܵܘܥܝܵܐ ܓܹܝܪ ܐܲܝܟܼ ܟܝܵܢܵܗ̇ . ܒܲܪܬܼ ܟܝܵܢܵܗ̇ ܗ̣̄ܝ ܘܐܲܪܥܵܐ ܕܝܼܠܲܢ : ܐܲܝܟܼ ܤܵܗܕܘܼܬܹܗ ܕܐܲܠܵܗܵܐ ܕܲܠܘܵܬܲܢ : ܐܲܪܥܵܐ ܠܲܡ ܕܡܸܢܵܗ̇ ܐܲܬܼܢܤܸܒܼܬܿ . ܗܵܝ̇ ܡܲܢ : ܟܘܼ̈ܒܹܐ . ܗܵܕܹܐ ܕܹܝܢ ܡܠܝܼܠܬܼܵܐ : ܚܲܫܹ̈ܐ ܀ ܐܸܢܕܹܝܢ ܡܵܪܲܢ ܒܟܼܠ ܡܸܕܸܡ ܛܘܼܦܤܵܐ ܠܲܢ ܗܘ̤ܵܐ ܒܐ̄ܪܵܙܵܐ ܒܟܼܠܗܘܿܢ ܦܘܼܪ̈ܫܵܢܹܐ ܕܲܡܕܲܒܿܪܵܢܘܼܬܹܗ : ܥܕܲܡܵܐ ܓܹܝܪ ܠܲܬܼܫܲܥ ܫܵܥ̈ܝܼܢ ܕܲܥܪܘܼܒܼܬܼܵܐ ܠܵܐ ܢܵܚ̣ܝ ܡ̣ܢ ܦܘܼܠܚܵܢܵܐ ܐܸܠܵܐ ܘܡ̣ܢ ܛܘܼܪܵܦܵܐ : ܕܐܝܼܬܹܝܗ̇ ܦܸܠܐܬܼܵܐ ܕܟܼܠܗܘܿܢ ܚܲܝܲܝ̈ܢ ܐ̄ܪܵܙܵܐ ܗ̄ܘ̣ ܕܦܘܼܠܚܵܢܵܐ : ܠܫܲܒܿܬܐ ܕܹܝܢ ܠܵܐ ܐܲܩܒܸܠ̣ ܐܸܠܵܐ ܐܸܢ ܒܩܲܒܼܪܵܐ : ܐܲܝܟܵܐ ܐܸܢܘܿܢ ܗܵܠܹܝܢ ܕܐܵܡ̇ܪܝܼܢ ܕܐܝܼܬܼ ܗ̄ܘ̣ ܫܲܒܿܬܼܵܐ ܒܥܵܠܡܵܐ ܗܵܢܵܐ : ܢܵܘܚܵܐ ܕܡ̣ܢ ܚܲܫܹ̈ܐ ؟ ܥܲܠ ܚܲܕܼܒܿܫܲܒܵܐ ܕܹܝܢ : ܪܲܒܲܐ ܗ̣̄ܝ ܠܡܹܐܡܲܪ . ܫܲܒܿܬܼܵܐ ܕܝܼܠܲܢ : ܝܵܘܡܵܐ ܗ̄ܘ̣ ܕܩܲܒܼܪܵܐ . ܚܲܬܿܝܼܬܵܐܝܼܬܼ : ܬܲܡܵܢ ܡܲܫܒܸܿܬܼ ܟܝܵܢܲܢ . ܡܵܕܹܝܢ ܟܠܝܘܿܡ  pb. 205  ܠܡܸܥܩܲܪ ܟܘܼ̈ܒܹܐ ܡܸܢܵܗ̇ ܐܵܠܨܵܐ ܗ̣̄ܝ ܠܲܢ : ܟܡܵܐ ܕܩܲܝܵܡܵܐ ܗܵܕܹܐ ܐܲܪܥܵܐ . ܡܸܛܠ ܐܲܡܝܼܢܘܼܬܼ ܦܘܼܠܚܵܢܵܐ ܡܲܢ : ܒܨܝܼܪܘܼܬܼ ܝܲܥܪܵܐ . ܠܵܐ ܕܹܝܢ ܠܲܓܼܡܵܪ ܕܟܼܝܼܬܼܵܐ : ܘܐܵܦܸܢ ܗܵܟܲܢ . ܐܸܢ ܩܲܠܝܼܠ ܙܲܒܼܢܵܐ ܬܸܬܼܚܲܒܼܢܲܢ ܠܘܵܬܼ ܗܵܕܹܐ : ܤܵܠܹ̇ܩ ܝܲܥܪܵܐ : ܘܲܡܟܲܤܸܐ ܐܲܦܹ̈ܝܗ̇ . ܘܲܠܙܲܪܥܵܟܼ ܝܵܢܹ̇ܩ : ܘܲܠܥܲܡܠܵܟܼ ܕܡ̣ܢ ܟܲܕܘܼ : ܐܲܝܟܼ ܠܵܐ ܐܝܼܬܼܵܘܗܝ . ܡܵܕܹܝܢ : ܟܠܝܘܿܡ ܤܢܝܼܩܵܐ ܠܲܡܕܲܟܵܝܘܼ . ܦܵܘܫܵܐ ܕܡ̣ܢ ܗܵܢܵܐ : ܝܲܬܝܼܪܘܼܬܼܵܐ ܕܗܵܢܘܿܢ ܡܪܲܒܸܐ .