ܦܘܼܫܩܐ ܣܘܼܥܪܢܝܐ ܕܢܒܝܘܼܬܗ
                    ܕܚܓܝ ܦܘܼܫܩܐ ܣܘܼܥܪܢܝܐ ܕܢܒܝܘܼܬܗ ܕܚܓܝ ܦܘܼܫܩܐ ܣܘܼܥܪܢܝܐ ܕܢܒܝܘܼܬܗ ܕܚܓܝ ܦܘܼܫܩܐ ܣܘܼܥܪܢܝܐ ܕܢܒܝܘܼܬܗ ܕܚܓܝ ܆ ܗܘܼܫܥ ܘܝܘܿܐܝܠ ܘܥܡܘܿܣ ܘܡܝܼܟܐ ܥܠ ܬܪ̈ܥܣܪ ܫܒܼ̈ܛܐ ܐܬܢܼܒܝܼܘ . ܚܒܩܘܿܩ ܘܨܦܢܝܐ ܥܠ ܕܒܝܬ ܝܼ̈ܘܼܕܝܐ ܀ ܥܘܼܒܕܝܐ ܘܢܚܘܼܡ ܘܝܘܢܢ ܥܠ ܥܡ̈ܡܐ ܢܘܼܟܪ̈ܝܐ ܐܬܢܒܝܼܘ . ܚܓܝ ܘܙܟܪܝܐ ܘܡܠܐܟܝܼ ܥܠ ܫܒܼܝܐ ܕܐܬܘܼܪ̈ܝܐ ܘܒܒ̈ܠܝܐ ܘܐܦ ܥܠ ܦܘܼܢܝܐ ܐܬܼܢܒܝܼܘ . ܘܚܓܝ ܪܫܐ ܠܗܘܿܢ ܥܠ ܕܝܼܨܦܘ ܕܒܢܝܿܢ ܒܬܝ̈ܗܘܿܢ ܟܕ ܗܦܼܣ ܘܫܒܼܩܘ ܠܒܢܝܿܢܐ ܕܗܝܟܠܐ ܗ݀ܘ ܕܒܗ ܦ݀ܠܚܝܼܢ ܗܼܘܘ ܠܐܠܗܐ ܡܢܼ̣݀ܠ ܦܪܘܿܣ . ܥܕܡܐ ܕܢܬܼܚܙܐ ܡܢܼܗܘܿܢ ܡܫܝܼܚܐ ܒܒܣܼܪ . ܡܒܿܕܩ ܬܘܼܒ ܥܠ ܕܒܝܬ ܓܘܿܓ ܐܘܟܝܼܬ ܣܩܘܼ̈ܬܝܐ ܀ ܨ ܆ ܩܕ̄ܡ ܒܫܼܢܬ݀ ܬܪ̈ܬܝܢ ܕܕܪܝܘܿܫ ܡܿܡܠܟ ܥܠ ܥܒܿܪ ܢܗܪܐ . ܐܡܠܼ̣ ܟܘܼܪܫ ܬܠܬ ܫܢ̈ܝܼܢ ܗ݀ܘ ܕܐܗܦܼܟ ܠܥܡܐ . ܐܝܟ ܪ̈ܒܘܬܐ ܐܪܒܥ ܡܼܢ ܫܒܛܐ ܕܝܼ̈ܘܼܕܐ . ܘܒܐܘܿܪܫܠܡ ܥ݀ܡܪܝܼܢ ܗܼܘܘ ܡܛ݀ܠ ܕܠܐ ܥܕܟܝܼܠ ܐܡܼܠܟ ܗܼܘܐ ܡܫܪܪܐܝܼܬ ܙܘܼܪܒܒܝܠ ܐܝܟ ܙܒܼܢܐ ܕܒ݀ܬܪ ܫܪܒܐ ܕܒܝܬ ܓܘܿܓ ܘܒܿܬܪ ܟܘܼܪܫ ܐܡܠܼ̣ ܐܪܛܚܫܫܬ ܕܗܘܼ ܩܡܒܣܝܼܣ ܬܡܢ̈ܐ ܫܢ̈ܝܼܢ . ܘܡܓܘܼܫ̈ܐ ܫܒܥܐ ܝܪ̈ܚܝܼܢ . ܘܗܿܢܐ ܕܪܝܘܿܫ ܬܠܬ ܫܢ̈ܝܼܢ . ܟܢܫ̈ܢ ܡܼܢ ܫܢܿܬܐ ܩܕܡܝܬܐ ܕܟܘܼܪܫ ܕܒܗܿ ܐܬܟܼܪܙ ܦܘܼܢܝܐ ܥܕܡܐ ܠܫܢܬ ܬܪܬܝܢ ܕܕܪܝܘܿܫ ܗܿܢܐܐܪܒܥܝܼܢ ܫܢܝܼܢ . ܐܚܪܝܐ ܗܿܘ ܗܿܢܐ ܕܪܝܘܿܫ ܡܼܢ ܕܪܝܘܿܫ ܐܚܪܢܐ ܕܡܛ݀ܠ ܐܠܟܣܢܕܪܘܿܣ . ܥܠ ܙܘܪܒܒܝܠ ܒܪ ܗ̄ ܪܒܐ ܕܝܼܗܘܼܕܐ ܩ݀ܪܐ ܠܙܘܪܒܿܒܝܠ . ܥܠ ܕܡܼܢ ܕܘܝܼܕ ܡܬܼܝܒܠ ܘܝܫܘܿܥ . ܡܼܢ ܐܗܪܘܿܢ ܟܗ̈ܢܐ . ܙܘܼܪܒܒܝܠ ܗ̄ ܙܪܥ ܒܒܝܠ . ܐܕܟܪ ܐܢܘܿܢ ܢܒܝܐ ܘܠܼܣ ܐܝܿܟܢܐ ܕܢܫܡܼܥ ܐܢܘܿܢ ܥܡܐ . ܠܐ ܡܛܝܼ ܙܒܢܼܐ ܗ̄ ܟܕ ܓܝܪ ܣܠܼܩ ܥܡܐ ܒܦܘܼܩܕܢܐ ܕܟܘܼܪܫ ܘܣܡܼܘ ܫܬ̈ܐܣܐ ܕܗܝܟܠܐ ܥܡ̈ܡܼܐ ܕܚܕܪ̈ܝܗܘܿܢ ܒܚܣܿܡܐ ܡܥܿܘܟܝܼܢ ܗܼܘܘ ܠܗܘܿܢ . ܡܢ ܒܢܝܿܢܐܢ . ܘܗܼܢܘܿܢ ܐܣܒܼܪܘ ܕܡܿܕܝܢ ܠܐ ܥܕܟܝܼܠ ܡܼܛܐ ܙܒܼܢܐ . ܕܢܬܼܒܢܐ ܒܝܬܐ . ܘܠܘ ܗܿܢܘ ܦܘܼܢܝܐ ܕܐܟܼܪܙܘ ܠܗܘܿܢ ܢܒ̈ܝܐ ܘܒܗܿܕܐ ܥܠܼܬܐ ܐܗܡܝܼܘ ܡܼܢ ܒܢܝܿܢܐ ܕܐܢܬܘܿܢ ܝܿܬܒܝܼܢ ܐܢܬܘܢܿ ܗ̄ ܘܐܢ ܙܒܼܢܐ ܗܿܘ ܕܢܬܼܒܢܘܿܢ ܒܬܝ̈ܟܘܿܢ ܙܒܢܼܐ ܕܢܬܼܒܢܐ ܘܐܦ ܒܝܬܗ ܕܡܪܝܐ . ܗܿܫܐ ܕܝܢ ܕܝܼܠܟܘܿܢ ܡܫܿܟܠܠܝܼܢ ܘܗܿܢܐ ܥܕܟܝܼܠ ܚܪܒܼ ܆ ܣܝܼܡܘ ܠܒܼܟܘܿܢ ܗ̄ ܐܬܒܝܢܘ ܒܣܘܼܥܪ̈ܢܝܟܘܿܢ ܐܝ̣ܿܢ ܡܬܼܚܒܠܝܼܢ ܘܠܐ ܐܬܿܝܢ ܠܩܕܡܝܗܘܿܢ . ܡܼܢ ܥܠܬ ܡܗܡܝܢܘܼܬܟܘܿܢ ܇ ܙܪܥܝܼܬܘܿܢ ܣܿܓܝ ܗ̄ ܗܿܠܝܢ ܐܢܘܿܢ ܣܘܼܥܪ̈ܢܐ ܕܡܬܼܚܒܠܝܼܢ ܘܫܪܟܐ ܕܐܡܿܪ ܨ ܆ ܕܒ̄ ܡܿܢܘܼ ܐܫܼܬܚܪ ܒܟܘܿܢ ܕܚܙܝ̄ ܗ̄ ܓܠܝܐ ܗܿܝ ܕܐܢ ܫܢܬ݀ ܬܪ̈ܬܝܢ ܕܕܪܝܘܿܫ ܗܝܼ ܐܝܼܬܝܗܿ ܫܘܼܠܡ ܫܒܥܝܼܢ ܫܢܝܼ̈ܢ ܕܫܒܼܝܐ . ܡܿܕܝܢ ܐܝܼܬ ܗܼܘܐ ܐܢܫ̈ܝܼܢ ܕܚܙܼܘ ܠܫܘܼ̄ܒ ܩܕܡܝܐ ܕܒܝܬܐ ܐܕܙܠܼܘ ܒܫܒܝܼܬܐ ܘܦܢܼܘ ܀ ܪܘܼܚܝ ܩܝܿܡܐ ܒܝܢܬܟܘܿܢ : ܡܚܿܝܠ ܠܗܘܿܢ ܥܠ ܒܢܿܝܢܐ ܘܐܡܿܪ . ܕܝܨܝܼܦܘܼܬܝ ܘܒܛܝܼܠܘܼܬܝ ܕܠܗܿ ܩܿܪܐ ܪܘܼܚܐ ܒܗܿ ܡܬܼܚܝܠܝܼܢ ܐܢܬܘܿܢ ܠܡܒܼܢܐ ܗܝܟܠܐ . ܬܘܼܒ ܚܕܐ ܙܒܢ ܡܙܝܼܥ ܐܢܼܐ . ܗ̄ ܡܛ݀ܠ ܕܠܐ ܣܿܦܩܐ ܗܘܬ݀ ܒܐܝܼܕ̈ܝܗܘܿܢ ܠܡܒܼܢܐ ܡܛ݀ܠ ܕܡܼܢ ܫܒܼܝܐ ܐܬܟܢܫܼܘ ܘܡܣܼ̈ܟܢܐ ܗܼܘܘ . ܐܡܼܪ ܕܐܝܟ ܕܐܙܼܥܿܬ ܠܡܨܪ̈ܝܐ ܘܒܥܘܼܬܪܗܘܿܢ ܐܣܛܒܼܬ ܡܫܟܢ ܙܒܢܼܐ . ܘܠܐܬܘܼܪ̈ܝܐ ܒܙܼܒܢ ܚܙܩܝܐ ܘܫܒܼܩܘ ܥܘܼܬܪܗܘܿܢ ܒܐܘܿܪܫܠܡ . ܗܿܟܢܐ ܐܦ ܗܿܫܐ ܫܿܒܩ ܐܢܼܐ ܕܢܐܼܬܘܢܼ ܕܒܝܬ ܓܘܿܓ ܘܘܡܿܝܬܝܢ ܥܘܼܬܪܗܘܿܢ ܠܒܢܝܿܢܐ ܠܐܘܿܪܫܠܝܡ . ܕܝܼܠܝ ܗܼܘ ܣܐܡܐ ܗ̄ ܒܿܥܐ ܕܢܚܼܘܐ ܕܠܘ ܟܕ ܛ݀ܠܡ ܠܕܒܝܬ ܓܘܿܓ ܘܫܿܩܠ ܥܘܼܬܪܗܘܿܢ ܐܡܼܪ ܗܿܕܐ . ܕܒܢܝ̈ܢܫܐ ܥܡ ܕܗܒܗܘܿܢ ܘܣܐܡܗܘܿܢ ܕܝܼܠܝ ܐܢܘܿܢ ܆ ܘܢܼܗܼܘܐ ܪܒ ܫܘܼܒܚܗ ܗ̄ ܩܕܡܝܐ ܩܿܪܐ ܠܗ݀ܘ ܕܒܢܼܐ ܫܠܝܡܘܿܢ . ܐܚܪܝܐ ܕܝܢ ܠܗܿܢܐ ܕܒܢܼܐ ܙܘܼܪܒܒܝܠ ܡܼܢ ܪܒܘܼܬܐ ܕܐܝܿܠܝܢ ܕܡܣܼܬܥܪ̈ܢ ܒܐܒܕܢܐ ܕܒܝܬ ܓܘܿܓ ܐܘܟܝܼܬ ܣܩܘܼ̈ܬܝܐ . ܘܨܒܼܬܐ ܕܩܿܢܐ ܗܝܠܟܐ ܡܼܢ ܥܘܼܬܪܗܘܿܢ ܘܬܫܼܒ̈ܚܬܐ ܕܡܬܼܩܪ̈ܒܢ ܒܗ ܡܼܢ ܟ݀ܠ ܥܡ̈ܡܝܼܢ . ܡܬܼܚܙܐ ܕܪܒ ܫܘ̄ܒ ܕܗܿܢܐ ܒܝܬܐ ܡܼܢ ܗ݀ܘ ܕܩܕܡ ܫܒܼܝܐ ܀ ܫܠܼܠ ܥܠ ܢܿܡܘܿܣܐ ܗ̄ ܡܬܿܪܨ ܠܟܗ̈ܢܐ ܕܒ݀ܣܝܢ ܗܼܘܘ ܥܠ ( ܢ݀ܡܘܿܣܐ ) ܬܫܡܼܫܬܐ ܘܫܚܝܼܡܐܝܼܬ ܡܬܼܩܪܒܝܼܢ ܗܼܘܘ ܠܡ̈ܐܢܐ ܕܟܿܗܢܘܼܬܐ . ܐܢ ܫ݀ܩܠ ܓܒܪܐ ܗ̄ ܡܼܢ ܟܗ̈ܢܐ . ܒܣܪܐ ܩܕܝܼܫܐ ܕܕܒ̈ܚܼܐ ܒܟܢܼܦܐ ܕܡܪܛܘܼܛܗ ܘܩܿܪܒ ܗ̄ ܘܩܿܪܒܐ ܗܿܝ ܟܢܼܦܐ ܕܣܝܼܡ ܒܗܿ ܒܣܼܪܐ ܩܕ̄ ܠܠܚܡܐ ܘܠܒܘܼܫܠܐ ܗ̄ ܠܨܒܘ̈ܬܐ ܫܚܝܼܡ̈ܬܐ ܕܡܬܼܐܟܠ̈ܢ ܡܼܢ ܟ݀ܠܢܫ ܆ ܕܠܡܼܐ ܡܫܼܟܚ ܡܬܼܩܕܫ ܗ̄ ܡܫܟܚܝܼܢ ܡܬܩܕܫܝܼܢ ܗܿܠܝܢ ܫܚ̈ܝܼܡܐ ܡܼܢ ܩܘܼܪܒܐ ܕܠܟܢܼܦܐ ܗ݀ܝ ܕܣܝܼܡ ܒܗܿ ܒܣܼܪܐ ܩܕܝܼܫܐ . ܥܢܼܘ ܟܗ̈ܢܐ ܘܐ݀ܡܪܝܼܢ ܠܐ ܗ̄ ܠܐ ܣܿܦܩܐ ܟܢܦܼܐ ܗܿ ܕܣܝܼܡ ܒܗܿ ܒܣܼܪܐ ܩܕ̄ ܕܠܐܘܼܟܠܐ ܫܚܝܼܡܐ ܬܩܕܫܝ . ܡܫܿܐܠ ܕܬܪܬܝܢ ܙܒ̈ܢܝܼܢ . ܐܢ ܩܿܪܒ ܐܝܿܢܐ ܕܛܡܐܐ ܢܦܫܼܗ ܗ̄ ܐܢ ܩ݀ܪܒ ܐܝܿܢܐ ܕܛܡܼܐܐ ܒܚܕܐ ܡܼܢ ܐܝܿܠܝܢ ܕܛܡ̈ܐܢ ܒܢܿܡܘܿܣܐ ܠܐ ܡܣܼܬܝܒ ܗ݀ܘ ܡܕܡ ܕܡܬܼܩܪܒ ܠܗ . ܥܢܼܘ ܟܗ̈ܢܐ ܘܐܡܿܪܝܼܢ ܡܣܼܬܝܒ . ܒܿܥܐ ܐܓܝܪ ܒܝܕ ܗܿܠܝܢ ܟ݀ܠܗܝܢ ܕܢܐܼܡܪ ܕܐܟܙܼܢܐ ܕܗ݀ܝ ܟܢܼܦܐ ܕܣܝܼܡ ܒܗܿ ܒܣܼܪܐ ܩ̄ܕ ܠܐ ܡܨܝܐ ܕܬܩܼܕܫܝ ܠܕܡܬܼܩܪܒܐ ܠܗܝܢ . ܗ݀ܘ ܕܝܢ ܕܛܡܼܐ ܐܢ ܢܬܼܩܪܒ ܗܿܟܢܐܐܦ ܐܢܬܘܿܢ ܠܟܘܿܢ ܠܡܼܪܢܐ . ܕܟܕ ܡܬܼܩܪܒܝܼܢ ܐܢܬܘܿܢ ܫܚܝܼܡܐܝܼܬ ܘܕܠܐ ܩܢܼܛܐ ܠܨܒܼ̈ܘܬܐ ܩܕܝܼ̈ܫܬܐ . ܠܘ ܩܕܝܼܫܘܼܬܗܝܢ ܕܗܿܠܝܢ ܠܟܘܿܢ ܡܩܿܕܫܐ ܐܠܐ ܕܝܼܠܟܘܿܢ ܛܡ̈ܐܐ ܠܩܕܝܼܫ̄ܘܼ ܕܗܿܠܝܢ ܡܣܿܝܒܝܼܢ ܘܗ݀ܟܢܐ ܐܝܼܬܘܗܝ ܥܡܐ ܗܿܢܐ ܩܕܡ ܡܪܝܐ ܇ ܥܒܿܕ̈ܐ ܕܐܝܼܕ̈ܝܗܘܢ ܗ̄ ܬܫܡܼܫܬܐ ܕܡܿܩܪܒܝܼܢ ܠܝܼ . ܘܡܕܡ ܕܡܩܪܒܝܼܢ ܠܝܼ ܗ̄ ܟ݀ܠ ܟܡܼܐ ܕܠܐ ܐܬܒܼܢܝܼ ܒܝܬܐ ܘܐܬܦܼܪ̈ܫܝ ܐܟܣܕܪ̈ܐ ܠܟܗ̈ܢܐ ܘܫܚܝܼܡܐܝܼܬ ܘܒܠܝܼܠܐܝܼܬ ܕܠܐ ܩܢܼܛܐ ܩܿܪܒܝܼܢ ܠܡ̈ܐܢܐ ܕܟ݀ܗܢܘܼܬܐ ܘܠܬܫܼ̄ܡ ܕܕܒ̈ܚܼܐ ܡܣܝܒܼ ܗܼܘ ܘܛܡܼܐܐ ܩܕܡܝ ܗ݀ܘ ܡܐ ܕܡܬܼܩܪܒ ܡܢܼ̈ܘܿܢ . ܡܟܝܼܠ ܣܝܼܡܘ ܠܒܼܟܘܿܢ ܒܗܝܟܠܗ ܕܡܪܝܐ ܗ̄ ܐܬܥܼܗܕܘ ܠܡ ܕܒܐܝܿܕܐ ܡܓܙܝܘܼܬܐ ܕܦܐܪ̈ܐ ܐܚܝܼܕܝܼܢ ܐܢܬܘܿܢ ܡܼܢ ܩܕܡ ܕܬܫܼܪܘܿܢ ܒܒܢܝܿܢܗ ܕܒܝܬܐ ܀ ܡܼܢ ܝܘܡܐ ܗܿܢܐ ܘܠܗܼܠ ܗ̄ ܥܠ ܝܘܡ̈ܬܐ ܕܥܒܼܪܘ ܐܡܼܪܘ ܘܠܘ ܥܠ ܗܿܠܝܢ ܕܒܿܬܪܟܢ ܆ ܒܿܪܟ ܐܢܼܐ ܗ̄ ܡܒܿܪܟ ܐܢܼܐ ܠܗܘܿܢ ܘܡܫܿܪܬܚ ܐܢܼܐ ܠܦܐܪ̈ܝܗܘܿܢ ܀ ܥܠ ܚܓܝ ܕܬܪ̈ܬܝܢ ܙܒܢ̈ܝܼܢ ܗ̄ ܥܠ ܓܠܝܢܐ ܕܬܪܝܢ ܘܕܩܒܼܠ ܥܠ ܕܒܝܬ ܓܘܿܓ ܐܡܿܪ ܘܠܘ ܥܠ ܕܫܪܟܐ ܆ ܒܗ ܒܝܘܡܐ ܗ݀ܘ ܗ̄ ܡܐ ܕܢܦܠܼܘ ܕܒܝܬ ܓܘܿܓ ܆ ܐܣܿܒܟ ܙܘܼܪܒܒܝܠ ܗ̄ ܐܣܿܒܟ ܡܼܢ ܡܘܼܟܟܐ ܘܐܩܿܪܒܟ ܠܐܝܼܩܪܐ ܘܠܡܠܟܘܼܬܐ . ܐܝܟ ܚܿܬܡܐ ܗ̄ ܗܿܢܐ ܓܝܪ ܥܠ ܫܘܼܪܐ ܡܿܘܕܥ ܟܬܒܐ ܐܠܗܿܝܐ ܡܛ݀ܠ ܕܒܚܬܡ̈ܐ ܘܛܒ̈ܥܐ ܡܫܪܪܝܼܢܢ ܘܢ݀ܛܪܝܼܢܢ ܠܨܒܼ̈ܘܬܐ ܡܥܠ̈ܝܬܐ ܘܐܡܿܪ ܕܡܿܫܪܪ ܐܢܼܐ ܠܟ ܒܡܠܟܘܼܬܐ ܘܠܐ ܡܬܼܬܙܝܼ݁ ܐܢܬ ܒܡܕܡ ܢܒܝܘܼܬܗ ܕܚܓܝ ܢܒܝܐ ܆ ܚܝ ܐܬܢܼܒܝܼ ܒܙܒܢ ܕܪܝܘܿܫ . ܚܓܝ ܥܐܕܐ ܡܬܼܦܫܩ ܘܥܡ ܫܒܝܼܬܐ ܟܕ ܛܿܠܐܼ ܐܙܼܠ ܘܐܬܢܒܼܝ ܒ݀ܬܪ ܦܘܼܢܝܐ ܒܫܢܬ݀ ܬܪܬܝܢ ܕܕܪܝܘܿܫ . ܘܥܡܐ ܐܡܿܪܝܼܢ ܕܠܐ ܡܛܝܼ ܙܒܼܢܐ ܕܢܬܒܼܢܐ ܒܝܬܐ ܡܛ݀ܠ ܕܨܒܼܘ ܠܡܼܕܘܕܘ ܠܙܒܢ ܡܣܼܩܬܐ ܘܥܠ ܗܿܕܐ ܒܠܥܼܘ ܒܕ ܐܬܼܟܠܝܼ ܡܛܪܐ ܘܐܪܥ ܠܐ ܝܗܼܒܬ݀ ܦܐܪ̈ܐ . ܘܟܕ ܠܿܥܣܝܼܢ ܗܼܘܘ ܠܐ ܣܿܒܥܝܼܢ ܗܼܘܘ . ܘܫܪܟܐ ܕܡܼܚ̈ܘܬܐ ܕܐܝܬܝܼ ܥܠܝܗܘܿܢ ܀ ܗ݀ܝ ܕܠܐ ܡܛܝܼ ܙܒܢ ܒܢܝܿܢܐ ܐܪܙ ܣܿܦܪ̈ܐ ܕܐܡܿܪܝܼܢ ܗܼܘܘ ܕܠܐ ܡܢܥ ܙܒܢܼܐ ܕܢܐܼܬܐ ܡܫܝܼܚܐ . ܘܟܿܐܐ ܗܼܘܐ ܒܗܘܿܢ ܢܒܝܐ ܘܐܡܿܪ . ܕܙܪܥܝܼܢ ܐܢܬܘܿܢ ܗ̄ ܕܠܐ ܡܬܼܗܢܝܢ ܐܢܬܘܿܢ ܡܼܢ ܡܠܦܢܘܼܬܟܘܿܢ . ܘܠܐ ܥܿܒܕ ܦܐܪ̈ܐ ܒܢܦܼ̈ܫܬܐ ܀ ܐܚܪ̈ܢܐ ܀ ܪܘܼܚܝ ܩܝܿܡܐ ܒܝܢܬܟܘܿܢ ܗ̄ ܟ݀ܠ ܕܐܫܿܬܘܕܝܿܬ ܓ݀ܡܪ ܐܢܼܐܠܗ ܒܝܕ ܙܘܼܪܒܒܝܠ . ܬܘܼܒ ܚܕܐ ܙܒܢ ܡܙܝܼܥ ܐܢܼܐ ܫܡܿܝܐ . ܐܙܝܼܥ ܠܡ̈ܠܟܐ ܕܒܝܬ ܓܘܿܓ ܘܐܝܬܝܼܘ ܥܘܼܬܪܐ ܠܨܗܝܘܿܢ . ܕܝܼܠܝ ܗܼܘ ܕܗܒܐ ܗ̄ ܕܗܒܐ ܗ݀ܘ ܕܚܼܛܦܘ ܡܼܢ ܨܘܿܪ ܘܡܕܝܼ̈ܢܬܐ ܠܝܼ ܡܿܝܬܝܢ ܠܗ ܡܛ݀ܠ ܕܠܐ ܡܗܝܿܡܢܝܼܢ ܗܼܘܘ ܕܡܬܼܒܢܐ ܒܝܬܐ ܘܡܨܼܛܒܬ ܐܝܟ ܩܕܡܝܐ . ܐܡܼܪ ܐܠܗܐ ܕܕܝܼܠܝ ܗܼܘ ܕܗܒܐ ܘܠܐ ܣܢܝܼܩ ܕܢܐܙܼܦ ܐܝܟ ܒܪ̈ܝܐ . ܐܠܐ ܡܨܿܒܬ ܐܢܼܐ ܐܝܟ ܩܕܡܝܐ . ܘܢܗܼܘܐ ܪܒ ܫܘܼܒܚܗ ܗ̄ ܕܒܝܬܐ ܗܿܢܐ ܐܚܪܝܐ ܗ̄ ܒܗ݀ܝ ܕܐܚܪܝܐ ܚܘܝܼ ܕܬܘܼܒ ܠܐ ܡܬܼܒܢܐ ܗܼܘܐ ܠܗܘܿܢ ܒܝܬܐ ܐܚܪܢܐ ܘܚܘܝܼ ܬܘܼܒ ܕܥ݀ܠܒ ܨܒܼܬܐ ܕܒܝܕ ܙܘܪܒܒܝܠ ܠܗ݀ܘ ܕܥܒܼܕ ܫܠܝܡܘܢܿ . ܢܗܼܘܐ ܫܘܼܒܚܗ ܕܒܝܬܐ ܗ̄ ܢܗܼܘܐ ܚܘܕܬܐ ܕܐܕܡ ܕܒܝܕ ܡܪܢ . ܕܥ݀ܠܡ ܠܬܘܼܩܢܗ ܩܕܡܝܐ ܟܕ ܐܬܬܼܣܝܼܡ ܒܦܪܕܝܣܐ . ܬܡܿܢ ܨܠܡܐ ܒܠܚܘܼܕ ܕܐܠܗܐ ܐܬܩܼܪܝܼ . ܒܝܕ ܕܝܢ ܡܪܢ ܐܠܗ̈ܝܐ ܐܬܩܼܪܝܼܘ ܒܢܝ̈ܢܫܐ .. ܣܩܼܘ ܠܛܘܼܪܐ ܗ̄ ܗܿܐ ܐܘܼܡܢܐ ܕܒܪ̈ܝܬܐ ܫܩܝܼܠ ܨܠܝܼܒܗ ܘܩܿܐܡ ܥܠ ܓܓܘܿܠܬܐ ܘܐܡܿܪ ܕܡܿܢܕܨ݀ܒܐ ܕܢܚܼܐ ܢܦܫܼ̈ ܢܚܕܬܝܼܗܿ ܒܒܢܝܿܢܐ ܕܡܝܬܪ̈ܬܐ ܀ ܘܒܝܼܫ̈ܬܐ ܐܪܙ ܟ݀ܠ ܢܦܫܼܐ ܀ ܐܗܦܼ̣ ܡܪ̈ܟܒܬܐ ܗ̄ ܪܡܿܙ ܥܠ ܚܪܒܐ ܘܐܒܕܢܐ ܕܒܢ̈ܝ ܓܘܿܓ ܀ ܐ݀ܣܒܟ ܙܘܪܒܒܝܠ ܗ̄ ܚܘܝܼ ܕܒܝܕ ܙܘܼܪܒܒܝܠ ܐܬܚܼܪܒ ܓܘܿܓ . ܫܐܼܠ ܠܟܗ̈ܢܐ ܢܡܘܿܣܐ . ܐܢ ܫ݀ܩܠ ܐܢܫ ܒܣܼܪܐ ܗ̄ ܒܡܪܛܘܿܛܐ ܘܓܿܫܦ ܒܡܕܡ ܕܡܬܼܐܟܠ ܐܘܿ ܕܡܫܼܬܬܐ ܕܠܡܐ ܡܬܼܩܕܫ ܗܼܘ ܡܬܼܐܟܠܢܐ ܡܼܢ ܩܕܝܼܫܐ . ܘܦܢܝܼܘ ܟܗ̈ܢܐ ܕܠܐ . ܘܫܐܼܠ ܬܘܼܒ ܕܐܢ ܡܬܼܥܢܐ ܡܕܡ ܡܼܢ ܡܬܐܟܠ̈ܢܐ ܥܡ ܛܡܘܼܬܐ ܡܩܿܘܐ ܒܕܟܝܘܼܬܐ . ܘܦܢܝܼܘ ܕܠܐ ܡܩܿܘܐ ܗ̄ ܐܟܙܼܢܐ ܕܡܕܡ ܡܬܐܼܟܠܢܐ ܐܢ ܓܿܫܦ ܒܒܣܼܪܐ ܩܕܝܼܐ ܠܐ ܡܬܼܩܕܫ . ܘܐܡܼܬܝ ܕܥܡ ܛܡܐܘܼܬܐ ܡܬܼܥܢܐ ܡܣܼܬܝܒ ܗ̣ܿܢܐ ܘܒܢܝ̈ܢܫܐ ܐܡܼܬܝ ܕܓܿܫܦܝܼܢ ܒܡܝܬ̄ܪܘܼ ܠܐ ܫܿܩܠܝܼܢ ܡܢܼܗܿ . ܐܡܼܬܝ ܕܝܢ ܕܓܿܫܦܝܼܢ ܒܒܝܼܫܬܐ ܦܫܝܼܩܐܝܼܬ ܗܿܘܝܢ ܒܝܼܫ̈ܐ . ܐܢ ܫ݀ܩܠ ܓܒܪܐ ܒܣܼܪܐ ܕܩܘܼܕܫܐ ܘܡܩܿܪܒ ܠܠܚܡܐ ܘܠܠܒܘܼܫܐ ܠܐ ܡܿܨܐܼ ܡܩܿܕܫ ܗ݀ܘ ܒܣܼܪܐ ܩܕܝܼܫܐ ܠܗܿܠܝܢ . ܐܢܕܝܢ ܡܕܡ ܕܛܡܼܐ ܡܬܼܩܪܒ ܠܠܚܡܐ ܐܘܿ ܠܠܒܘܫܐ ܒܪ ܫ݀ܥܬܗ ܡܣܿܝܒ ܠܗܘܿܢ . ܐܬܒܩܐ ܕܩܕܝܼܫܘܼܬܐ ܠܐ ܓܫܼܦܬ݀ ܒܨܒܼ̈ܘܬܐ . ܘܛܡܐܘܼܬܐ ܒܪ ܫܥܬܗܿ ܕܓܫܼܦܬ݀ . ܗ݀ܟܘܬ ܛܒܿܬܐ ܩܛܝܼܪܐܝܼܬ ܡܬܼܩܢܝܐ ܘܒܝܼܫܬܐ ܕܠܝܼܠܐܝܼܬ ܡܬܼܝܠܦܐ . ܘܗ݀ܟܢܐ ܗܿܘ ܠܡ ܥܡܐ ܗܿܢܐ ܒܟܿܠ ܡܐ ܕܥ݀ܒܕܝܼܢ ܘܒܟܿܠ ܕܣܿܥܪܝܼܢ ܀ ܦܘܼܫܩܐ ܣܘܼܥܪܢܝܐ ܕܢܒܝܘܼܬܗ ܕܚܓܝ ܦܘܼܫܩܐ ܣܘܼܥܪܢܝܐ ܕܢܒܝܘܼܬܗ ܕܚܓܝ