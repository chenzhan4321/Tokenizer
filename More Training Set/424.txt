ܥܲܠ ܡܲܥܒܿܕܼܵܢܘܼܬܼܵܐ ܕܚܘܼܒܵܐ ܐܲܠܵܗܵܝܵܐ . ܠܓ . ܥܲܠ ܡܲܥܒܿܕܼܵܢܘܼܬܼܵܐ ܕܚܘܼܒܵܐ ܐܲܠܵܗܵܝܵܐ . ܠܓ . ܡܸܛܠ ܕܹܝܢ ܕܥܲܠ ܚܘܼ̈ܬܼܚܵܬܹܐ ܕܪܘܼܚܵܐ ܡ̣ܢ ܠܥܸܠ ܪܫܲܡܢܲܢ : ܕܲܢܦܲܫܸܩ ܥܸܕܵܢܵܐ ܡܲܦܸܣ . ܚܲܝܠܵܐ ܡܸܕܸܡ ܐܝܼܬܼܵܘܝܗ ܒܲܗܘܼܪܵܝܵܐ : ܕܡ̣ܢ ܚܘܼܒܵܐ ܢܵܒܲܗ ܒܠܸܒܵܐ . ܠܘܼܩܕܲܡ ܕܹܝܢ : ܕܠܵܐ ܥܸܠܠܹ̈ܐ ܕܲܪܓܸܫܬܼܵܐ ܒܕܲܡܙܝܼܥ ܠܡܘܪܙܵܓܼܵܐ ܕܠܵܐ ܚܵܘܪܵܐ ܩܢܘܿܡܵܝܵܐ : ܐܵܘ ܤܘܼܟܵܠܵܐ ܕܡܲܥܒܸܿܕܼ ܘܚܘܼܫܵܒܼܵܐ . ܘܡܸܛܠܗܵܕܹܐ ܡܸܤܬܿܒܲܪ ܕܠܵܐ ܥܸܠ̈ܠܵܬܼܵܐ ܐܲܝܟܼ ܗܵܘ̇ : ܡܸܛܠ ܥܲܪܦܸܠܵܢܵܝܘܼܬܹܗ ܕܗܵܘܢܵܐ ܥܕܲܟܹܝܠ : ܠܠܵܐ ܡܢܲܦܩܹ̈ܐ pb. 219 ܡܲܢ : ܗܵܟܲܢܵܐ . ܠܲܡܫܲܡ̈ܠܲܝܵܐ ܕܹܝܢ : ܡܸܬܼܓܲܠܝܵܐ ܒܵܬܲܪܟܸܢ ܘܥܸܠܬܼܵܐ . ܥܲܡ ܒܘܼܕܵܩܵܐ ܥܘܿܕܼ ܕܥܸܠܬܼܵܐ : ܘܝܲܬܝܼܪ ܚܲܤܝܼܢܵܐܝܼܬܼ ܗܵܢܵܐ . ܗܲܢܝܼܐܝܼܬܼܵܐ ܟܹܝܬܼ ܦܵܪܚܵܐ ܒܠܸܒܵܐ . ܘܲܡܢܵܬܼܵܐ ܡܸܢܵܗ̇ : ܒܓܼܘܼܫܡܵܐ ܡܫܲܡܲܪ ܡܩܲܒܿܠܵܢܵܐ : ܘܡܸܢܵܗ̇ : ܠܚܲܝ̈ܠܹܐ ܢܦܫܵܢܵܝܹ̈ܐ ܡܫܲܕܲܪ . ܡܸܛܠ ܕܠܸܒܵܐ ܡܸܨܥܵܝܵܐ ܤܝܼܡ ܒܹܝܬܼ ܪܸ̈ܓܼܫܹܐ ܢܲܦܫܵܢܵܝܹ̈ܐ ܠܲܕܼܓܼܘܼܫܡܵܐ : ܠܗܵܢܘܿܢ ܡܲܢ ܐܘܿܪܓܵܢܵܐܝܼܬܼ : ܠܗܵܠܹܝܢ ܕܹܝܢ ܟܝܵܢܵܐܝܼܬܼ . ܘܗ̤ܘܝܘܼ ܡܩܲܒܿܠܵܢܵܐ : ܠܲܬܼܪ̈ܲܝܗܘܿܢ ܓܲܒܹ̈ܐ ܡܙܝܼܥ ܛܥܵܡܬܐ ܕܡܲܥܒܿܕܼܵܢܘܼܬܹܗ . ܡܸܛܠܵܬܼܵܗ̇ ܗܘ̤ ܐܵܦ ܕܲܢܦܘܼܫ ܡܸܢܹܗ ܥܵܠܡܵܐ ܡܸܬܼܥܨܸܐ : ܘܗ̤ܘ ܡ̣ܢ ܗܵܠܹܝܢ ܕܥܵܠܡܵܐ . ܥܸܠܬܼܵܐ ܐܵܠ̇ܨܵܐ ܕܲܢܥܲܩܸܒܼ ܀ ܚܘܼܒܵܐ : ܡܸܕܸܡ ܗ̄ܘ̣ ܚܲܡܝܼܡܵܐ ܒܲܟܼܝܵܢܹܗ . ܘܐܸܡܲܬܼܝ ܕܲܕܼܠܵܐ ܡܘܼܫܚܵܐ ܢܵܦܹ̇ܠ ܒܐ̄ܢܵܫ : ܥܵܒܹ̇ܕܼ ܠܵܗ̇ ܐܲܝܟܼ ܫܵܢܝܼܬܼܵܐ ܠܢܲܦܫܵܐ ܗܵܝ̇ . ܡܸܛܠܗܵܢܵܐ : ܠܵܐ ܡܸܫܟܲܚ ܥܵܪܹܐ ܠܹܗ ܠܸܒܵܐ ܕܐܲܪܓܸܫ̣ ܒܹܗ ܘܲܢܚܲܡܤܸܢ : ܕܠܵܐ ܒܲܟܼܡܵܝܘܼܬܼܵܐ ܐܵܦ ܫܘܼܚܠܵܦܵܐ ܢܸܬܼܚܙܸܐ ܒܹܗ ܕܠܵܐ ܒܲܥܝܵܕܼܵܐ . ܘܗܵܠܹܝܢ ܐܵܬܼ̈ܘܵܬܹܗ ܡܸܬܼܪܲܓܼܫܵܢܵܐܝܼܬܼ ܘܲܒܼܦܲܪܨܘܿܦܹܗ ܡܫܵܘܕܲܥ : ܒܲܪ ܫܵܥܬܹܗ ܤܵܡ̈ܩܵܢ ܐܲܦܵܘ̈ܗܝ ܘܪ̈ܵܘܙܵܢ : ܚܵܐܹ̇ܡ ܓܘܼܫܡܹܗ . ܕܵܚܹ̇ܩ ܡܸܢܹܗ ܩܸܢܛܵܐ : ܘܟܼܘܚܵܕܼܵܐ . ܗܵܘܹ̇ܐ : ܐܲܝܟܼ ܙܲܠܝܼܠܵܐ . ܚܲܝܠܵܐ ܕܤܘܼܬܵܬܼܵܐ : ܥܵܪܹܩ ܡܸܢܹܗ . ܚܹܐܦܵܐ ܘܕܼܘܼܘܵܕܼܵܐ : ܫܵܠܛ̇ܝܼܢ ܒܹܗ . ܚܲܝܵܘ̈ܗܝ ܒܦܸܚܡܵܐ ܕܪܵܚܡܹ̇ܗ : ܐܲܝܟܼ ܠܵܐ ܡܸܕܸܡ : ܡ̣ܢ ܗܵܐ ܡܸܟܵܐ ܒܥܲܝܢܵܘ̈ܗܝ . ܡܸܛܠܗܵܢܵܐ ܘܡܵܘܬܵܐ ܕܥܲܠ ܟܠ ܕܚܝܼܠ : ܠܹܗ : ܕܘܼܟܲܬܼ ܦܘܼܪܓܵܝܵܐ ܤܝܼܡܵܐ ܨܒܼܘܼܬܼܵܐ . ܘܥܲܡ ܟܠܗܹܝܢ : ܠܵܐ ܡܸܤܬܕܹܩ ܚܵܘܪܹܗ ܗܵܘܢܵܢܵܝܵܐ ܡ̣ܢ ܦܸܗܝܵܐ ܕܒܹܗ ܗܲܓܵܓܼܵܐܝܼܬܼ . ܛܵܘܪܵܐ ܡܲܒܼܥܲܕܼ : ܐܸܠܵܐ ܠܹܗ ܡܡܲܠܸܠ ܐܲܝܟܼ ܩܲܪܝܼܒܼܵܐ . ܟܤܸܐ ܡܲܢ ܡ̣ܢ ܚܸܙܘܵܐ : ܒܟܲܤܝܘܼܬܹܗ ܝܑܼܕܼܝܼܥܬܼܵܐ ܦܵܗܹ̇ܐ . ܚܸܙܘܹܗ ܟܝܵܢܵܝܵܐ : ܘܡܲܪܝܼܕܼ pb. 220 ܠܲܪܓܸܫܬܼܵܐ . ܒܤܘܥܪ̈ܵܢܵܘܗ ܡܲܢ : ܐܲܝܟܼ ܕܒܲܚܙܵܬܹܗ ܡܸܫܬܲܠܗܲܒܼ . ܒܲܠܚܘܿܕܼܵܘܗܝ ܫܪܸܐ : ܡܸܤܬܵܘܲܕܼ ܟܹܝܬܼ ܚܘܼܫܵܒܼܵܐ ܐܲܝܟܼ ܕܥܲܡ ܐ̄ܚܪܹܝܢ ܘܲܡܒܲܠܗܸܐ . ܒܗܵܢܵܐ ܚܲܫܵܐ ܪܘܝܼܘ ܤܵܗ̈ܕܹܐ : ܒܹܗ ܚܲܕܼܪܘܼܗ̇ ܫܠܝܼܚܹ̈ܐ ܠܐܲܪܥܵܐ ܟ̱ܠܹܗ̇ ܟܲܕܼ ܫܲܢܝܼܐܝܼܢ . ܐܸܬܿܛܲܪܲܦܘ ܩܲܕܝܼ̈ܫܹܐ : ܩܲܒܸܠ̣ܘ ܒܸܙܚܵܐ : ܗܘ̤ܵܘ ܛܲܥܲܝ̈ܵܐ ܒܚܘܼܪܒܵܐ . ܡܛܲܟܿܤܹ̈ܐ : ܘܲܗܘ̤ܵܘ ܠܵܐ ܡܛܲܟܿܤܹ̈ܐ . ܚܲܟܝܼ̈ܡܹܐ : ܘܲܫܛ̣ܵܘ ܒܨܸܒܼܝܵܢܵܐ . ܟܬܝܼ̈ܟܹܐ : ܘܐܸܙܕܲܠܲܠܘ ܒܦܘܼܪܫܵܢܵܐ . ܠܵܐ ܚܵܫܘܿܫܹ̈ܐ : ܘܥܲܡ ܒܸܤܪܵܐ . ܬܵܒܼܘܿܥܵܐ ܕܐܲܡܝܼܢ : ܘܲܫܠܝܼ ܕܠܵܐ ܥܨܵܬܼܵܐ . ܕܲܠܗܵܕܹܐ ܫܵܢܝܘܼܬܼܵܐ ܢܸܫܘܸܐ ܢܸܡܛܸܐ ܡܸܟܵܐ : ܒܪ̈ܲܚܡܵܘܗܝ ܕܲܤܓܼܝܼܕܼܵܐ ܐܲܠܵܗܲܢ : ܗܵܘ̇ ܕܡܸܨܥܵܝܵܐ ܢܤܲܒܼ ܡ̣ܢ ܓܸܢܤܲܢ : ܘܒܼܐܝܼܕܹܗ ܗܵܠܹܝܢ ܝܲܗ̣̄ܒܼܠܲܢ : ܗܵܘ̇ ܕܲܒܼܟܼܠܗܹܝܢ ܕܝܼܠܲܢ ܡܢܲܤܲܝ ܐܲܟܼܘܵܬܲܢ ܤܛܲܪ ܡ̣ܢ ܚܛܝܼܬܼܵܐ . ܡܸܛܠ ܚܕܼܵܢܵܝܘܼܬܼ ܒܸܤܪܵܐ ܟܝܵܢܵܝܵܐ ܕܥܲܡܲܢ : ܘܠܲܗܵܠܲܡ ܕܠܵܐ ܒܘܼܠܒܵܠܵܐ : ܒܚܲܕܼܵܝܘܼܬܼܵܐ ܢܵܛܪܲܬܼ ܕܝܼ̈ܠܵܝܵܬܼܵܐ ܕܲܟܼܝܵܢܹ̈ܐ : ܡܵܘܬܿܒܼܵܐ ܕܡ̣ܢ ܝܲܡܝܼܢܵܐ ܙܲܕܸܩ̣ ܠܹܗ . ܕܒܼܐܝܼܕܹܗ ܠܹܗ ܫܘܼܒܼܚܵܐ ܘܐܘܼܚܕܵܢܵܐ ܘܤܸܓܼܕܬܼܵܐ : ܗܵܫܵܐ ܘܲܒܼܚܲܝܹ̈ܐ ܕܠܵܐ ܫܘܼܠܵܡ ܠܥܵܠܲܡ ܥܵܠܡܝܼܢ ܐܵܡܹܝܢ ܀ ܡ̣ܢ ܩܕܼܵܡ ܕܬܸܥܘܿܠ ܠܲܡܕܼܝܢܬܐ ܕܡܲܟܿܝܼܟܼܘܼܬܼܵܐ : ܐܸܢ ܬܸܚܙܸܐ ܩܢܘܿܡܵܟܼ ܕܲܡܢܵܚ ܐܲܢ̄ܬܿ ܡ̣ܢ ܫܚܵܩܵܐ ܕܚܲܫܹ̈ܐ : ܠܵܐ ܬܗܲܝܡܢܝܼܘܗܝ . ܟܡܹܐܢܵܐ ܡܸܕܸܡ ܐܝܼܬܼܵܘܗܝ ܕܡܸܬܿܛܲܟܲܢ ܠܵܟܼ . ܘܤܲܟܵܐ : ܒܵܬܲܪ ܢܵܘܚܵܐ ܗܵܘ̇ : ܠܲܕܼܠܘܼܚܝܵܐ ܤܲܓܝܼܐܵܐ ܕܡܸܢܗܘܿܢ . ܟܲܕܼ ܥܲܠ ܟܠܗܘܿܢ ܐܵܘܵܢܹ̈ܐ ܕܲܡܝܲܬܿܪ̈ܵܬܼܵܐ ܥܵܒܲܪ ܐܲܢ̄ܬܿ : ܠܵܐ ܦܵܓܲܥ ܐܲܢ̄ܬܿ ܒܢܵܘܚܵܐ ܕܡ̣ܢ ܛܘܼܪ̈ܵܦܲܝܟ ܘܒܲܢܦܹܐܫܵܐ pb. 221 ܕܡ̣ܢ ܪ̈ܵܕܼܘܿܦܲܝܟ : ܥܕܲܡܵܐ ܕܐܸܤܡܲܟܼ ܡܲܪܕܝܼܬܼܵܟܼ ܠܐܵܘܵܢܵܐ ܕܡܲܟܿܝܼܟܼܘܼܬܼܵܐ . ܡܸܛܠ ܕܹܝܢ ܕܥܲܠ ܚܘܼ̈ܬܼܚܵܬܹܐ ܕܪܘܼܚܵܐ ܡ̣ܢ ܠܥܸܠ ܪܫܲܡܢܲܢ : ܕܲܢܦܲܫܸܩ ܥܸܕܵܢܵܐ ܡܲܦܸܣ . ܚܲܝܠܵܐ ܡܸܕܸܡ ܐܝܼܬܼܵܘܝܗ ܒܲܗܘܼܪܵܝܵܐ : ܕܡ̣ܢ ܚܘܼܒܵܐ ܢܵܒܲܗ ܒܠܸܒܵܐ . ܠܘܼܩܕܲܡ ܕܹܝܢ : ܕܠܵܐ ܥܸܠܠܹ̈ܐ ܕܲܪܓܸܫܬܼܵܐ ܒܕܲܡܙܝܼܥ ܠܡܘܪܙܵܓܼܵܐ ܕܠܵܐ ܚܵܘܪܵܐ ܩܢܘܿܡܵܝܵܐ : ܐܵܘ ܤܘܼܟܵܠܵܐ ܕܡܲܥܒܸܿܕܼ ܘܚܘܼܫܵܒܼܵܐ . ܘܡܸܛܠܗܵܕܹܐ ܡܸܤܬܿܒܲܪ ܕܠܵܐ ܥܸܠ̈ܠܵܬܼܵܐ ܐܲܝܟܼ ܗܵܘ̇ : ܡܸܛܠ ܥܲܪܦܸܠܵܢܵܝܘܼܬܹܗ ܕܗܵܘܢܵܐ ܥܕܲܟܹܝܠ : ܠܠܵܐ ܡܢܲܦܩܹ̈ܐ  pb. 219  ܡܲܢ : ܗܵܟܲܢܵܐ . ܠܲܡܫܲܡ̈ܠܲܝܵܐ ܕܹܝܢ : ܡܸܬܼܓܲܠܝܵܐ ܒܵܬܲܪܟܸܢ ܘܥܸܠܬܼܵܐ . ܥܲܡ ܒܘܼܕܵܩܵܐ ܥܘܿܕܼ ܕܥܸܠܬܼܵܐ : ܘܝܲܬܝܼܪ ܚܲܤܝܼܢܵܐܝܼܬܼ ܗܵܢܵܐ . ܗܲܢܝܼܐܝܼܬܼܵܐ ܟܹܝܬܼ ܦܵܪܚܵܐ ܒܠܸܒܵܐ . ܘܲܡܢܵܬܼܵܐ ܡܸܢܵܗ̇ : ܒܓܼܘܼܫܡܵܐ ܡܫܲܡܲܪ ܡܩܲܒܿܠܵܢܵܐ : ܘܡܸܢܵܗ̇ : ܠܚܲܝ̈ܠܹܐ ܢܦܫܵܢܵܝܹ̈ܐ ܡܫܲܕܲܪ . ܡܸܛܠ ܕܠܸܒܵܐ ܡܸܨܥܵܝܵܐ ܤܝܼܡ ܒܹܝܬܼ ܪܸ̈ܓܼܫܹܐ ܢܲܦܫܵܢܵܝܹ̈ܐ ܠܲܕܼܓܼܘܼܫܡܵܐ : ܠܗܵܢܘܿܢ ܡܲܢ ܐܘܿܪܓܵܢܵܐܝܼܬܼ : ܠܗܵܠܹܝܢ ܕܹܝܢ ܟܝܵܢܵܐܝܼܬܼ . ܘܗ̤ܘܝܘܼ ܡܩܲܒܿܠܵܢܵܐ : ܠܲܬܼܪ̈ܲܝܗܘܿܢ ܓܲܒܹ̈ܐ ܡܙܝܼܥ ܛܥܵܡܬܐ ܕܡܲܥܒܿܕܼܵܢܘܼܬܹܗ . ܡܸܛܠܵܬܼܵܗ̇ ܗܘ̤ ܐܵܦ ܕܲܢܦܘܼܫ ܡܸܢܹܗ ܥܵܠܡܵܐ ܡܸܬܼܥܨܸܐ : ܘܗ̤ܘ ܡ̣ܢ ܗܵܠܹܝܢ ܕܥܵܠܡܵܐ . ܥܸܠܬܼܵܐ ܐܵܠ̇ܨܵܐ ܕܲܢܥܲܩܸܒܼ ܀ ܚܘܼܒܵܐ : ܡܸܕܸܡ ܗ̄ܘ̣ ܚܲܡܝܼܡܵܐ ܒܲܟܼܝܵܢܹܗ . ܘܐܸܡܲܬܼܝ ܕܲܕܼܠܵܐ ܡܘܼܫܚܵܐ ܢܵܦܹ̇ܠ ܒܐ̄ܢܵܫ : ܥܵܒܹ̇ܕܼ ܠܵܗ̇ ܐܲܝܟܼ ܫܵܢܝܼܬܼܵܐ ܠܢܲܦܫܵܐ ܗܵܝ̇ . ܡܸܛܠܗܵܢܵܐ : ܠܵܐ ܡܸܫܟܲܚ ܥܵܪܹܐ ܠܹܗ ܠܸܒܵܐ ܕܐܲܪܓܸܫ̣ ܒܹܗ ܘܲܢܚܲܡܤܸܢ : ܕܠܵܐ ܒܲܟܼܡܵܝܘܼܬܼܵܐ ܐܵܦ ܫܘܼܚܠܵܦܵܐ ܢܸܬܼܚܙܸܐ ܒܹܗ ܕܠܵܐ ܒܲܥܝܵܕܼܵܐ . ܘܗܵܠܹܝܢ ܐܵܬܼ̈ܘܵܬܹܗ ܡܸܬܼܪܲܓܼܫܵܢܵܐܝܼܬܼ ܘܲܒܼܦܲܪܨܘܿܦܹܗ ܡܫܵܘܕܲܥ : ܒܲܪ ܫܵܥܬܹܗ ܤܵܡ̈ܩܵܢ ܐܲܦܵܘ̈ܗܝ ܘܪ̈ܵܘܙܵܢ : ܚܵܐܹ̇ܡ ܓܘܼܫܡܹܗ . ܕܵܚܹ̇ܩ ܡܸܢܹܗ ܩܸܢܛܵܐ : ܘܟܼܘܚܵܕܼܵܐ . ܗܵܘܹ̇ܐ : ܐܲܝܟܼ ܙܲܠܝܼܠܵܐ . ܚܲܝܠܵܐ ܕܤܘܼܬܵܬܼܵܐ : ܥܵܪܹܩ ܡܸܢܹܗ . ܚܹܐܦܵܐ ܘܕܼܘܼܘܵܕܼܵܐ : ܫܵܠܛ̇ܝܼܢ ܒܹܗ . ܚܲܝܵܘ̈ܗܝ ܒܦܸܚܡܵܐ ܕܪܵܚܡܹ̇ܗ : ܐܲܝܟܼ ܠܵܐ ܡܸܕܸܡ : ܡ̣ܢ ܗܵܐ ܡܸܟܵܐ ܒܥܲܝܢܵܘ̈ܗܝ . ܡܸܛܠܗܵܢܵܐ ܘܡܵܘܬܵܐ ܕܥܲܠ ܟܠ ܕܚܝܼܠ : ܠܹܗ : ܕܘܼܟܲܬܼ ܦܘܼܪܓܵܝܵܐ ܤܝܼܡܵܐ ܨܒܼܘܼܬܼܵܐ . ܘܥܲܡ ܟܠܗܹܝܢ : ܠܵܐ ܡܸܤܬܕܹܩ ܚܵܘܪܹܗ ܗܵܘܢܵܢܵܝܵܐ ܡ̣ܢ ܦܸܗܝܵܐ ܕܒܹܗ ܗܲܓܵܓܼܵܐܝܼܬܼ . ܛܵܘܪܵܐ ܡܲܒܼܥܲܕܼ : ܐܸܠܵܐ ܠܹܗ ܡܡܲܠܸܠ ܐܲܝܟܼ ܩܲܪܝܼܒܼܵܐ . ܟܤܸܐ ܡܲܢ ܡ̣ܢ ܚܸܙܘܵܐ : ܒܟܲܤܝܘܼܬܹܗ ܝܑܼܕܼܝܼܥܬܼܵܐ ܦܵܗܹ̇ܐ . ܚܸܙܘܹܗ ܟܝܵܢܵܝܵܐ : ܘܡܲܪܝܼܕܼ  pb. 220  ܠܲܪܓܸܫܬܼܵܐ . ܒܤܘܥܪ̈ܵܢܵܘܗ ܡܲܢ : ܐܲܝܟܼ ܕܒܲܚܙܵܬܹܗ ܡܸܫܬܲܠܗܲܒܼ . ܒܲܠܚܘܿܕܼܵܘܗܝ ܫܪܸܐ : ܡܸܤܬܵܘܲܕܼ ܟܹܝܬܼ ܚܘܼܫܵܒܼܵܐ ܐܲܝܟܼ ܕܥܲܡ ܐ̄ܚܪܹܝܢ ܘܲܡܒܲܠܗܸܐ . ܒܗܵܢܵܐ ܚܲܫܵܐ ܪܘܝܼܘ ܤܵܗ̈ܕܹܐ : ܒܹܗ ܚܲܕܼܪܘܼܗ̇ ܫܠܝܼܚܹ̈ܐ ܠܐܲܪܥܵܐ ܟ̱ܠܹܗ̇ ܟܲܕܼ ܫܲܢܝܼܐܝܼܢ . ܐܸܬܿܛܲܪܲܦܘ ܩܲܕܝܼ̈ܫܹܐ : ܩܲܒܸܠ̣ܘ ܒܸܙܚܵܐ : ܗܘ̤ܵܘ ܛܲܥܲܝ̈ܵܐ ܒܚܘܼܪܒܵܐ . ܡܛܲܟܿܤܹ̈ܐ : ܘܲܗܘ̤ܵܘ ܠܵܐ ܡܛܲܟܿܤܹ̈ܐ . ܚܲܟܝܼ̈ܡܹܐ : ܘܲܫܛ̣ܵܘ ܒܨܸܒܼܝܵܢܵܐ . ܟܬܝܼ̈ܟܹܐ : ܘܐܸܙܕܲܠܲܠܘ ܒܦܘܼܪܫܵܢܵܐ . ܠܵܐ ܚܵܫܘܿܫܹ̈ܐ : ܘܥܲܡ ܒܸܤܪܵܐ . ܬܵܒܼܘܿܥܵܐ ܕܐܲܡܝܼܢ : ܘܲܫܠܝܼ ܕܠܵܐ ܥܨܵܬܼܵܐ . ܕܲܠܗܵܕܹܐ ܫܵܢܝܘܼܬܼܵܐ ܢܸܫܘܸܐ ܢܸܡܛܸܐ ܡܸܟܵܐ : ܒܪ̈ܲܚܡܵܘܗܝ ܕܲܤܓܼܝܼܕܼܵܐ ܐܲܠܵܗܲܢ : ܗܵܘ̇ ܕܡܸܨܥܵܝܵܐ ܢܤܲܒܼ ܡ̣ܢ ܓܸܢܤܲܢ : ܘܒܼܐܝܼܕܹܗ ܗܵܠܹܝܢ ܝܲܗ̣̄ܒܼܠܲܢ : ܗܵܘ̇ ܕܲܒܼܟܼܠܗܹܝܢ ܕܝܼܠܲܢ ܡܢܲܤܲܝ ܐܲܟܼܘܵܬܲܢ ܤܛܲܪ ܡ̣ܢ ܚܛܝܼܬܼܵܐ . ܡܸܛܠ ܚܕܼܵܢܵܝܘܼܬܼ ܒܸܤܪܵܐ ܟܝܵܢܵܝܵܐ ܕܥܲܡܲܢ : ܘܠܲܗܵܠܲܡ ܕܠܵܐ ܒܘܼܠܒܵܠܵܐ : ܒܚܲܕܼܵܝܘܼܬܼܵܐ ܢܵܛܪܲܬܼ ܕܝܼ̈ܠܵܝܵܬܼܵܐ ܕܲܟܼܝܵܢܹ̈ܐ : ܡܵܘܬܿܒܼܵܐ ܕܡ̣ܢ ܝܲܡܝܼܢܵܐ ܙܲܕܸܩ̣ ܠܹܗ . ܕܒܼܐܝܼܕܹܗ ܠܹܗ ܫܘܼܒܼܚܵܐ ܘܐܘܼܚܕܵܢܵܐ ܘܤܸܓܼܕܬܼܵܐ : ܗܵܫܵܐ ܘܲܒܼܚܲܝܹ̈ܐ ܕܠܵܐ ܫܘܼܠܵܡ ܠܥܵܠܲܡ ܥܵܠܡܝܼܢ ܐܵܡܹܝܢ ܀ ܡ̣ܢ ܩܕܼܵܡ ܕܬܸܥܘܿܠ ܠܲܡܕܼܝܢܬܐ ܕܡܲܟܿܝܼܟܼܘܼܬܼܵܐ : ܐܸܢ ܬܸܚܙܸܐ ܩܢܘܿܡܵܟܼ ܕܲܡܢܵܚ ܐܲܢ̄ܬܿ ܡ̣ܢ ܫܚܵܩܵܐ ܕܚܲܫܹ̈ܐ : ܠܵܐ ܬܗܲܝܡܢܝܼܘܗܝ . ܟܡܹܐܢܵܐ ܡܸܕܸܡ ܐܝܼܬܼܵܘܗܝ ܕܡܸܬܿܛܲܟܲܢ ܠܵܟܼ . ܘܤܲܟܵܐ : ܒܵܬܲܪ ܢܵܘܚܵܐ ܗܵܘ̇ : ܠܲܕܼܠܘܼܚܝܵܐ ܤܲܓܝܼܐܵܐ ܕܡܸܢܗܘܿܢ . ܟܲܕܼ ܥܲܠ ܟܠܗܘܿܢ ܐܵܘܵܢܹ̈ܐ ܕܲܡܝܲܬܿܪ̈ܵܬܼܵܐ ܥܵܒܲܪ ܐܲܢ̄ܬܿ : ܠܵܐ ܦܵܓܲܥ ܐܲܢ̄ܬܿ ܒܢܵܘܚܵܐ ܕܡ̣ܢ ܛܘܼܪ̈ܵܦܲܝܟ ܘܒܲܢܦܹܐܫܵܐ  pb. 221  ܕܡ̣ܢ ܪ̈ܵܕܼܘܿܦܲܝܟ : ܥܕܲܡܵܐ ܕܐܸܤܡܲܟܼ ܡܲܪܕܝܼܬܼܵܟܼ ܠܐܵܘܵܢܵܐ ܕܡܲܟܿܝܼܟܼܘܼܬܼܵܐ .