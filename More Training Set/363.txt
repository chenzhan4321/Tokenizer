ܥܲܠ ܨܵܘܡܵܐ ܩܲܕܝܼܫܵܐ ܕܐܲܪܒܿܥܝܼܢ ܒ pb. 571 ܕܝܼܠܹܗ ܟܲܕܼ ܕܝܼܠܹܗ ܕܩܲܕܝܼܫܵܐ ܡܲܪܝ ܝܲܥܩܘܿܒܼ ܡܐܡܪܐ . ܟܕ . . ܒ .( 1 ) ܕܥܲܠ ܨܵܘܡܵܐ ܩܲܕܝܼܫܵܐ ܕܐܲܪܒܿܥܝܼܢ . pb. 571 ܕܝܼܠܹܗ ܟܲܕܼ ܕܝܼܠܹܗ ܕܩܲܕܝܼܫܵܐ ܡܲܪܝ ܝܲܥܩܘܿܒܼ ܡܐܡܪܐ . ܟܕ . . ܒ .( 1 ) ܕܥܲܠ ܨܵܘܡܵܐ ܩܲܕܝܼܫܵܐ ܕܐܲܪܒܿܥܝܼܢ . ܦܹܐܖܹ̈ܐ ܚܠܲܝ̈ܵܐ ܕܨܵܘܡܵܐ ܩܸܛ̇ܦܹܬܼ ܡ̣ܢ ܝܘܼܠܦܵܢܵܐ : ܡܵܪܵܗ̇ ܕܲܥܕܹܢ ܩܲܒܸܿܠ ܩܘܼܪܒܵܢܝ ܥܲܠ ܦܵܬܼܘܿܪܵܟܼ ܀ ܐܵܕܼܫܹ̈ܐ ܦܖ̈ܝܼܫܹܐ ܕܥܲܢܘܵܝܘܼܬܼܵܐ ܐ̄ܬ̣ܼܵܘ ܠܝܼܕܲܥܬܼܵܐ : ܘܗܵܐ ܡܦܲܠܓܼܵܐ ܠܗܘܿܢ ܥܲܠ ܩܲܖ̈ܝܼܒܹܝܗ̇ ܒܵܟܼ ܢܸܣܬܲܕܪܘܼܢ ܀ ܨܵܘܡܵܐ ܒܚܘܼܒܹܗ ܫ̣ܒܼܵܐ ܠܬܲܪܥܝܼܬܼܵܐ ܕܲܬܼܡܲܠܸܠ ܒܹܗ : ܠܫܘܼܒܼܚܵܟܼ ܝܼܫܘܿܥ ܟܠܗܹܝܢ ܡܸܠܲܝ̈ ܟܲܕܼ ܣ̇ܵܓܹܕܼ ܐ̄ܢܵܐ ܀ ܙܲܒܼܢܵܐ ܬܲܒܼܥܲܢܝ ܐܹܡܲܠܸܠ ܒܹܗ ܙܲܕܝܼܩܵܐܝܼܬܼ : ܬܸܗܘܸܐ ܡܸܠܲܬܼܝ ܥܸܛܪܵܐ ܚܲܠܝܵܐ ܒܹܝܬܼ ܚܘܼܣܵܝܵܐ ܀ ܡܸܛܠ ܨܵܘܡܵܐ ܕܐܝܼܬܼܵܘܗܝ ܫܘܼܦܪܵܐ ܕܙܲܕܝܼܩܘܼܬܼܵܐ : ܙܵܥ̣ ܠܸܫܵܢܵܐ ܒܵܟܼ ܢܸܬܼܗܲܦܲܟܼ ܥܲܠ ܬܸܫܒܿܘܿܚܬܵܟܼ ܀ ܗܲܒܼܘ ܠܝܼ ܨܵܘܬܵܐ ܖ̈ܵܚܡܲܝ ܚܲܝܹ̈ܐ ܕܲܩܢܘܿܡܲܝ̈ܗܘܿܢ : ܕܲܩܕܼܵܡܲܝܟܿܘܿܢ ܐܲܥܸܠ ܫܲܪܒܵܐ ܕܟܼܠܹܗ ܚܲܝܹ̈ܐ ܗ̣̄ܘ ܀ ܣܲܓܿܝܼ ܒܛܸܠܢܲܢ ܡ̣ܢ ܝܘܼܬܼܖ̈ܵܢܹܐ ܖ̈ܘܼܚܵܢܵܝܹܐ : ܢܸܪܗܲܛ ܗܵܫܵܐ ܕܠܵܐ ܬܲܕܼܪܸܟܼ ܠܲܢ ܡܸܣܟܹܿܢܘܼܬܼܵܐ ܀ ܣܲܓܿܝܼ ܕܡܸܟܼܢܲܢ ܡ̣ܢ ܛܲܒܼ̈ܵܬܼܵܐ ܕܠܵܐ ܢܸܣܬܲܥܖ̈ܵܢ : ܢܸܬܿܬܿܥܝܼܪ ܗܵܫܵܐ ܘܢܸܦ̮ܬܼܲܚ ܬܲܪܥܵܐ ܠܫܲܦܝܼܖ̈ܵܬܼܵܐ ܀ pb. 572 ܣܲܓܝܼ ܚܒܲܨܢܲܢ ܥܲܠ ܡܹܐܟܼ̈ܠܵܬܼܵܐ ܝܲܬܿܝܼܪܵܬܼܵܐ : ܢܨܘܼܡ ܝܵܘܡܵܢ ܕܠܵܐ ܢܸܛܒܲܥ ܠܹܗ ܒܙܸܒܼܠܵܐ ܗܵܘܢܲܢ ܀ ܣܲܓܝܼ ܪܗܸܛܢܲܢ ܥܲܡܹܗ ܕܦܲܓܼܪܵܐ ܒܣܲܝܒܵܖ̈ܵܬܼܵܐ : ܢܸܒܼܥܸܐ ܗܵܫܵܐ ܚܲܝܹ̈ܐ ܕܢܲܦ̮ܫܵܐ ܕܢܸܩܢܸܐ ܐܸܢܘܿܢ ܀ ܣܲܓܿܝܼ ܪܚܸܡܢܲܢ ܦܲܓܼܖ̈ܵܢܝܵܬܼܵܐ ܠܲܡܟܲܢܵܫܘܼ : ܒܖ̈ܘܼܚܵܢܝܵܬܼܵܐ ܢܸܠܐܸܐ ܩܲܠܝܼܠ ܕܲܡ ܡܸܫܬܲܟܼ̈ܚܵܢ ܀ ܣܲܓܿܝܼ ܒܣܸܡܢܲܢ ܡ̣ܢ ܡܹܐܟܼܘܼܠܬܵܐ ܕܟܼܠܵܗ̇ ܙܸܒܼܠܵܐ ܗ̣̄ܝ : ܢܸܠܐܸܐ ܗܵܫܵܐ ܒܨܵܘܡܵܐ ܩܲܠܝܼܠ ܠܵܐ ܢܹܐܩܲܪ ܠܲܢ ܀ ܗܵܐ ܡܹܐܟܼ̈ܠܵܬܼܵܐ ܘܲܛ̈ܥܵܡܵܬܼܵܐ ܫܪܸܟܼ ܠܲܚܒܼܵܠܵܐ : ܠܡܘܿܢ ܡܸܬܼܖ̈ܲܗܛܵܢ ܟܲܫܝܼܪܵܐܝܼܬܼ ܟܲܕܼ ܠܲܝܬܿ ܐܸܢܹܝܢ ܀ ܟ̱ܠܹܗ ܪܲܗܛܲܢ ܟܲܪܣܵܐ ܫܩܲܠܬܹܗ ܘܐܸܬܼܚܲܒܲܠ ܒܵܗ̇ : ܫܝܘܿܠ ܗ̣̄ܝ ܕܣܵܪܚܵܐ ܟܠ ܓܘܼ̈ܥܠܵܢܝܼܢ ܕܡܸܬܼܝܲܗܒܿܝܼܢ ܠܵܗ̇ ܀ ܟ̱ܠܵܗ̇ ܫܲܢ̄ܬܵܐ ܠܦܲܓܼܪܵܐ ܝܲܗ̣̄ܢܵܝܗܝ ܟ̱ܠܹܗ ܥܲܡܠܲܢ : ܢܸܬܸܿܠ ܗܵܫܵܐ ܠܢܲܦ̮ܫܵܐ ܡܸܕܸܡ ܬܸܬܼܒܲܝܐܵܐ ܒܹܗ ܀ ܛܥܘܼܡܹ̈ܐ ܕܦܲܓܼܪܵܐ ܪܒܲܚܘ ܘܐܸܬܼܚܲܒܲܠܘ ܘܲܗܘ̤ܵܘ ܙܸܒܼܠܵܐ : ܢܸܛܥܲܡ ܗܵܫܵܐ ܠܨܵܘܡܵܐ ܕܡܸܡܬܼܘܿܡ ܠܵܐ ܡܸܬܼܚܲܒܲܠ ܀ ܐܸܢ ܫܵܘܬܵܦܵܐ ܗ̣̄ܘ ܦܲܓܼܪܵܐ ܠܢܲܦ̮ܫܵܐ ( 2 ) ܠܡܘܿܢ ܥܵܠܹܿܒܼ ܠܵܗ̇ : ܘܟܼܠܹܗ ܪܲܗܛܵܐ ܕܟܲܫܝܼܪܘܼܬܼܵܐ ܗ̤ܘ ܫܵܩܹ̇ܠ ܠܹܗ ܀ ܠܒܼܘܼܫܵܐ ܕܫܲܚܝܼܢ ܠܲܚܡܵܐ ܕܫܲܦܝܼܪ ܘܚܲܡܪܵܐ ܕܒܲܣܝܼܡ : ܒܸܣܪܵܐ ܘܡܸܫܚܵܐ ܘܲܛ̈ܥܵܡܵܬܼܵܐ ܝܲܬܝܼܖ̈ܵܬܼܵܐ ܀ pb. 573 ܐܘܿ ܨܸܒܼܝܵܢܵܐ ܕܒܲܝܢܵܬܼ ܦܲܓܼܪܵܐ ܠܢܲܦ̮ܫܵܐ ܩܵܐܹ̇ܡ : ܩܘܼܡ ܚܵܘܵܐ ܠܲܢ ܕܲܡܦܲܠܸܓܼ ܐܲܢ̄ܬܿ ܒܲܬܼܪܝܼܨܘܼܬܼܵܐ ܀ ܬܪܹܝܢ ܫܵܘ̈ܬܵܦܹܐ ܬܵܒܼܥ̇ܝܼܢ ܡܸܢܵܟܼ ܣܘܼܢܩܵܢܲܝ̈ܗܘܿܢ : ܦܲܠܸܓܼ ܡܵܕܹܝܢ ܒܲܬܼܪܝܼܨܘܼܬܼܵܐ ܐܸܢ ܟܹܐܢܵܐ ܐܲܢ̄ܬܿ ܀ ܟ̱ܠܵܗ̇ ܠܹܐܘܬܼܵܐ ܝܲܗ̄ܒܼܬܵܗ̇ ܠܦܲܓܼܪܵܐ ܒܣܲܝܒܵܖ̈ܵܬܹܗ : ܘܦܵܫܲܬ̤ ܢܲܦ̮ܫܵܐ ܘܠܲܝܬܿ ܠܵܗ̇ ܡܢܵܬܼܵܗ̇ ܒܹܝܬܼ ܦܘܼ̈ܠܵܓܹܐ ܀ ܠܦܲܓܼܪܵܐ ܐܲܣܓܲܝܬܿ ܟܠ ܫܵܖ̈ܘܵܬܼܵܐ ܟܠ ܦܘܼܢܵܩܹ̈ܐ : ܟܠ ܦܲܛ̈ܒܼܵܓܹܐ ܟܠ ܡܹܐܟܼ̈ܠܵܬܼܵܐ ܖܹ̈ܫܵܝܵܬܼܵܐ ܀ ܒܣܵܡܹ̈ܐ ܦܨܝܼܚܹ̈ܐ ܢܝܵܚܹ̈ܐ ܐ̄ܡܝܼ̈ܢܹܐ ܫܲܢ̄ܬܵܐ ܟ̱ܠܵܗ̇ : ܘܢܲܦ̮ܫܵܐ ܣܚܝܼܦܵܐ ܘܟܲܕܼ ܒܲܪ̄ܬܼ ܙܵܘܓܵܐ ܗ̣̄ܝ ܠܵܐ ܡܸܬܼܚܲܫܒܵܐ ܀ ܐܘܿ ܡܦܲܠܓܼܵܢܵܐ ܕܐܲܣ̣ܓܝܼ ܠܦܲܓܼܪܵܐ ܡܘܿܢ ܥܵܒܹ̇ܕܼ ܐܲܢ̄ܬܿ : ܗܲܒܼ ܠܵܗ̇ ܠܢܲܦ̮ܫܵܐ ܡܢܵܬܼܵܗ̇ ܕܝܼܠܵܗ̇ ܕܐܵܦ ܗ̤ܝ ܬܸܚܸܐ ܀ ܟ̱ܠܵܗ̇ ܫܲܢ̄ܬܵܐ ܛܠܲܡܬܵܗ̇ ܘܒܸܛܠܲܬ̤ ܡ̣ܢ ܝܘܼܬܼܖ̈ܵܢܹܐ : ܨܵܕܵܟܼ ܨܵܘܡܵܐ ܗܲܒܼ ܠܵܗ̇ ܠܢܲܦ̮ܫܵܐ ܣܲܝܒܵܖ̈ܵܬܼܵܗ̇ ܀ ܐܵܦ ܗܵܫܵܐ ܓܹܝܪ ܕܝܲܪܚܵܐ ܗ̣̄ܘ ܕܲܓܼܠܝܼܣ ܡ̣ܢ ܥܲܠ̈ܠܵܬܼܵܐ : ܠܐܝܼ ܥܲܡ ܢܲܦ̮ܫܵܐ ܕܐܝܼܬܼ ܠܵܗ̇ ܥ̇ܒܼܵܕܼܵܐ ܕܠܵܐ ܡܸܬܼܚܲܒܲܠ ܀ ܒܗܵܢܵܐ ܙܲܒܼܢܵܐ ܕܠܵܐ ܥܵܨܘܿܖܹ̈ܐ ܘܠܵܐ ܚܵܨ̈ܘܿܕܹܐ : ܣܡܘܿܟܼܝܼܗ̇ ܠܵܐ̇ܝܵܐ ܒܨܵܘܡܵܐ ܕܡܲܥܬܲܪ ܠܲܕܼܠܵܐܹ̇ܐ ܒܹܗ ܀ ܝܵܘܡܵܢ ܕܲܥܣܸܩ ܙܲܒܼܢܵܐ ܠܥܲܡ̈ܠܹܐ ܦܲܓܼܖ̈ܵܢܵܝܹܐ : ܢܩܝܼܡܝܼܗ̇ ܠܢܲܦ̮ܫܵܐ ܥܲܠ ܛܵܒܼ̈ܵܬܼܵܐ ܕܬܸܣܥܘܿܪ ܐܸܢܘܿܢ ܀ ܝܵܘܡܵܢ ܕܲܫܠܹܝܢ ܟܠ ܐܲܟܵܖܹ̈ܐ ܡ̣ܢ ܦܘܼܠܚܵܢܵܐ ܩܘܼܡܘ ܬܲܝܵܒܹ̈ܐ ܟܢܘܼܫܘ ܥܲܠ̈ܠܵܬܼܵܐ ܕܙܲܕܝܼܩܘܼܬܼܵܐ ܀ pb. 574 ܬܵܐ ܨܸܒܼܝܵܢܵܐ ܦܲܠܸܓܼ ܘܐܲܫܘܵܐ ܠܲܬܼܪܹܝܢ ܐܲܚ̈ܝܼܢ : ܘܐܲܝܟܼ ܕܲܠܦܲܓܼܪܵܐ ܗܲܒܼ ܠܵܗ̇ ܠܢܲܦ̮ܫܵܐ ܡܵܐ ܕܚܵܫܲܚ ܠܵܗ̇ ܀ ܒܩܲܝܛܵܐ ܬܖ̈ܲܝܗܘܿܢ ܪܲܗܛܘܼܗ̇ ܠܚܲܩܠܵܐ ܟܲܫܝܼܪܵܐܝܼܬܼ : ܣܝܼܡ ܠܵܗ̇ ܠܢܲܦ̮ܫܵܐ ܡܢܵܬܼܵܗ̇ ܕܬܸܣܲܒܼ ܡ̣ܢ ܥܲܠ̈ܠܵܬܼܵܐ ܀ ܡܢܵܬܼܵܐ ܕܢܲܦ̮ܫܵܐ ܗܲܒܼ ܠܲܣܢܝܼ̈ܩܹܐ ܘܲܠܚܵܕܼܘܿܖܹ̈ܐ : ܘܬܲܪܣܵܐ ܠܟܲܦܢܹ̈ܐ ܕܬܸܗܘܸܐ ܬܪܝܼܨ ܐܲܢ̄ܬܿ ܡܵܐ ܕܲܡܦܲܠܸܓܼ ܀ ܠܵܐ ܫܲܦܝܼܪܵܐ ܕܦܸܠܚܲܬ̤ ܢܲܦ̮ܫܵܐ ܥܲܡ ܫܲܘܬܵܦܵܗ̇ : ܕܬܸܗܘܸܐ ܛܠܝܼܡܬܵܐ ܡ̣ܢ ܐܵܠ̈ܨܵܬܼܵܐ ܕܡܸܬܼܒܲܥ̈ܝܵܢ ܠܵܗ̇ ܀ ܠܥܲܖ̈ܛܸܠܵܝܹܐ ܨܵܒܼ̇ܝܵܐ ܕܬܲܠܒܸܫ ܫܲܡܠܵܐ ܥܲܡܵܗ̇ : ܡ̣ܢ ܢܲܦ̈ܩܵܬܹܗ ܕܦܲܓܼܪܵܐ ܚܲܣܸܟܼ ܘܐܲܪܦܵܐ ܕܬܸܣܥܘܿܪ ܀ ܪܵܓܵܐ ܢܲܦ̮ܫܵܐ ܕܢܸܚܣܘܿܟܼ ܦܲܓܼܪܵܐ ܡ̣ܢ ܡܹܐܟܼ̈ܠܵܬܹܗ : ܘܡ̣ܢ ܡܵܙܘܿܢܹܗ ܬܬܲܪܣܹܐ ܒܨܵܘܡܹܗ ܠܟܼܠ ܕܲܣܢܝܼܩܝܼܢ ܀ ܐܘܿ ܠܵܟܼ ܦܲܓܼܪܵܐ ܐܲܪܟܸܢ ܟܲܬܼܦܵܟܼ ܘܲܦܠܘܿܚ ܥܲܡܵܗ̇ : ܕܢܲܦ̮ܫܵܐ ܕܒܼܵܥ̇ܝܵܐ ܕܬܸܛܘܿܪ ܚܲܝܹ̈ܐ ܐܵܦ ܠܵܟܼ ܐܵܦ ܠܵܗ̇ ܀ ܐܲܪܡܵܐ ܢܝܼܪܵܗ̇ ܒܨܵܘܪܵܟܼ ܘܲܦܠܘܿܚ ܟܠ ܛܵܒܼ̈ܵܬܼܵܐ : ܝܵܐܹ̇ܐ ܗ̣̄ܘ ܥܲܡܠܵܗ̇ ܕܟܼܠ ܡܵܐ ܕܪܵܗ̇ܛܵܐ ܠܵܐ ܡܸܬܼܚܲܒܲܠ ܀ ܠܵܘ ܠܵܗ̇ ܒܲܠܚܘܿܕܼ ܒܵܥ̇ܝܵܐ ܥܘܼܬܼܪܵܐ ܠܲܡܟܲܢܵܫܘܼ : ܕܓܼܵܘܵܗ̇ ܗ̣̄ܘ ( ܪܲܗܛܵܗ̇ ܐܲܪܦܵܐ ( 3 ) ܚܦܝܼܛܵܐ ܒܫܲܦܝܼܖ̈ܵܬܪܵܐ ܀ ܐܘܿ ܠܹܟܼܝ ܢܲܦ̮ܫܵܐ ܥܨܝܼ ܫܵܘܬܵܦܹܟܼܝ ܢܸܪܗܲܛ ܥܲܡܹܟܼܝ : ܠܵܐ ܬܸܬ̇ܠܝܼܢ ܠܹܗ ܫܸܠܝܵܐ ܕܢܸܛܒܲܥ ܒܲܖ̈ܓܼܝܼܓܼܵܬܼܵܐ ܀ pb. 575 ܥܵܨܹ̇ܐ ܗ̣̄ ܣܵܦ̇ܪܵܐ ܠܛܲܠܝܵܐ ܕܢܹܐܠܲܦ ܡܵܐ ܕܚܵܫܲܚ ܠܹܗ : ܘܟܲܕܼ ܪܵܚܹ̇ܡ ܠܹܗ ܠܵܐ ܡܫܲܡܸܕܼ ܠܹܗ ܕܠܵܐ ܢܸܣܬܲܓܲܦ ܀ ܟܒܼܘܿܫܝ ܬܲܠܡܝܼܕܹܟܼܝ ܕܠܵܐ ܢܸܬܼܡܲܕܲܪ ( 4 ) ܡ̣ܢ ܝܘܼܠܦܵܢܹܟܼܝ : ܕܠܵܐ ܟܲܕܼ ܢܵܦܹ̇ܠ ܡ̣ܢ ܬܲܩܢܘܼܬܼܵܐ ܢܸܣܚܘܿܦ ܐܵܦ ܠܹܟܼܝ ܀ ܠܵܐ ܬܸܬ̇ܠܝܼܢ ܠܹܗ ܢܝܵܚܹ̈ܐ ܠܦܲܓܼܪܵܐ ܕܠܵܐ ܛܵܒܼܝܼܢ ܠܹܗ : ܫܚܘܿܩ ܫܲܥܒܸܕܼܝܼܘܗܝ ܕܲܟܼܡܵܐ ܕܢܸܠܐܸܐ ܫܘܼܦܪܵܐ ܡܵܘܣܸܡ ܀ ܚܘܼܒܵܐ ܗ̣̄ܘ ܗܵܢܵܐ ܕܠܵܐ ܬܲܪܦܹܝܢܵܝܗܝ ܒܲܖ̈ܓܼܝܼܓܼܵܬܼܵܐ : ܥܲܡܠܵܐ ܗܲܒܼܠܹܗ ܕܲܒܼܕܼܘܼܖ̈ܵܫܹܐ ܚܲܝܹ̈ܐ ܢܸܫܟܲܚ ܀ ܡܸܛܠ ܚܘܼܒܹܗ ܪܵܕܹܐ ܣܵܦ̇ܪܵܐ ܠܛܲܠܝܵܐ ܕܢܹܐܠܲܦ : ܘܲܡܢܲܓܸܕܼ ܠܹܗ ܟܲܕܼ ܪܵܚܹ̇ܡ ܠܹܗ ܕܢܸܗܘܸܐ ܚܲܟܿܝܼܡ ܀ ܐܸܢܕܹܝܢ ܚܵܐܹ̇ܣ ܘܲܡܚܲܒܸܒܼ ܠܹܗ ܘܠܵܐ ܡܲܠܸܦ ܠܹܗ : ܥ̇ܒܼܵܕܼܵܐ ܕܣܵܢܹ̇ܐ ܥܵܒܹ̇ܕܼ ܨܹܐܕܼܵܘܗܝ ܟܲܕܼ ܡܲܚܸܒܼ ܠܹܗ ܀ ܒܵܥܹ̇ܐ ܗ̣̄ܘ ܛܲܠܝܵܐ ܕܢܸܠܥܲܣ ܘܢܸܫܬܸܐ ܘܲܕܼܢܸܫܬܿܥܸܐ : ܘܐܸܢ ܝܵܗܹ̇ܒܼ ܠܹܗ ܣܵܦ̇ܪܵܐ ܪܸܓܿܬܹܗ ܬܘܼܟܵܐ ܗܵܘܹ̇ܐ ܀ ܨܵܒܹ̇ܐ ܗ̣̄ܘ ܦܲܓܼܪܵܐ ܕܢܸܩܢܸܐ ܢܝܵܚܹ̈ܐ ܥܲܡ ܒܘܼܣܵܡܹ̈ܐ : ܠܵܐ ܬܸܬܿܠܝܼܢ ܠܹܗ ܪܸܓܬܹܗ ܠܡܸܣܥܲܪ ܕܠܵܐ ܢܹܐܒܲܕܼ ܠܹܗ ܀ ܗܲܒܼܝ ܠܹܗ ܨܵܘܡܵܐ ܘܲܚܣܘܿܠܝ ( 5 ) ܡܸܢܹܗ ܣܲܝܒܵܖ̈ܵܬܼܵܐ : ܕܛܵܒܼ ܡ̣ܢ ܠܲܚܡܵܐ ܟܲܦܢܵܐ ܡܵܘܬܲܪ ܘܲܡܦܲܢܸܩ ܠܹܗ ܀ ܐܘܿ ܠܵܟܼ ܦܲܓܼܪܵܐ ܐܲܪܟܸܿܢ ܐܸܕܼܢܵܟܼ ܨܹܝܕܼ ܣܵܦܲܪܬܼܵܐ : ܘܲܫܡܲܥ ܡܸܢܵܗ̇ ܡܸܠܟܹ̈ܐ ܛܵܒܹ̈ܐ ܘܲܣܥܘܿܪ ܐܸܢܘܿܢ ܀ ܐܲܢ̄ܬܿ ܙܸܠ ܒܲܬܼܪܵܗ̇ ܕܢܲܦ̮ܫܵܐ ܕܪܵܚ̇ܡܵܐ ܫܲܦܝܼܖ̈ܵܬܼܵܐ : pb. 576 ܕܐܸܢ ܬܸܫܡ̱ܥܝܼܗ̇ ܫܘܼܦܪܵܟܼ ܢܸܨܡܲܚ ܒܹܝܬܼ ܡܲܠܲܐܟܹ̈ܐ ܀ ܗܲܠܸܟܼ ܥܲܡܵܗ̇ ܕܲܠܥܸܠ ܪܵܚ̇ܡܵܐ ܠܲܡܦܲܪܵܚܘܼ : ܣܲܩ ܡ̣ܢ ܛܝܼܢܵܐ ܕܗ̤ܝ ܒܲܫܡܲܝܵܐ ܨܵܒܼ̇ܝܵܐ ܕܬܸܥܡܲܪ ܀ ܝܲܩܝܼܪ ܥܲܦܪܵܟܼ ܘܐܸܢ ܬܸܬܸܿܠ ܠܵܗ̇ ܠܢܲܦ̮ܫܵܐ ܐܝܼܕܼܵܟܼ : ܦܫܝܼܩ ܠܵܗ̇ ܕܬܲܣܩܵܟܼ ܡ̣ܢ ܩܸܩ̱ܠܬܵܐ ܠܒܹܝܬܼ ܡܲܠܟܿܘܼܬܼܵܐ ܀ ܣܝܵܢܵܐ ܗ̣̄ܘ ܓܸܢܣܵܟܼ ܘܐܸܢ ܫܵܡ̇ܥܵܐ ܠܵܟܼ ܬܹܐܬܸܐ ܥܲܡܵܟܼ : ܒܟܸܬܵܐ ܣܪܝܼܬܼܵܐ ܡܸܬܼܚܲܒܲܠ ܐܲܢ̄ܬܿ ܐܵܦ ܐܲܢ̄ܬܿ ܐܵܦ ܗ̤ܝ ܀ ܚܘܼܣ ܥܲܠ ܫܘܼܦܪܵܐ ܕܲܡܨܲܠܲܠܬܵܐ ܕܠܵܐ ܢܸܬܼܚܲܒܲܠ : ܘܲܠܐܝܼ ܥܲܡܵܗ̇ ܒܫܲܦܝܼܖ̈ܵܬܼܵܐ ܕܥܲܡܵܗ̇ ܬܲܡܠܸܟܼ ܀ ܐܸܢ ܝܵܗ̇ܒܵܐ ܠܵܟܼ ܨܵܘܡܵܐ ܠܡܸܠܒܲܟܼ ܠܵܐ ܬܸܟܼܪܸܐ ܠܵܟܼ : ܩܲܒܸܿܠ ܘܲܚܕܼܝܼ ܕܪܲܒܿ ܗ̣̄ܘ ܟܠܝܼܠܵܐ ܕܡܸܫܟܲܚ ܐܲܢ̄ܬܿ ܒܹܗ ܀ ܐܸܢ ܓܵܠ̇ܙܵܐ ܠܵܟܼ ܡ̣ܢ ܡܹܐܟܼ̈ܠܵܬܼܵܐ ܠܵܐ ܬܸܬܼܝܲܥܲܢ : ܕܲܠܦܵܬܼܘܿܪܹܗ ܕܡܲܠܟܵܐ ܩܪܵܬܼܵܟܼ ܒܲܢܙܝܼܪܘܼܬܼܵܗ̇ ܀ ܐܸܢ ܫܵܚ̇ܩܵܐ ܠܵܟܼ ܒܫܲܗܪܵܐ ܪܲܒܵܐ ܘܒܲܨ̈ܠܵܘܵܬܼܵܐ : ܐܸܬܿܬܿܥܝܼܪ ܘܲܠܐܝܼ ܕܬܸܗܘܸܐ ܚܲܒܼܪܵܐ ܠܲܫܡܲܝܵܢܹ̈ܐ ܀ ܒܟܼܠܗܘܿܢ ܥܲܡ̈ܠܹܐ ܕܙܲܕܝܼܩܘܼܬܼܵܐ ܗܲܒܼ ܠܵܗ̇ ܐܝܼܕܼܵܟܼ : ܕܟܼܠܗܘܿܢ ܫܘܼܦܖܹ̈ܐ ܖ̈ܘܼܚܵܢܵܝܹܐ ܥܲܡܵܗ̇ ܬܸܫܟܲܚ ܀ ܐܘܿ ܨܸܒܼܝܵܢܵܐ ܕܢܲܦ̮ܫܵܐ ܘܦܲܓܼܪܵܐ ܒܹܗ ܡܸܬܼܦܲܩܕܝܼܢ : ܐܲܢ̄ܬܿ ܫܲܠܝܼܛ ܐܲܢ̄ܬܿ ܥܲܠ ܛܵܒܼ̈ܵܬܼܵܐ ܘܥܲܠ ܒܝܼ̈ܫܵܬܼܵܐ ܀ ܦܲܓܼܪܵܐ ܘܢܲܦ̮ܫܵܐ ܠܵܟܼ ܡܸܫܬܲܡܥܝܼܢ ܒܐܸܣܟܹܡܲܝ̈ܗܘܿܢ : ܐܲܢ̄ܬܿ ܚܘܼܨ ܐܸܢܘܿܢ ܕܲܗܘ̤ܵܘ ܦܵܠ̇ܚܝܼܢ ܫܲܦܝܼܖ̈ܵܬܼܵܐ ܀ ܩܘܼܡ ܨܸܒܼܝܵܢܵܐ ܦܩܘܿܕܼ ܐܲܝܟܼ ܡܲܠܟܵܐ ܠܚܲܝ̈ܠܵܘܵܬܼܵܐ : pb. 577 ܫܵܡܲܥ̇ ܗ̣̄ܘ ܠܵܟܼ ܦܲܓܼܪܵܐ ܘܢܲܦ̮ܫܵܐ ܘܠܵܐ ܥܵܨܹܝܢ ܠܵܟܼ ܀ ܐܸܢ ܐܲܢ̄ܬܿ ܬܸܨܒܸܿܐ ܢܨܲܚܘ ܫܵܘ̈ܬܵܦܹܐ ܒܣܘܼܥܖ̈ܵܢܲܝܗܘܿܢ : ܘܐܸܢ ܐܲܢ̄ܬܿ ܬܲܗܡܸܐ ܫܪܸܟܼ ܠܲܚܒܼܵܠܵܐ ܟ̱ܠܹܗ ܓܘܼܫܡܵܐ ܀ ܐܘܿ ܨܲܝܵܡܵܐ ܨܸܒܼܝܵܢܵܟܼ ܗ̣̄ܘ ܕܲܡܕܲܒܲܪ ܠܵܟܼ : ܪܚܲܡ ܙܵܟܼܘܼܬܼܵܐ ܘܲܒܼܟܼܠ ܥܸܠ̈ܠܵܢ ܡܸܫܟܲܚ ܐܲܢ̄ܬܿ ܠܵܗ̇ ܀ ܥܲܕܼ ܐܝܼܬܼ ܙܲܒܼܢܵܐ ܕܝܵܗܹ̇ܒܼ ܐܝܼܕܼܵܐ ܠܙܲܕܝܼܩܘܼܬܼܵܐ : ܦܠܘܿܚ ܛܵܒܼ̈ܵܬܼܵܐ ܕܢܸܫܬܲܟܼ̈ܚܵܢ ܠܵܟܼ ܐܲܝܟܼ ܣܝܼ̈ܡܵܬܼܵܐ ܀ ܡ̣ܢ ܕܝܼܠܵܟܼ ܗ̣̄ܝ ܕܬܸܪܚܲܡ ܨܵܘܡܵܐ ܘܲܢܙܝܼܪܘܼܬܼܵܐ : ܘܐܸܢܗܸܘ ܕܬܸܨܒܸܿܐ ܩܢܲܝܬܵܗ̇ ܠܟܼܠܵܗ̇ ܐܵܣܘܿܛܘܼܬܼܵܐ ܀ ܦܫܝܼܩ ܠܵܟܼ ܬܹܐܟܼܘܿܠ ܘܲܦܫܝܼܩ ܬܨܘܼܡ ܐܸܢ ܨܵܒܹ̇ܐ ܐܲܢ̄ܬܿ : ܨܒܼܝܼ ܨܲܝܵܡܵܐ ( ܒܥܲܢܘܵܝܘܼܬܼܵܐ ܘܗܵܐ ܒܸܣܡܲܬ̤ ܠܵܟܼ ( 6 )܀ ܦܫܝܼܩ ܗ̣̄ܘ ܟܝܵܢܵܐ ܘܝܵܗܹ̇ܒܼ ܐܝܼܕܼܵܐ ܠܟܼܠ ܫܘܼ̈ܚܠܵܦܝܼܢ : ܘܲܟܼܡܵܐ ܕܬܸܥܨܹܝܘܗܝ ܐܝܼܬܼ ܒܹܗ ܚܲܝܠܵܐ ܠܲܡܩܲܒܵܠܘܼ ܀ ܐܵܦ ܠܲܫܡܲܝܵܐ ܡܸܫܟܲܚ ܕܢܸܣܲܩ ܐܸܢ ܡܸܙܕܲܕܲܩ : ܐܵܦ ܠܲܬܼܗܘܿܡܵܐ ܦܫܝܼܩ ܠܹܗ ܕܢܸܚܘܿܬܼ ܐܸܠܵܐ ܡܲܟܼܫܲܪ ܀ ܟܡܵܐ ܕܬܸܬܼܒ̱ܿܥܵܝܗܝ ܐܝܼܬܼ ܒܹܗ ܕܢܸܦܠܘܿܚ ܫܲܦܝܼܖ̈ܵܬܼܵܐ : ܘܐܸܢ ܐܸܬܼܪܲܦܝܼ ܢܵܡ̣ ܘܐܸܬܿܕܲܡܲܟܼ ܨܹܝܕܼ ܣܲܢ̈ܝܵܬܼܵܐ ܀ ܐܸܢ ܐܲܥܝܼܪܬܵܝܗܝ ܗܵܐ ܥܒܼܝܼܕܼ ܚܲܒܼܪܵܐ ܠܲܫܡܲܝܵܢܹ̈ܐ : ܘܐܸܢ ܬܲܓܲܪ ܠܹܗ ܕܡܸܟܼ ܥܲܠ ܛܝܼܢܵܐ ܘܩܲܕܝܼ ܥܲܦܪܹܗ ܀ ܐܘܿ ܨܲܝܵܡܵܐ ܐܲܥܝܼܪ ܢܲܦ̮ܫܵܟܼ ܙܲܕܝܼܩܵܐܝܼܬܼ : ܕܲܟܼܡܵܐ ܕܬܸܨܒܸܿܐ ܦܵܠܲܚ ܐܲܢ̄ܬܿ ܠܵܗ̇ ܠܙܲܕܝܼܩܘܼܬܼܸܵܐ ܀ pb. 578 ܣܲܓܝܼ ܦܫܝܼܩܵܐ ܙܲܕܝܼܩܘܼܬܼܵܐ ܠܲܕܼܪܵܚܹ̇ܡ ܠܵܗ̇ : ܘܡ̣ܢ ܣܘܼܥܖ̈ܵܢܹܐ ܙܥܘܿܖܹ̈ܐ ܡܠܲܩܸܛ ܘܲܡܟܲܢܸܫ ܠܵܗ̇ ܀ ܩܲܠܝܼܠ ܡܵܘܫܸܛ ܠܲܚܡܵܐ ܠܟܲܦܢܵܐ ܘܲܡܣܲܒܲܥ ܠܹܗ : ܩܲܠܝܼܠ ܣܵܡܹ̇ܟܼ ܠܐܲܝܢܵܐ ܕܲܣܢܝܼܩ ܘܲܡܥܲܕܲܪ ܠܹܗ ܀ ܒܲܙܒܲܢ ܚܵܐܹ̇ܣ ܥܲܠ ܡܸܣܟܹܿܢܵܐ ܘܡܸܙܕܲܕܲܩ ܒܹܗ : ܘܬܼܘܼܒܼ ܟܲܪܝܵܐܠܹܗ ܥܲܠ ܚܵܕܼܘܿܪܵܐ ܘܠܵܐ ܫܵܐܹ̇ܛ ܠܹܗ ܀ ܐܝܼܬܼ ܬܘܼܒܼ ܐܸܡܲܬܝ ܕܐܵܦ ( ܠܲܟܼܪܝܼܗܵܐ ܣܢܝܼܩܵܐ ( 7 ) ܣܵܥܲܪ : ܘܲܒܼܠܵܐ ܡܸܕܸܡ ܫܵܪܹܐ ܪܸܓܿܬܹܗ ܒܝܲܕܼ ܡܵܘܗܲܒܼܬܹܗ ܀ ܩܲܠܝܼܠ ( ܦܵܪܹܫ ܢܵܛܲܪ ( 8 ) ܢܲܦ̮ܫܹܗ ܡ̣ܢ ܡܹܐܟܼ̈ܠܵܬܼܵܐ : ܘܟܲܕܼ ܠܵܐ ܚܵܣܲܪ ܫܵܐܹ̇ܛ ܚܲܡܪܵܐ ܘܠܵܐ ܫܵܬܹ̇ܐ ܠܹܗ ܀ ܢܲܛܲܪ ܢܲܦ̮ܫܹܗ ܡ̣ܢ ܡܵܘ̈ܡܵܬܼܵܐ ( 9 ) ܘܲܦܫܝܼܩ ܗ̣̄ܘ ܠܹܗ : ܥܝܵܕܼܵܐ ܗ̣̄ܘ ܠܵܒܹ̇ܟܼ ܘܲܕܼܠܵܐ ܥܲܡܠܵܐ ܗܘ̤ܵܐ ܫܲܪܝܼܪܵܐ ܀ ܚܵܣܹ̇ܠ ܦܘܼܡܹܗ ܡ̣ܢ ܨܘܿܚ̈ܝܵܬܼܵܐ ܕܲܟܼ̈ܢܵܘܵܬܹܗ : ܘܡܲܡܠܵܐ ܣܲܢܝܵܐ ܠܵܐ ܡܸܫܬܲܡܲܫ ܡ̣ܢ ܣܸܦ̈ܘܵܬܹܗ ܀ ܐܵܣܲܪ ܚܘܼܒܹܗ ܒܲܬܼܪܲܥ ܒܲܝܬܵܗ̇ ܕܐܲܠܵܗܘܼܬܼܵܐ : ܘܟܼܠܝܘܿܡ ܒܵܥܹ̇ܐ ܚܢܵܢܵܐ ܠܐܵܣܝܵܐ ܕܲܢܛܲܦܸܐ ܠܹܗ ܀ ܕܵܚܹ̇ܠ ܣܲܓܿܝܼ ܡ̣ܢ ܣܘܼܓܦܵܢܹ̈ܐ ܖ̈ܘܼܚܵܢܵܝܹܐ : ܘܢܹܐܬܲܪ ܒܵܥܹ̇ܐ ܘܲܒܼܟܲܣ̈ܝܵܬܹܗ ܘܲܒܼ̈ܓܲܠܝܵܬܹܗ ܀ ܚܛܵܗܵܐ ܙܥܘܿܪܵܐ ܠܹܗ ܠܘܿܠܝܼܬܼܵܐ ܗ̣̄ܘ ܐܸܢ ܦܵܓܲܥ̇ ܒܹܗ : ܘܥܵܪܹܩ ܡܸܢܹܗ ܐܲܝܟܼ ܡ̣ܢ ܩܸܢܵܐ ܕܲܚ̈ܘܵܘܵܬܼܵܐ ܀ pb. 579 ܘܟܼܠ ܝܘܼܬܼܪܵܢܵܐ ܙܥܘܿܪܵܐ ܕܡܸܫܟܲܚ ܚܲܛ̣ܦܹܗ ܨܹܐܕܼܵܘܗܝ : ܘܐܲܝܟܼ ܕܲܒܼܡܸܕܸܡ ܪܲܒܵܐ ܚܵܕܹܐ ܟܲܕܼ ܩܵܢܹ̇ܐ ܠܹܗ ܀ ܐܲܝܢܵܐ ܕܪܵܚܹ̇ܡ ܙܲܕܝܼܩܘܼܬܼܵܐ ܗܵܟܲܢ ܝܵܨܹ̇ܦ : ܕܐܵܦ ܠܹܗ ܠܪܸܡܙܵܐ ܕܥܲܝܢܵܐ ܢܸܛܘܿܪ ܡ̣ܢ ܣܘܼܓܦܵܢܹ̈ܐ ܀ ܒܲܙܥܘܿܖ̈ܝܵܬܼܵܐ ܡܟܲܢܸܫ ܥܵܒܹ̇ܕܼ ܙܲܕܝܼܩܘܼܬܼܵܐ ( 10 ): ܥܕܲܡܵܐ ܕܢܸܗܘܸܐ ܛܘܼܪܵܐ ܪܵܡܵܐ ܕܪܵܡ ܡ̣ܢ ܐܲܪܥܵܐ ܀ ܐܵܦ ܕܸܒܿܘܿܪܬܵܐ ܒܩܲܠܝܼܠ ܩܲܠܝܼܠ ܡ̣ܢ ܥܸܩܵܖܹ̈ܐ : ܡܟܲܢܫܵܐ ܘܥܵܒܼ̇ܕܵܐ ܐܵܕܼܫܵܐ ܚܲܠܝܵܐ ܕܲܡܠܸܐ ܬܲܗܪܵܐ ܀ ܠܵܐ ܡܵܐ̇ܢܵܐ ܠܵܗ̇ ܕܐܵܦ ܡ̣ܢ ܟܘܼ̈ܒܹܿܐ ܘܡ̣ܢ ܙܝܼ̈ܙܵܢܹܐ : ܬܸܥܦܸܐ ܘܬܸܣܲܒܼ ܗܵܘ̇ ܡܵܐ ܕܚܵܫܲܚ ܠܲܣܢܝܼܩܘܼܬܼܵܗ̇ ܀ ܟܠ ܝܘܿܡ ܠܵܐ̇ܝܵܐ ܕܟܼܠ ܝܘܿܡ ܬܵܘܣܸܦ ܥܲܠ ܝܘܼܬܼܪܵܢܵܗ̇ : ܘܡ̣ܢ ܢܘܼ̈ܛܦܵܬܼܵܐ ܒܩܲܠܝܼܠ ܩܲܠܝܼܠ ܐܵܣ̇ܢܵܐ ܢܲܦ̮ܫܵܗ̇ ܀ ܠܵܘ ܡ̣ܢ ܓܲܙܵܐ ( 11 ) ܪܲܒܵܐ ܫܵܩ̇ܠܵܐ ܘܡܵܠܝܵܐ ܓܲܙܵܗ̇ : ܐܸܠܵܐ ܒܥܲܡܠܵܐ ܡ̣ܢ ܢܸܬܼܖ̈ܘܿܢܹܐ ܕܟܼܠ ܗܲܒܵܒܼ̈ܝܼܢ ܀ ܝܵܘܡܵܢ ܩܲܠܝܼܠ ܝܵܘܡܵܐ ܐ̄ܚܪܹܢܵܐ ܒܨܝܼܪ ܡ̣ܢ ܩܲܠܝܼܠ : ܘܡܵܐ ܕܟܲܢܸܫܬܹܗ ܗܘ̤ܵܐ ܠܹܗ ܣܲܓܿܝܼ ܒܟܲܫܝܼܪܘܼܬܼܵܗ̇ ܀ ܙܲܕܝܼܩܘܼܬܼܵܐ ܕܕܼܵܡ̇ܝܵܐ ܒܛܲܥܡܵܗ̇ ܠܟܲܟܵܪܝܼܬܼܵܐ : ܒܩܲܠܝܼܠ ܩܲܠܝܼܠ ܟܵܢܹ̇ܫ ܠܵܗ̇ ܐ̄ܢܵܫ ( 12 ) ܡ̣ܢ ܣܘܼܥܖ̈ܵܢܹܐ ܀ ܐܸܠܘܼ ܫܩܲܠܬܼܵܗ̇ ܡܲܐܝܼܢܘܼܬܼܵܐ ܠܕܸܒܿܘܿܪܝܼܬܼܵܐ : ܕܬܸܒܼܣܸܐ ܒܟܼ̈ܘܼܒܹܿܐ ܘܲܕܼܠܵܐ ܬܸܫܟܲܢ ܥܲܠ ܙܝܼ̈ܙܵܢܹܐ ܀ ܘܬܸܬܼܩܲܛܲܥ ܠܵܗ̇ ܥܲܠ ܕܐܝܼܬܼ ܥܲܡܠܵܐ ܒܲܥܒܼܝܼ̈ܕܼܵܬܼܵܗ̇ : pb. 580 ܘܬܲܒܼܣܸܐ ܒܕܸܒܼܫܵܐ ܥܲܠ ܕܲܡܒܲܕܲܪ ܥܲܠ ܖ̈ܵܡܵܬܼܵܐ ܀ ܘܬܸܒܼܥܸܐ ܢܝܵܚܵܐ ܚܠܵܦ ܛܘܼܖ̈ܵܦܹܐ ܕܐܲܬܼܖ̈ܵܘܵܬܼܵܐ : ܠܵܐ ܡܟܲܢܫܵܐ ܗ̄ܘܵܬܼ ܗܵܝ̇ ܚܲܠܝܘܼܬܼܵܐ ܕܲܟܼܢܝܼܫܵܐ ܠܵܗ̇ ܀ ( ܟܲܟܵܪܝܼܬܼܵܐ ܕܡܘܼܬܼܵܐ ܐܝܼܬܹܝܗ̇ ܕܙܲܕܝܼܩܘܼܬܼܵܐ ( 13 ): ܘܐܲܝܢܵܐ ܕܝܵܨܹ̇ܦ ܐܲܝܟܼ ܕܸܒܿܘܿܪܬܵܐ ܡܟܲܢܸܫ ܗ̣̄ܘ ܠܵܗ̇ ܀ ܐܸܢܕܹܝܢ ܡܲܒܼܣܸܐ ܒܲܙܥܘܿܖ̈ܝܵܬܼܵܐ ܟܲܕܼ ܡܸܣܬܲܥܖ̈ܵܢ : ܘܲܠܗܵܝ̇ ܫܵܐܹ̇ܛ ܘܲܒܼܗܵܝ̇ ܡܲܗܸ̇ܠ ܘܲܠܗܵܝ̇ ܫܵܚܹ̇ܡ ܀ ܘܡܵܐ ܕܦܵܓܲܥ̇ ܒܹܗ ܣܢܝܼܩܵܐ ܕܚܵܕܲܪ ܫܲܒܼܩܹܗ ܘܲܥ̣ܒܲܪ : ܘܡ̣ܢ ܡ̇ܢ ܕܲܟܼܪܝܼܗ ܡܲܡܐܸܢ ܥܵܒܲ̇ܪ ܘܠܵܐ ܣܵܥܲܪ ܠܹܗ ܀ ܘܐܸܢ ܣܘܼܥܪܵܢܵܐ ܢܸܥܪܲܨ ܝܵܡܹ̇ܐ ܟܲܕܼ ܠܵܐ ܕܵܚܹ̇ܠ : ܘܲܕܼܠܵܐ ܡܕܲܓܸܠ ܠܵܐ ܚܫܝܼܒܼܵܐ ܠܹܗ ܚܛܝܼܬܼܵܐ ܕܝܼܡ̣ܵܐ ܀ ܘܫܵܪܹܐ ܨܵܘܡܹܗ ܒܟܼܠ ܥܸܠ̈ܠܵܬܼܵܐ ܟܲܕܼ ܡܸܬܼܚܲܟܲܡ : ܘܡܸܛܠ ܖ̈ܵܚܡܵܘܗܝ ܫܵܬܹ̇ܐ ܚܲܡܪܵܐ ܡ̣ܢ ܚܘܼܒܵܐ ܠܲܡ ܀ ܘܲܢܛܘܼܖ̈ܵܬܹܗ ܕܨܵܘܡܵܐ ܚܲܒܸܿܠ̣ ܒܲܦܫܝܼܛܘܼܬܹܗ : ܘܲܕܼܡܸܟܼ ܘܐܸܬܿܬܿܢܝܼܚ ܘܲܕܼܠܵܐ ܚܛܝܼܬܼܵܐ ܗ̣̄ܘ ܐܲܝܟܼ ܕܲܣ̣ܒܲܪ ܠܹܗ ܀ ܘܲܒܼܝܘܼܬܼܪܵܢܵܐ ܙܥܘܿܪܵܐ ܡܲܗܡܸܐ ܘܠܵܐ ܚܵܛܹ̇ܦ ܠܹܗ : ܘܡ̣ܢ ܗܵܘ̇ ܪܲܒܵܐ ܦܣܝܼܩ ܗ̣̄ܘ ܚܘܼܒܹܗ ܘܠܵܐ ܒܵܥܹ̇ܐ ܠܹܗ ܀ ܒܩܲܠܝܼܠ ܩܲܠܝܼܠ ܦܵܫܲܬ̤ ܟ̱ܠܵܗ̇ ܙܲܕܝܼܩܘܼܬܼܵܐ : ܘܠܵܐ ܩܵܢܹ̇ܐ ܠܵܗ̇ ܐܲܝܢܵܐ ܕܡܲܗܡܸܐ ܒܲܥܒܼܝ̈ܕܼܵܬܹܗ ܀ ܠܵܐ ܐܸܬܼܟܲܫܲܪ ܐܲܝܟܼ ܕܸܒܿܘܿܪܬܵܐ ܕܐܲܣܢܲܬ̤ ܢܲܦ̮ܫܵܗ̇ : ܒܲܙܥܘܿܖ̈ܝܵܬܼܵܐ ܘܗܵܐ ܡܸܫܬܲܒܿܚܵܐ ܒܐܵܕܼܫܵܠ ܪܲܒܵܐ ܀ pb. 581 ܙܲܕܝܼܩܘܼܬܼܵܐ ܒܐܲܡܝܼܢܘܼܬܼܵܐ ܐ̄ܢܵܫ ܩܵܢܹ̇ܐ ܠܵܗ̇ : ܘܐܲܝܢܵܐ ܕܡܲܡܐܸܢ ܥܵܪܩܵܐ ܡܸܢܹܗ ܘܠܵܐ ܡܲܕܼܪܸܟܼ ܠܵܗ̇ ܀ ܗܵܐ ܝܵܘ̈ܡܵܬܼܵܐ ܠܙܲܕܝܼܩܘܼܬܼܵܐ ܠܐܝܼ ܨܲܝܵܡܵܐ : ܕܬܸܫܟܲܚ ܬܸܟܼܢܘܿܫ ܗܵܝ̇ ܚܲܠܝܘܼܬܼܵܐ ܕܡܲܠܝܵܐ ܚܲܝܹ̈ܐ ܀ ܣܒܲܪܬܼܵܐ ܕܵܢ̇ܚܵܐ ( 14 ) ܘܚܵܕܹܝܢ ܥܵܡ̈ܠܹܐ ( 15 ) ܒܦܘܼܖ̈ܫܵܢܲܝܗܘܿܢ : ܘܓܲܠܝܘܼܬܼ ܐܲܦܹ̈ܐ ܬܵܒܲܥ̇ ܕܸܢܚܹܗ ܕܝܵܘܡܵܐ ܪܲܒܵܐ ܀ ܪܗܲܛ ܒܹܗ ܒܨܵܘܡܵܐ ܐܲܝܟܼ ܟܲܫܝܼܪܵܐ ܕܒܼܵܥܹ̇ܐ ܚܲܝܵܘ̈ܗܝ : ܕܡܵܐ ܕܲܩܝܵܡܬܵܐ ܡܚܵܘܝܵܐ ܢܲܦ̮ܫܵܗ̇ ܚܕܼܘܿܓܼܵܐ ܬܸܗܘܸܐ ܀ ܨܘܼܡ ܠܹܗ ܠܚܲܬܼܢܵܐ ܕܲܒܼܡܸܫܬܿܘܼܬܹܗ ܬܸܚܕܸܐ ܥܲܡܹܗ : ܕܲܠܨܲܝܵܡܹ̈ܐ ܐܵܬܹ̇ܐ ܢܢܲܨܲܚ ܒܲܟܼܠܝܼܠܲܝ̈ܗܘܿܢ ܀ ܒܝܵܘܡܹܗ ܪܲܒܵܐ ܡܵܐ ܕܡܸܬܼܒܲܥܝܵܐ ܓܲܠܝܘܼܬܼ ܐܲܦܹ̈ܐ : ܐܲܝܟܲܢ ܬܸܚܕܸܐ ܐܸܠܵܐ ܐ̄ܒܼܝܼܠ ܐܲܢ̄ܬܿ ܥܲܡ ܨܲܝܵܡܹ̈ܐ ܀ ܒܗܵܘ̇ ܥܲܕܼܥܹܕܼܵܐ ܕܡܲܦܨܲܚ ܐܲܦܹ̈ܐ ܕܟܼܠ ܕܲܟܼܡܝܼܪܝܼܢ : ܡܘܿܢ ܝܘܼܬܼܪܵܢܵܐ ܡܸܫܟܲܚ ܐܲܢ̄ܬܿ ܒܹܗ ܕܗܵܐ ܦܨܝܼܚ ܐܲܢ̄ܬܿ ܗ̣̄ܘ ܀ ܡܵܐ ܕܡܸܬܼܝܲܗܒܿܝܼܢ ܟܠ ܖ̈ܘܼܟܵܟܹܐ ܠܟܼܠ ܨܲܝܵܡܹ̈ܐ : ܡܘܿܢ ܫܵܩܹ̇ܠ ܐܲܢ̄ܬܿ ܐܸܢ ܡ̣ܢ ܝܵܘܡܵܢ ܒܵܣܘܿܡܵܐ ܐܲܢ̄ܬܿ ܀ ܡܵܐ ܕܲܢܝܵܚܬܵܐ ܐܵܬܼ̇ܝܵܐ ܒܛܲܟܼܣܵܗ̇ ܠܐܲܝܢܵܐ ܕܲܠܐܝܼ : ܐܸܠܵܐ ܠܵܐܹ̇ܝܬܿ ( 16 ) ܐܲܝܟܲܢ ܬܸܬܿܢܝܼܚ ܥܲܡ ܨܲܝܵܡܹ̈ܐ ܀ ܐܸܢܗ̤ܘ ܕܚܲܫܹܗ ܕܝܼܚܝܼܕܼܵܝܵܐ ܠܵܐ ܡܲܚܸܫ ܠܵܟܼ : ܐܲܦܠܵܐ ܒܦܸܨܚܹܗ ܡܢܵܬܼܵܐ ܐܝܼܬܼ ܠܵܟܼ ܕܬܸܬܼܒܲܣܲܡ ܒܹܗ ( 17 )܀ ܝܵܘܡܵܐ ܪܲܒܵܐ ܕܐܵܬܹ̇ܐ ܕܢܲܫܸܐ ܠܟܼܠ ܨܲܝܵܡܹ̈ܐ : pb. 582 ܡܘܿܢ ܡܲܫܸܐ ܠܵܟܼ ܐܸܢܗ̤ܘ ܕܨܵܘܡܵܐ ܠܵܐ ܡܲܠܐܸܐ ܠܵܟܼ ܀ ܡܵܐ ܕܲܣܒܲܪܬܼܵܐ ܝܵܗ̇ܒܵܐ ܐܲܓܼܪܵܐ ܕܲܢܛܘܼܖ̈ܵܬܼܵܐ : ܡܘܿܢ ܬܸܬܸܠ ܠܵܟܼ ܐܸܠܵܐ ܢܛܝܼܪ ܐܲܢ̄ܬܿ ܙܲܕܝܼܩܵܐܝܼܬܼ : ܗܲܒܼ ܠܹܗ ܠܨܵܘܡܵܐ ܥܲܡ̈ܠܹܐ ܘܖ̈ܲܗܛܹܐ ܕܙܲܕܝܼܩܘܼܬܼܵܐ : ܕܬܹܐܙܲܠ ܬܸܫܟܲܚ ܨܹܝܕܼ ܫܘܼܠܵܡܹܗ ܟܠܝܼܠܵܐ ܪܲܒܵܐ ܀ ܟܠܝܼܠܹܗ ܕܨܵܘܡܵܐ ܢܘܼܚܵܡܹܗ ܗ̣̄ܘ ܕܝܼܚܝܼܕܼܵܝܵܐ : ܘܐܸܠܵܐ ܬܨܘܼܡ ܐܵܦ ܠܲܟܼܠܝܼܠܵܐ ܢܘܼܟܼܪܵܝܵܐ ܐܲܢ̄ܬܿ ܀ ܨܵܘܡܵܐ ܘܫܲܗܪܵܐ ܘܲܨ̈ܠܵܘܵܬܼܵܐ ܥܲܡ ܙܸܕܼ̈ܩܵܬܼܵܐ : ܐܲܝܟܼ ܖ̈ܘܼܡܝܵܢܹܐ ܠܚܲܬܼܢܵܐ ܥܵܐ̇ܠܝܼܢ ܡܵܐ ܕܐܸܬܼܢܲܚܲܡ ܀ ܐܵܙܹ̇ܠ ܨܵܘܡܵܐ ܘܐܵܬܼ̇ܝܵܐ ܩܝܵܡܬܹܗ ܕܝܼܚܝܼܕܼܵܝܵܐ : ܡܘܿܢ ܬܲܪܡܸܐ ܠܹܗ ܐܸܠܵܐ ܬܨܘܼܡ ܙܲܕܝܼܩܵܐܝܼܬܼ ܀ ܥܲܕܼ ܐܝܼܬܼ ܨܵܘܡܵܐ ܟܢܘܿܫ ܠܵܟܼ ܡܸܢܹܗ ܟܠ ܖ̈ܘܼܡܝܵܢܝܼܢ : ܕܡܵܐ ܕܚܵܙܹ̇ܐ ܠܵܟܼ ܚܲܬܼܢܵܐ ܒܝܵܘܡܹܗ ܢܸܚܕܸܐ ܠܐܘܼܪܥܵܟܼ ܀ ܐܲܝܟܼ ܕܸܒܿܘܿܪܬܵܐ ܠܲܩܸܛ ܐܵܕܼܫܹ̈ܐ ܡ̣ܢ ܙܸܕܼ̈ܩܵܬܼܵܟܼ : ܕܲܠܡܸܫܬܘܼܬܼܵܐ ܬܵܘܒܸܿܠ ܥܲܡܵܟܼ ܟܲܟܵܪܝܼܬܼܵܐ ܀ ܙܲܕܝܼܩܘܼܬܼܵܐ ܛܲܥܡܵܐ ܗ̣̄ܝ ܚܲܠܝܵܐ ܒܥܹܐܕܼܵܐ ܪܲܒܵܐ : ܬܹܐܙܲܠ ܥܲܡܵܟܼ ܘܐܸܠܵܐ ܚܲܬܼܢܵܐ ܠܵܐ ܚܵܕܹܐ ܒܵܟܼ ܀ ܡܵܐ ܕܨܲܝܵܡܹ̈ܐ ܥܵܐ̇ܠܝܼܢ ܩܘܼܕܼܡܵܘܗܝ ܒܐܸܣܟܹܡܲܝ̈ܗܘܿܢ : ܘܲܛܥܝܼܢ ܟܠܢܵܫ ܫܲܗܪܹܗ ܘܨܵܘܡܹܗ ܘܥܲܢܘܵܝܘܼܬܹܗ ܀ ܡܵܐ ܕܙܸܕܼ̈ܩܵܬܼܵܐ ܒܥܹܐܕܹܗ ܢܵܨ̈ܚܵܢ ܐܲܝܟܼ ܢܲܗܝܼܖܹ̈ܐ : ܐܲܢ̄ܬܿ ܡܘܿܢ ܬܵܘܒܸܿܠ ܐܸܢ ܚܸܫܘܿܟܼ ܐܲܢ̄ܬܿ ܒܲܥܒܼܝܼ̈ܕܼܵܬܼܵܟܼ ܀ ܡܵܐ ܕܲܟܼܪܝܼܟܼܝܼܢ ܥܝܼܖܹ̈ܐ ܠܩܲܒܼܪܹܗ ܒܚܸܘܵܖ̈ܲܝܗܘܿܢ : pb. 583 ܘܬܲܠܡܝܼ̈ܕܼܵܬܼܵܐ ܒܒܸܣܡܵܢܲܝ̈ܗܹܝܢ ܘܲܒܼܥܸܛܖ̈ܲܝܗܹܝܢ ܀ ܒܨܲܦܪܵܐ ܪܲܒܵܐ ܕܢܵܗܖ̈ܵܢ ܐܲܦܹ̈ܐ ܕܟܼܠ ܨܲܝܵܡܹ̈ܐ : ܒܓܲܠܝܘܼܬܼ ܐܲܦܹ̈ܐ ܗ̤ܘܝܼ ܩܲܕܼܡܵܝܵܐ ܕܬܼܵܒܲܥ̇ ܐܲܓܼܪܹܗ ܀ ܪܗܲܛ ܠܲܣܒܲܪܬܼܵܐ ܐܲܝܟܼ ܝܘܿܚܲܢܲܢ ܩܲܠܝܼܠܵܐܝܼܬܼ : ܘܲܚܙܝܼ ܩܝܵܡܬܵܐ ܟܲܕܼ ܠܵܐ ܒܣܝܼܪ ܐܲܢ̄ܬܿ ܡ̣ܢ ܟܹܐܢܘܼܬܼܵܐ ܀ ܠܒܲܫ ܠܲܩܝܵܡܬܵܐ ( 18 ) ܢܲܚܬܵܐ ܕܲܙܩܝܼܪ ܡ̣ܢ ܙܸܕܼ̈ܩܵܬܼܵܐ : ܕܬܸܗܘܸܐ ܫܲܦܝܼܪ ܐܲܝܟܼ ܡܲܠܲܐܟܹ̈ܐ ܒܚܸܘܵܖ̈ܲܝܗܘܿܢ ܀ ܠܐܝܼ ܘܛܲܝܸܒܼ ܠܵܟܼ ܡܵܐܢܹ̈ܐ ܫܒܼܝܼ̈ܚܹܐ ܠܥܹܐܕܼܵܐ ܪܲܒܵܐ : ܨܵܘܡܵܐ ܕܲܟܼܝܵܐ ܘܙܲܕܝܼܩܘܼܬܼܵܐ ܕܡܲܠܝܵܐ ܫܘܼܦܖܹ̈ܐ ܀ ܡ̇ܢ ܝܵܗܹ̇ܒܼ ܠܵܟܼ ܬܸܚܕܸܐ ܒܥܹܐܕܼܵܐ ܪܘܼܚܵܢܵܐܝܼܬܼ : ܐܸܠܵܐ ܠܵܐܹ̇ܝܬܿ ܥܲܡܹܗ ܕܨܵܘܡܵܐ ܦܲܓܼܪܵܢܵܐܝܼܬܼ ܀ ܩܘܼܡ ܐܸܬܼܟܲܫܲܪ ܒܲܨ̈ܠܵܘܵܬܼܵܐ ܘܲܒܼܙܸܕܼ̈ܩܵܬܼܵܐ : ܘܒܲܢܛܘܼܖ̈ܵܬܼܵܐ ܕܬܼܵܒܲܥ̇ ܨܵܘܡܵܐ ܡ̣ܢ ܨܲܝܵܡܹ̈ܐ ܀ ܒܕܲܪܓܹܗ ܟܠܢܵܫ ܢܸܛܘܿܪ ܢܲܦ̮ܫܹܗ ܡ̣ܢ ܣܘܼܓܦܵܢܹ̈ܐ : ܕܨܵܘܡܵܐ ܕܓܼܵܘܵܐ ܗ̣̄ܘ ܟܠܢܵܫ ܢܸܠܐܸܐ ܒܫܲܦܝܼܖ̈ܵܬܼܵܐ ܀ ܢܨܘܼܡ ܪܵܥܝܵܐ ܚܠܵܦ ܡܲܪܥܝܼܬܹܗ ܘܲܚܠܵܦ ܢܲܦ̮ܫܹܗ : ܘܒܲܨ̈ܠܵܘܵܬܼܵܐ ܢܸܛܥܲܢ ܝܘܼܩܪܵܐ ܕܥܵܢ̈ܵܐ ܟ̱ܠܵܗ̇ ܀ ܐܵܦ ܥܲܠܠܵܢܹ̈ܐ ܒܨܵܘܡܵܐ ܢܣܘܼܓܼܘܼܢ ܟܠ ܬܘܼܖ̈ܥܵܬܼܵܐ : ܘܒܲܒܼܛܝܼܠܘܼܬܼܵܐ ܢܸܛܪܘܼܢ ܥܵܢ̈ܵܐ ܡ̣ܢ ܓܲܝܵܣܹ̈ܐ ܀ ܩܝܵܡܵܐ ܢܲܟܼܦܵܐ ܢܸܪܗܲܛ ܒܵܬܲܪ ܩܲܕܝܼܫܘܼܬܼܵܐ : ܒܸܠܥܵܕܹܝܗ̇ ܓܹܝܪ ܢܸܚܙܸܐ ܠܡܵܪܝܵܐ ܐ̄ܢܵܫ ܠܵܐ ܡܸܫܟܲܚ ܀ pb. 584 ܢܨܘܼܡ ܣܵܒܼܵܐ ܕܲܩܦܲܣܼ ܘܲܙܥܲܪ ܟܲܝܠܵܐ ܕܲܫܢܵܘ̈ܗܝ : ܕܲܒܼܫܲܪܟܵܢܵܐ ܕܚܲܝܹ̈ܐ ܕܦܵܫ̣ ܠܹܗ ܠܡܵܪܝܵܐ ܢܸܫܦܲܪ ܀ ܢܨܘܼܡ ܛܲܠܝܵܐ ܕܲܠܛܲܠܝܘܼܬܼܵܐ ܦܐܸܐ ܢܸܨܚܵܢܵܐ : ܘܲܠܡܲܦܘܼܠܬܵܐ ܣܲܓܿܝܼ ܦܫܝܼܩܵܐ ܬܸܚܙܸܐ ܢܲܦ̮ܫܵܗ̇ ܀ ܥܠܲܝ̈ܡܹܐ ܢܨܘܼܡܘܼܢ ܕܲܩܫܸܐ ܚܹܐܦܵܐ ܕܲܥܠܲܝܡܘܼܬܼܵܐ : ܘܐܸܢܗ̤ܘ ܕܨܵܘܡܵܐ ܠܵܐ ܡܲܪܟܸܢ ܠܵܗ̇ ܛܥܵܬ̤ ܝܘܼܬܼܪܵܢܵܗ̇ ܀ ܢܸܫܲܝ̈ ܓܲܒܼܖܹ̈ܐ ܒܨܵܘܡܵܐ ܨܲܒܸܬܼܝ̈ ܠܲܩܢܘܿܡܲܝ̈ܟܹܝܢ : ܘܲܒܼܕܲܟܼܝܘܼܬܼܵܐ ܫܦܲܖ̈ܝ ܠܐܲܠܵܗܵܐ ܘܲܠܓܲܒܼܖ̈ܲܝܟܹܝܢ ܀ ܫܲܦܝܼܪ ܨܵܘܡܵܐ ܠܲܒܼܬܼܘܼ̈ܠܵܬܼܵܐ ܘܠܲܡܟܼܝܼܖ̈ܵܬܼܵܐ : ܕܗ̤ܘ ܝܲܗ̣̄ܒܼ ܠܐܸܣܬܹܝܪ ܫܘܼܦܪܵܐ ܕܬܸܙܟܸܐ ܒܫܲܦܝܼܖ̈ܵܬܼܵܐ ܀ ܐܵܦ ܐܲܪܡܲܠܬܵܐ ܕܩܸܒܼܪܲܬ̤ ܓܲܒܼܪܵܗ̇ ܨܵܘܡܵܐ ܬܸܪܚܲܡ : ܕܗ̤ܘ ܡܩܲܪܸܒܼ ܠܵܗ̇ ܨܹܝܕܼ ܐܲܠܵܗܵܐ ܕܢܸܗܘܸܐ ܓܲܒܼܪܵܗ̇ ܀ ܢܨܘܼܡ ܝܲܬܼܡܵܐ ܕܐܵܘܒܸܿܕܼ ܐܲܒܼܘܼܗܝ ܟܲܕܼ ܡܸܬܼܟܲܫܲܦ : ܠܐܲܒܼܵܐ ܕܝܲܬܼܡܹ̈ܐ ܕܲܢܡܲܠܸܐ ܠܹܗ ܚܲܣܝܼܪܘܼܬܹܗ ܀ ܢܨܘܼܡ ܐܲܟܵܪܵܐ ܡܸܛܠ ܚܲܩܠܹܗ ܘܡܸܛܠ ܢܲܦ̮ܫܹܗ : ܕܬܸܗܘܸܐ ܢܛܝܼܪܵܐ ܥܠܲܠܬܼܵܐ ܘܢܲܦ̮ܫܵܐ ܡ̣ܢ ܢܸܟܼܝܵܢܹ̈ܐ ܀ ܡܥܲܕܲܪ ܨܵܘܡܵܐ ܘܲܠܬܲܓܵܪܵܐ ܕܪܵܕܹܐ ܒܐܘܼܪܚܵܐ : ܕܥܲܡ ܬܹܐܓܼܘܼܪܬܹܗ ܟܠ ܝܘܼܬܼܖ̈ܵܢܹܐ ܕܪܘܼܚܵܐ ܢܸܟܼܢܘܿܫ ܀ ܡܵܘܬܲܪ ܨܵܘܡܵܐ ܘܲܠܥܲܬܝܼܖܹ̈ܐ ܕܲܒܼܙܸܕܼ̈ܩܵܬܼܵܐ : ܢܸܩܢܘܿܢ ܖ̈ܵܚܡܹܐ ܕܲܡܩܲܒܿܠܝܼܢ ܠܗܘܿܢ ܒܲܡܛܲܠܠܲܝ̈ܗܘܿܢ ܀ ܝܵܐܹ̇ܐ ܨܵܘܡܵܐ ܘܲܠܡܸܣܟܹܿܢܵܐ ܕܟܲܦܢܵܐ ܟܲܪܣܹܗ : ܕܗ̤ܘ ܗܵܘ̇ ܟܲܦܢܹܗ ܡ̣ܢ ܨܸܒܼܝܵܢܹܗ ܢܨܘܼܡ ܠܐܲܠܵܗܹܗ ܀ pb. 585 ܢܨܘܼܡܘܼܢ ܣܲܓܿܝܼ ܝܑܼܚܝܼ̈ܕܼܵܝܹܐ ܒܢܲܝ̈ ܡܲܠܟܿܘܼܬܼܵܐ : ܕܲܠܗܘܿܢ ܫܲܦܝܼܪ ܩܹܐܪܣܵܐ ܘܕܲܪܵܐ ܐܵܦ ܢܸܨܚܵܢܵܐ ܀ ܢܨܘܼܡ ܚܲܛܵܝܵܐ ܕܚܵܘܒܿܬܹܗ ܪܲܒܵܐ ܗ̣̄ܝ ܐܵܦ ܡ̣ܢ ܚܲܝܠܹܗ : ܕܲܠܡܵܐ ܢܸܫܟܲܚ ܢܸܦܪܘܿܥ ܩܲܠܝܼܠ ܡ̣ܢ ܐܸܫܛܵܪܹܗ ܀ ܢܨܘܼܡ ܙܲܕܝܼܩܵܐ ܕܢܵܘܣܸܦ ܫܘܼܦܪܵܐ ܠܙܲܕܝܼܩܘܼܬܹܗ : ܕܲܟܼܡܵܐ ܕܢܸܣܲܩ ܐܝܼܬܼ ܗ̣̄ܘ ܕܲܪܓܼܵܐ ܠܪܵܘܡܵܐ ܕܲܠܥܸܠ ܀ ܢܨܘܼܡ ܬܲܝܵܒܼܵܐ ܕܙܲܒܼܢܵܐ ܗ̄ܘ̣ ܕܥܵܨܹ̇ܒܼ ܠܲܡ̈ܡܲܚܲܝܵܐ : ܘܐܸܢܗ̤ܘ ܕܝܵܨܹ̇ܦ ܟܠܗܘܿܢ ܫܘܼܚܢܵܘ̈ܗܝ ܡܸܬܼܚܲܠܡܝܼܢ ܒܹܗ ܀ ܒܗܵܢܵܐ ܨܲܘܡܵܐ ܢܨܘܼܡܘܼܢ ܒܬܼܘܼ̈ܠܹܐ ܐܵܦ ܩܲܕܝܼ̈ܫܹܐ : ܕܒܹܗ ܨܵܐܹ̇ܡ ܗ̄ܘ̣ܵܐ ܒܪܵܗ̇ ܕܲܒܼܬܼܘܼܠܬܵܐ ܡܸܛܠܵܬܲܢ ܀ ܡܙܵܘ̈ܓܹܐ ܢܨܘܼܡܘܼܢ ܘܲܒܼܙܸܕܼ̈ܩܵܬܼܵܐ ܚܕܼܵܕܹ̈ܐ ܢܸܩܢܘܿܢ : ܘܟܲܕܼ ܛܵܒܼ ܕܲܟܼܝܵܐ ܗ̣̄ܝ ܢܝܲܩܪܘܼܢ ܥܲܪܣܵܐ ܕܫܵܘܬܵܦܘܼܬܼܵܐ ܀ ܐܵܦ ܓܲܝܵܪܵܐ ܐܸܢܗ̤ܘ ܕܨܵܐܹ̇ܡ ܠܵܐ ܡܸܣܬܲܓܲܦ : ܕܲܡܩܲܚܲܦ ܠܹܗ ܠܚܲܫܵܐ ܒܨܵܘܡܵܐ ܘܡܲܓܼܗܸܐ ܡܸܢܹܗ ܀ ܠܵܐ ܚܵܣ̇ܪܵܐ ܗ̄ܘ̣ܵܬܼ ܐܸܠܘܼ ܨܵܡܲܬ̤ ܐܵܦ ܙܵܢܝܼܬܼܵܐ : ܕܲܡܨܸܐ ܗ̣̄ܘ ܨܵܘܡܵܐ ܢܫܲܗܸܐ ܠܚܘܼܨܦܵܐ ܕܙܲܠܝܼ̈ܠܵܬܼܵܐ ܀ ܟܠܗܘܿܢ ܬܸܓܼܡܹ̈ܐ ܒܐܸܣܟܹܡܲܝ̈ܗܘܿܢ ܘܲܒܼܕܲܖ̈ܓܲܝܗܘܿܢ : ܒܛܲܟܼܣܹܗ ܟܠ ܐ̄ܢܵܫ ܢܝܲܩܲܪ ܨܵܘܡܵܐ ܡܠܸܐ ܝܘܼܬܼܖ̈ܵܢܹܐ ܀ ܣܲܓܝܼ ܪܚܝܼܡܵܐ ܙܲܕܝܼܩܘܼܬܼܵܐ ܕܡ̣ܢ ܣܲܓܝܼ̈ܐܹܐ : ܘܐܝܼܬܼ ܒܵܗ̇ ܚܲܝܠܵܐ ܕܬܸܣܲܒܼ ܟܠܝܘܿܡ ܟܠ ܫܸܐ̈ܠܵܬܼܵܗ̇ ܀ ܛܘܼ̈ܦܲܝ ܡܸܛܪܵܐ ܚܕܼܵܐ ܚܕܼܵܐ ܡܸܢܗܹܝܢ ܛܘܼ̈ܦܹܐ ܐܸܢܹܝܢ : ܘܡܵܐ ܕܐܸܬܼܟܲܢܲܫ ܗܲܘ̇ܝܵܐ ܪܓܸܠܬܵܐ ܕܠܵܐ ܡܸܬܼܥܲܒܼܪܵܐ ܀ pb. 586 ܡ̣ܢ ܢܘܼܛ̈ܦܵܬܼܵܐ ܣܲܓܝܼ̈ܐܵܬܼܵܐ ܓܪܘܼܦܝܵܐ ܪܲܒܵܐ : ܘܒܲܨ̈ܠܵܘܵܬܼܵܐ ܕܥܲܡܵܐ ܟ̱ܠܹܗ ܨܵܘܡܵܐ ܦܲܐܝܵܐ ܀ ܟܲܠܲܬܼ ܢܘܼܗܪܵܐ ( 19 ) ܒܟܼܠܗܘܿܢ ܝܲܠܕܹܝ̈ܗ ܫܵܐ̇ܠܵܐ ܖ̈ܲܚܡܹܐ : ܕܡ̣ܢ ܟܠ ܦܘܼܡ̈ܝܼܢ ܬܸܣܓܸܐ ܨܠܘܿܬܼܵܐ ܘܗܵܐ ܐܸܫܬܲܡܥܲܬ̤ ܀ ܐܲܝܟܼ ܕܲܠܡܹܐܡܲܪ ܛܘܼ̈ܦܝܼܢ ܡ̣ܢ ܥܲܪܦܸܠܵܐ : ܘܗܵܘ̇ܝܵܐ ܪܓܸܠܬܵܐ ܕܠܵܐ ܡܸܬܼܥܲܒܼܪܵܐ ܡ̣ܢ ܪܲܒܿܘܼܬܼܵܗ̇ ܀ ܒܣܲܓܿܝܼܐܘܼܬܼܵܐ ܕܦܘܼܡܹ̈ܐ ܡܠܝܼ̈ܠܹܐ ܚܕܼܵܐ ܬܸܫܒܿܘܿܚܬܵܐ : ܘܫܵܐ̇ܠܵܐ ܘܢܵܣ̇ܒܵܐ ܘܠܵܐ ܡܸܬܼܟܲܠܝܵܐ ܡ̣ܢ ܕܲܝܵܢܵܐ ܀ ܒܟܼܠ ܨܲܝܵܡ̈ܝܼܢ ܘܲܒܼܟܼܠ ܡܘܼܫ̈ܚܵܢ ܥܵܒܼ̇ܕܵܐ ܨܵܘܡܵܐ : ܘܲܒܼܟܼܠ ܦܘܼܡ̈ܝܼܢ ܩܵܪܝܵܐ ܠܡܵܪܵܗ̇ ܥܲܬܿܝܼܪܵܐܝܼܬܼ ܀ ܠܨܵܘܡܵܐ ܕܟܼܠ ܐ̄ܢܵܫ ܡܟܲܢܫܵܐ ܘܥܵܒܼ̇ܕܵܐ ܨܵܘܡܵܐ ܪܲܒܵܐ : ܕܕܼܵܡܹ̇ܐ ܠܢܲܗܪܵܐ ܗܵܘ̇ ܕܐܸܬܼܟܲܢܲܫ ܡ̣ܢ ܢܘܼܛ̈ܦܵܬܼܵܐ ܀ ܬܵܘ ܨܲܝܵܡܹ̈ܐ ܟܲܢܸܫܘ ܘܲܚܠܘܿܛܘ ܦܘܼܖ̈ܫܵܢܲܝܟܿܘܿܢ : ܕܨܵܘܡܵܐ ܪܲܒܵܐ ܢܸܗܘܸܐ ܒܟܸܢܫܵܗ̇ ܕܒܲܪ̄ܬܼ ܢܲܗܝܼܖܹ̈ܐ ܀ ܫܘܼܦܪܵܗ̇ ܕܟܲܠܬܼܵܐ ܨܵܘܡܵܐ ܗ̣̄ܘ ܙܲܗܝܵܐ ܕܡ̣ܢ ܣܲܓܿܝܼ̈ܐܹܐ : ܘܨܸܒܼܬܵܗ̇ ܘܫܲܗܪܵܗ̇ ܘܲܨ̈ܠܵܘܵܬܼܵܗ̇ ܐܲܝܟܼ ܚܸܫ̈ܠܵܬܼܵܐ ܀ ܢܲܦ̮ܫܵܗ̇ ܢܵܛ̇ܪܵܐ ܡ̣ܢ ܡܹܐܟܼܘܼܠܬܵܐ ܒܬܼܘܼܠܲܬܼ ܢܘܼܗܪܵܐ : ܕܲܒܼܫܘܼܠܵܡܹܗ ܕܨܵܘܡܵܐ ܠܚܲܬܼܢܵܐ ܪܓܼܝܼܓܼܵܐ ܕܬܹܐܟܼܘܼܠ ܀ ܛܥܘܼܡܹ̈ܐ ܟܠܗܘܿܢ ܫܝܼܛܝܼܢ ܘܲܒܼܣܹܝܢ ܘܲܒܼܣܝܼܪܝܼܢ ܠܵܗ̇ : ܘܐܸܠܵܐ ܐ̄ܟܲܠܬܹܗ ܠܵܐ ܐܸܬܼܪܵܘܚܲܬ̤ ܒܲܪ̄ܬܼ ܐܝܼܡܵܡܵܐ ܀ ܥܲܠ ܗܵܝ̇ ܨܵܝ̇ܡܵܐ ܘܚܵܣ̇ܠܵܐ ܢܲܦ̮ܫܵܗ̇ ܒܲܪ̄ܬܼ ܦܘܼܢܵܩܹ̈ܐ : pb. 587 ܕܡܵܐ ܕܐܵܟܼ̇ܠܵܐ ܠܹܗ ܬܸܗܘܸܐ ܢܛܝܼܪܵܐ ܡ̣ܢ ܠܲܥܒܘܼܬܼܵܐ ܀ ܒܨܵܘܡܵܐ ܟܲܠܬܼܵܐ ܠܚܲܬܼܢܵܐ ܪܓܼܝܼܓܼܵܐ ܠܲܡܢܲܬܵܫܘܼ : ܘܗܵܐ ܡܙܲܡܢܝܼܢ ܠܵܗ̇ ܥܲܡܡܹ̈ܐ ܘܥܵܠܡܹ̈ܐ ܕܬܼܵܘܟܸܠ ܐܸܢܘܿܢ ܀ ܨܵܝ̇ܡܵܐ ܒܚܘܼܒܹܗ ܘܥܲܠ ܕܲܪܓܼܝܼܓܼܵܐ ܕܡܸܢܹܗ ܬܹܐܟܼܘܿܠ : ܛܥܵܬܹܗ ܠܠܲܚܡܵܐ ܒܪܸܓܿܬܹܗ ܕܚܲܬܼܢܵܐ ܕܝܲܐܝܼܒܼܵܐ ܠܹܗ ܀ ܐܲܝܟܵܐ ܚܙܸܐ ܠܟܼܘܿܢ ܟܲܠܬܼܵܐ ܕܐܲܟܼ̇ܠܵܐ ܠܚܲܬܼܢܵܐ ܡܸܡܬܼܘܿܡ : ܐܵܘ ܠܲܒܼܬܼܘܼܠܬܵܐ ܕܣܝܼܡ ܠܵܗ̇ ܡܟܼܝܼܪܵܗ̇ ܥܲܠ ܦܵܬܼܘܿܪܵܐ ܀ ܪܸܓܲܬ̤ ܪܸܚܡܲܬ̤ ܨܵܡܲܬ̤ ܟܸܦܢܲܬ̤ ܩܸܪܒܲܬ̤ ܐܸܟܼܠܲܬ̤ : ܒܸܣܡܲܬ̤ ܫܸܡܢܲܬ̤ ܥܸܠܲܬ̤ ܝܸܪܬܲܬ̤ ܓܲܙܹܗ ܕܐܲܒܼܵܐ ܀ ܒܨܵܘܡܵܐ ܚܙܵܬܹܗ ܟܲܕܼ ܡܸܬܼܟܲܬܲܫ ܥܲܡ ܐܲܪܟܿܘܿܢܵܐ : ܨܵܡܲܬ̤ ܥܲܡܹܗ ܘܕܲܗܘ̤ܵܐ ܕܸܒܼܚܵܐ ܩܨܵܬܹܗ ܠܲܒܼ̈ܢܹܝܗ̇ ܀ ܪܲܓܼܬܹܗ ܒܕܲܒܼܪܵܐ ܥܲܠ ܕܲܚܠܵܦܹܝܗ̇ ܡܸܬܼܟܲܬܲܫ ܗ̄ܘ̣ܵܐ : ܘܗܵܐ ܡܸܬܼܟܲܫܦܵܐ ( 20 ) ܕܬܹܐܟܼܘܿܠ ܬܸܣܒܲܥ ܡ̣ܢ ܫܲܦܝܼܪܵܐ ܀ ܒܲܣܝܼܡ ܨܵܘܡܵܐ ܠܥܹܕܬܵܐ ܡܟܼܝܼܪܬܹܗ ܕܝܼܚܝܼܕܼܵܝܵܐ : ܘܲܒܼܫܘܼܠܵܡܹܗ ܚܵܙ̇ܝܵܐ ܠܚܲܬܼܢܵܐ ܒܫܘܼܚܵܐ ܪܲܒܵܐ ܀ ܗܵܐ ܨܲܝܵܡܹ̈ܐ ܠܥܹܐܕܼܵܟܼ ܚܵܝ̇ܪܝܼܢ ܒܲܪ ܐܲܠܵܗܵܐ : ܕܬܲܝܬܸܐ ܫܲܝܢܵܟܼ ܡ̣ܢ ܒܹܝܬܼ ܓܲܙܵܟܼ ܠܐܲܪܒܲܥܦܸܢ̈ܝܵܢ ܀ ܩܲܒܸܿܠ ܨܵܘܡܲܢ ܘܲܥܒܸܕܼ ܫܲܝܢܵܟܼ ܥܲܠ ܐܲܖ̈ܥܵܬܲܢ : ܫܘܼܒܼܚܵܐ ܠܖ̈ܲܚܡܹܐ ܕܫܲܠܚܘܼܟܼ ܠܐܲܪܥܵܐ ܕܬܸܫܬܲܝܲܢ ܒܵܟܼ ܀ ܦܹܐܖܹ̈ܐ ܚܠܲܝ̈ܵܐ ܕܨܵܘܡܵܐ ܩܸܛ̇ܦܹܬܼ ܡ̣ܢ ܝܘܼܠܦܵܢܵܐ : ܡܵܪܵܗ̇ ܕܲܥܕܹܢ ܩܲܒܸܿܠ ܩܘܼܪܒܵܢܝ ܥܲܠ ܦܵܬܼܘܿܪܵܟܼ ܀ ܐܵܕܼܫܹ̈ܐ ܦܖ̈ܝܼܫܹܐ ܕܥܲܢܘܵܝܘܼܬܼܵܐ ܐ̄ܬ̣ܼܵܘ ܠܝܼܕܲܥܬܼܵܐ : ܘܗܵܐ ܡܦܲܠܓܼܵܐ ܠܗܘܿܢ ܥܲܠ ܩܲܖ̈ܝܼܒܹܝܗ̇ ܒܵܟܼ ܢܸܣܬܲܕܪܘܼܢ ܀ ܨܵܘܡܵܐ ܒܚܘܼܒܹܗ ܫ̣ܒܼܵܐ ܠܬܲܪܥܝܼܬܼܵܐ ܕܲܬܼܡܲܠܸܠ ܒܹܗ : ܠܫܘܼܒܼܚܵܟܼ ܝܼܫܘܿܥ ܟܠܗܹܝܢ ܡܸܠܲܝ̈ ܟܲܕܼ ܣ̇ܵܓܹܕܼ ܐ̄ܢܵܐ ܀ ܙܲܒܼܢܵܐ ܬܲܒܼܥܲܢܝ ܐܹܡܲܠܸܠ ܒܹܗ ܙܲܕܝܼܩܵܐܝܼܬܼ : ܬܸܗܘܸܐ ܡܸܠܲܬܼܝ ܥܸܛܪܵܐ ܚܲܠܝܵܐ ܒܹܝܬܼ ܚܘܼܣܵܝܵܐ ܀ ܡܸܛܠ ܨܵܘܡܵܐ ܕܐܝܼܬܼܵܘܗܝ ܫܘܼܦܪܵܐ ܕܙܲܕܝܼܩܘܼܬܼܵܐ : ܙܵܥ̣ ܠܸܫܵܢܵܐ ܒܵܟܼ ܢܸܬܼܗܲܦܲܟܼ ܥܲܠ ܬܸܫܒܿܘܿܚܬܵܟܼ ܀ ܗܲܒܼܘ ܠܝܼ ܨܵܘܬܵܐ ܖ̈ܵܚܡܲܝ ܚܲܝܹ̈ܐ ܕܲܩܢܘܿܡܲܝ̈ܗܘܿܢ : ܕܲܩܕܼܵܡܲܝܟܿܘܿܢ ܐܲܥܸܠ ܫܲܪܒܵܐ ܕܟܼܠܹܗ ܚܲܝܹ̈ܐ ܗ̣̄ܘ ܀ ܣܲܓܿܝܼ ܒܛܸܠܢܲܢ ܡ̣ܢ ܝܘܼܬܼܖ̈ܵܢܹܐ ܖ̈ܘܼܚܵܢܵܝܹܐ : ܢܸܪܗܲܛ ܗܵܫܵܐ ܕܠܵܐ ܬܲܕܼܪܸܟܼ ܠܲܢ ܡܸܣܟܹܿܢܘܼܬܼܵܐ ܀ ܣܲܓܿܝܼ ܕܡܸܟܼܢܲܢ ܡ̣ܢ ܛܲܒܼ̈ܵܬܼܵܐ ܕܠܵܐ ܢܸܣܬܲܥܖ̈ܵܢ : ܢܸܬܿܬܿܥܝܼܪ ܗܵܫܵܐ ܘܢܸܦ̮ܬܼܲܚ ܬܲܪܥܵܐ ܠܫܲܦܝܼܖ̈ܵܬܼܵܐ ܀ pb. 572 ܣܲܓܝܼ ܚܒܲܨܢܲܢ ܥܲܠ ܡܹܐܟܼ̈ܠܵܬܼܵܐ ܝܲܬܿܝܼܪܵܬܼܵܐ : ܢܨܘܼܡ ܝܵܘܡܵܢ ܕܠܵܐ ܢܸܛܒܲܥ ܠܹܗ ܒܙܸܒܼܠܵܐ ܗܵܘܢܲܢ ܀ ܣܲܓܝܼ ܪܗܸܛܢܲܢ ܥܲܡܹܗ ܕܦܲܓܼܪܵܐ ܒܣܲܝܒܵܖ̈ܵܬܼܵܐ : ܢܸܒܼܥܸܐ ܗܵܫܵܐ ܚܲܝܹ̈ܐ ܕܢܲܦ̮ܫܵܐ ܕܢܸܩܢܸܐ ܐܸܢܘܿܢ ܀ ܣܲܓܿܝܼ ܪܚܸܡܢܲܢ ܦܲܓܼܖ̈ܵܢܝܵܬܼܵܐ ܠܲܡܟܲܢܵܫܘܼ : ܒܖ̈ܘܼܚܵܢܝܵܬܼܵܐ ܢܸܠܐܸܐ ܩܲܠܝܼܠ ܕܲܡ ܡܸܫܬܲܟܼ̈ܚܵܢ ܀ ܣܲܓܿܝܼ ܒܣܸܡܢܲܢ ܡ̣ܢ ܡܹܐܟܼܘܼܠܬܵܐ ܕܟܼܠܵܗ̇ ܙܸܒܼܠܵܐ ܗ̣̄ܝ : ܢܸܠܐܸܐ ܗܵܫܵܐ ܒܨܵܘܡܵܐ ܩܲܠܝܼܠ ܠܵܐ ܢܹܐܩܲܪ ܠܲܢ ܀ ܗܵܐ ܡܹܐܟܼ̈ܠܵܬܼܵܐ ܘܲܛ̈ܥܵܡܵܬܼܵܐ ܫܪܸܟܼ ܠܲܚܒܼܵܠܵܐ : ܠܡܘܿܢ ܡܸܬܼܖ̈ܲܗܛܵܢ ܟܲܫܝܼܪܵܐܝܼܬܼ ܟܲܕܼ ܠܲܝܬܿ ܐܸܢܹܝܢ ܀ ܟ̱ܠܹܗ ܪܲܗܛܲܢ ܟܲܪܣܵܐ ܫܩܲܠܬܹܗ ܘܐܸܬܼܚܲܒܲܠ ܒܵܗ̇ : ܫܝܘܿܠ ܗ̣̄ܝ ܕܣܵܪܚܵܐ ܟܠ ܓܘܼ̈ܥܠܵܢܝܼܢ ܕܡܸܬܼܝܲܗܒܿܝܼܢ ܠܵܗ̇ ܀ ܟ̱ܠܵܗ̇ ܫܲܢ̄ܬܵܐ ܠܦܲܓܼܪܵܐ ܝܲܗ̣̄ܢܵܝܗܝ ܟ̱ܠܹܗ ܥܲܡܠܲܢ : ܢܸܬܸܿܠ ܗܵܫܵܐ ܠܢܲܦ̮ܫܵܐ ܡܸܕܸܡ ܬܸܬܼܒܲܝܐܵܐ ܒܹܗ ܀ ܛܥܘܼܡܹ̈ܐ ܕܦܲܓܼܪܵܐ ܪܒܲܚܘ ܘܐܸܬܼܚܲܒܲܠܘ ܘܲܗܘ̤ܵܘ ܙܸܒܼܠܵܐ : ܢܸܛܥܲܡ ܗܵܫܵܐ ܠܨܵܘܡܵܐ ܕܡܸܡܬܼܘܿܡ ܠܵܐ ܡܸܬܼܚܲܒܲܠ ܀ ܐܸܢ ܫܵܘܬܵܦܵܐ ܗ̣̄ܘ ܦܲܓܼܪܵܐ ܠܢܲܦ̮ܫܵܐ ( 2 ) ܠܡܘܿܢ ܥܵܠܹܿܒܼ ܠܵܗ̇ : ܘܟܼܠܹܗ ܪܲܗܛܵܐ ܕܟܲܫܝܼܪܘܼܬܼܵܐ ܗ̤ܘ ܫܵܩܹ̇ܠ ܠܹܗ ܀ ܠܒܼܘܼܫܵܐ ܕܫܲܚܝܼܢ ܠܲܚܡܵܐ ܕܫܲܦܝܼܪ ܘܚܲܡܪܵܐ ܕܒܲܣܝܼܡ : ܒܸܣܪܵܐ ܘܡܸܫܚܵܐ ܘܲܛ̈ܥܵܡܵܬܼܵܐ ܝܲܬܝܼܖ̈ܵܬܼܵܐ ܀ pb. 573 ܐܘܿ ܨܸܒܼܝܵܢܵܐ ܕܒܲܝܢܵܬܼ ܦܲܓܼܪܵܐ ܠܢܲܦ̮ܫܵܐ ܩܵܐܹ̇ܡ : ܩܘܼܡ ܚܵܘܵܐ ܠܲܢ ܕܲܡܦܲܠܸܓܼ ܐܲܢ̄ܬܿ ܒܲܬܼܪܝܼܨܘܼܬܼܵܐ ܀ ܬܪܹܝܢ ܫܵܘ̈ܬܵܦܹܐ ܬܵܒܼܥ̇ܝܼܢ ܡܸܢܵܟܼ ܣܘܼܢܩܵܢܲܝ̈ܗܘܿܢ : ܦܲܠܸܓܼ ܡܵܕܹܝܢ ܒܲܬܼܪܝܼܨܘܼܬܼܵܐ ܐܸܢ ܟܹܐܢܵܐ ܐܲܢ̄ܬܿ ܀ ܟ̱ܠܵܗ̇ ܠܹܐܘܬܼܵܐ ܝܲܗ̄ܒܼܬܵܗ̇ ܠܦܲܓܼܪܵܐ ܒܣܲܝܒܵܖ̈ܵܬܹܗ : ܘܦܵܫܲܬ̤ ܢܲܦ̮ܫܵܐ ܘܠܲܝܬܿ ܠܵܗ̇ ܡܢܵܬܼܵܗ̇ ܒܹܝܬܼ ܦܘܼ̈ܠܵܓܹܐ ܀ ܠܦܲܓܼܪܵܐ ܐܲܣܓܲܝܬܿ ܟܠ ܫܵܖ̈ܘܵܬܼܵܐ ܟܠ ܦܘܼܢܵܩܹ̈ܐ : ܟܠ ܦܲܛ̈ܒܼܵܓܹܐ ܟܠ ܡܹܐܟܼ̈ܠܵܬܼܵܐ ܖܹ̈ܫܵܝܵܬܼܵܐ ܀ ܒܣܵܡܹ̈ܐ ܦܨܝܼܚܹ̈ܐ ܢܝܵܚܹ̈ܐ ܐ̄ܡܝܼ̈ܢܹܐ ܫܲܢ̄ܬܵܐ ܟ̱ܠܵܗ̇ : ܘܢܲܦ̮ܫܵܐ ܣܚܝܼܦܵܐ ܘܟܲܕܼ ܒܲܪ̄ܬܼ ܙܵܘܓܵܐ ܗ̣̄ܝ ܠܵܐ ܡܸܬܼܚܲܫܒܵܐ ܀ ܐܘܿ ܡܦܲܠܓܼܵܢܵܐ ܕܐܲܣ̣ܓܝܼ ܠܦܲܓܼܪܵܐ ܡܘܿܢ ܥܵܒܹ̇ܕܼ ܐܲܢ̄ܬܿ : ܗܲܒܼ ܠܵܗ̇ ܠܢܲܦ̮ܫܵܐ ܡܢܵܬܼܵܗ̇ ܕܝܼܠܵܗ̇ ܕܐܵܦ ܗ̤ܝ ܬܸܚܸܐ ܀ ܟ̱ܠܵܗ̇ ܫܲܢ̄ܬܵܐ ܛܠܲܡܬܵܗ̇ ܘܒܸܛܠܲܬ̤ ܡ̣ܢ ܝܘܼܬܼܖ̈ܵܢܹܐ : ܨܵܕܵܟܼ ܨܵܘܡܵܐ ܗܲܒܼ ܠܵܗ̇ ܠܢܲܦ̮ܫܵܐ ܣܲܝܒܵܖ̈ܵܬܼܵܗ̇ ܀ ܐܵܦ ܗܵܫܵܐ ܓܹܝܪ ܕܝܲܪܚܵܐ ܗ̣̄ܘ ܕܲܓܼܠܝܼܣ ܡ̣ܢ ܥܲܠ̈ܠܵܬܼܵܐ : ܠܐܝܼ ܥܲܡ ܢܲܦ̮ܫܵܐ ܕܐܝܼܬܼ ܠܵܗ̇ ܥ̇ܒܼܵܕܼܵܐ ܕܠܵܐ ܡܸܬܼܚܲܒܲܠ ܀ ܒܗܵܢܵܐ ܙܲܒܼܢܵܐ ܕܠܵܐ ܥܵܨܘܿܖܹ̈ܐ ܘܠܵܐ ܚܵܨ̈ܘܿܕܹܐ : ܣܡܘܿܟܼܝܼܗ̇ ܠܵܐ̇ܝܵܐ ܒܨܵܘܡܵܐ ܕܡܲܥܬܲܪ ܠܲܕܼܠܵܐܹ̇ܐ ܒܹܗ ܀ ܝܵܘܡܵܢ ܕܲܥܣܸܩ ܙܲܒܼܢܵܐ ܠܥܲܡ̈ܠܹܐ ܦܲܓܼܖ̈ܵܢܵܝܹܐ : ܢܩܝܼܡܝܼܗ̇ ܠܢܲܦ̮ܫܵܐ ܥܲܠ ܛܵܒܼ̈ܵܬܼܵܐ ܕܬܸܣܥܘܿܪ ܐܸܢܘܿܢ ܀ ܝܵܘܡܵܢ ܕܲܫܠܹܝܢ ܟܠ ܐܲܟܵܖܹ̈ܐ ܡ̣ܢ ܦܘܼܠܚܵܢܵܐ ܩܘܼܡܘ ܬܲܝܵܒܹ̈ܐ ܟܢܘܼܫܘ ܥܲܠ̈ܠܵܬܼܵܐ ܕܙܲܕܝܼܩܘܼܬܼܵܐ ܀ pb. 574 ܬܵܐ ܨܸܒܼܝܵܢܵܐ ܦܲܠܸܓܼ ܘܐܲܫܘܵܐ ܠܲܬܼܪܹܝܢ ܐܲܚ̈ܝܼܢ : ܘܐܲܝܟܼ ܕܲܠܦܲܓܼܪܵܐ ܗܲܒܼ ܠܵܗ̇ ܠܢܲܦ̮ܫܵܐ ܡܵܐ ܕܚܵܫܲܚ ܠܵܗ̇ ܀ ܒܩܲܝܛܵܐ ܬܖ̈ܲܝܗܘܿܢ ܪܲܗܛܘܼܗ̇ ܠܚܲܩܠܵܐ ܟܲܫܝܼܪܵܐܝܼܬܼ : ܣܝܼܡ ܠܵܗ̇ ܠܢܲܦ̮ܫܵܐ ܡܢܵܬܼܵܗ̇ ܕܬܸܣܲܒܼ ܡ̣ܢ ܥܲܠ̈ܠܵܬܼܵܐ ܀ ܡܢܵܬܼܵܐ ܕܢܲܦ̮ܫܵܐ ܗܲܒܼ ܠܲܣܢܝܼ̈ܩܹܐ ܘܲܠܚܵܕܼܘܿܖܹ̈ܐ : ܘܬܲܪܣܵܐ ܠܟܲܦܢܹ̈ܐ ܕܬܸܗܘܸܐ ܬܪܝܼܨ ܐܲܢ̄ܬܿ ܡܵܐ ܕܲܡܦܲܠܸܓܼ ܀ ܠܵܐ ܫܲܦܝܼܪܵܐ ܕܦܸܠܚܲܬ̤ ܢܲܦ̮ܫܵܐ ܥܲܡ ܫܲܘܬܵܦܵܗ̇ : ܕܬܸܗܘܸܐ ܛܠܝܼܡܬܵܐ ܡ̣ܢ ܐܵܠ̈ܨܵܬܼܵܐ ܕܡܸܬܼܒܲܥ̈ܝܵܢ ܠܵܗ̇ ܀ ܠܥܲܖ̈ܛܸܠܵܝܹܐ ܨܵܒܼ̇ܝܵܐ ܕܬܲܠܒܸܫ ܫܲܡܠܵܐ ܥܲܡܵܗ̇ : ܡ̣ܢ ܢܲܦ̈ܩܵܬܹܗ ܕܦܲܓܼܪܵܐ ܚܲܣܸܟܼ ܘܐܲܪܦܵܐ ܕܬܸܣܥܘܿܪ ܀ ܪܵܓܵܐ ܢܲܦ̮ܫܵܐ ܕܢܸܚܣܘܿܟܼ ܦܲܓܼܪܵܐ ܡ̣ܢ ܡܹܐܟܼ̈ܠܵܬܹܗ : ܘܡ̣ܢ ܡܵܙܘܿܢܹܗ ܬܬܲܪܣܹܐ ܒܨܵܘܡܹܗ ܠܟܼܠ ܕܲܣܢܝܼܩܝܼܢ ܀ ܐܘܿ ܠܵܟܼ ܦܲܓܼܪܵܐ ܐܲܪܟܸܢ ܟܲܬܼܦܵܟܼ ܘܲܦܠܘܿܚ ܥܲܡܵܗ̇ : ܕܢܲܦ̮ܫܵܐ ܕܒܼܵܥ̇ܝܵܐ ܕܬܸܛܘܿܪ ܚܲܝܹ̈ܐ ܐܵܦ ܠܵܟܼ ܐܵܦ ܠܵܗ̇ ܀ ܐܲܪܡܵܐ ܢܝܼܪܵܗ̇ ܒܨܵܘܪܵܟܼ ܘܲܦܠܘܿܚ ܟܠ ܛܵܒܼ̈ܵܬܼܵܐ : ܝܵܐܹ̇ܐ ܗ̣̄ܘ ܥܲܡܠܵܗ̇ ܕܟܼܠ ܡܵܐ ܕܪܵܗ̇ܛܵܐ ܠܵܐ ܡܸܬܼܚܲܒܲܠ ܀ ܠܵܘ ܠܵܗ̇ ܒܲܠܚܘܿܕܼ ܒܵܥ̇ܝܵܐ ܥܘܼܬܼܪܵܐ ܠܲܡܟܲܢܵܫܘܼ : ܕܓܼܵܘܵܗ̇ ܗ̣̄ܘ ( ܪܲܗܛܵܗ̇ ܐܲܪܦܵܐ ( 3 ) ܚܦܝܼܛܵܐ ܒܫܲܦܝܼܖ̈ܵܬܪܵܐ ܀ ܐܘܿ ܠܹܟܼܝ ܢܲܦ̮ܫܵܐ ܥܨܝܼ ܫܵܘܬܵܦܹܟܼܝ ܢܸܪܗܲܛ ܥܲܡܹܟܼܝ : ܠܵܐ ܬܸܬ̇ܠܝܼܢ ܠܹܗ ܫܸܠܝܵܐ ܕܢܸܛܒܲܥ ܒܲܖ̈ܓܼܝܼܓܼܵܬܼܵܐ ܀ pb. 575 ܥܵܨܹ̇ܐ ܗ̣̄ ܣܵܦ̇ܪܵܐ ܠܛܲܠܝܵܐ ܕܢܹܐܠܲܦ ܡܵܐ ܕܚܵܫܲܚ ܠܹܗ : ܘܟܲܕܼ ܪܵܚܹ̇ܡ ܠܹܗ ܠܵܐ ܡܫܲܡܸܕܼ ܠܹܗ ܕܠܵܐ ܢܸܣܬܲܓܲܦ ܀ ܟܒܼܘܿܫܝ ܬܲܠܡܝܼܕܹܟܼܝ ܕܠܵܐ ܢܸܬܼܡܲܕܲܪ ( 4 ) ܡ̣ܢ ܝܘܼܠܦܵܢܹܟܼܝ : ܕܠܵܐ ܟܲܕܼ ܢܵܦܹ̇ܠ ܡ̣ܢ ܬܲܩܢܘܼܬܼܵܐ ܢܸܣܚܘܿܦ ܐܵܦ ܠܹܟܼܝ ܀ ܠܵܐ ܬܸܬ̇ܠܝܼܢ ܠܹܗ ܢܝܵܚܹ̈ܐ ܠܦܲܓܼܪܵܐ ܕܠܵܐ ܛܵܒܼܝܼܢ ܠܹܗ : ܫܚܘܿܩ ܫܲܥܒܸܕܼܝܼܘܗܝ ܕܲܟܼܡܵܐ ܕܢܸܠܐܸܐ ܫܘܼܦܪܵܐ ܡܵܘܣܸܡ ܀ ܚܘܼܒܵܐ ܗ̣̄ܘ ܗܵܢܵܐ ܕܠܵܐ ܬܲܪܦܹܝܢܵܝܗܝ ܒܲܖ̈ܓܼܝܼܓܼܵܬܼܵܐ : ܥܲܡܠܵܐ ܗܲܒܼܠܹܗ ܕܲܒܼܕܼܘܼܖ̈ܵܫܹܐ ܚܲܝܹ̈ܐ ܢܸܫܟܲܚ ܀ ܡܸܛܠ ܚܘܼܒܹܗ ܪܵܕܹܐ ܣܵܦ̇ܪܵܐ ܠܛܲܠܝܵܐ ܕܢܹܐܠܲܦ : ܘܲܡܢܲܓܸܕܼ ܠܹܗ ܟܲܕܼ ܪܵܚܹ̇ܡ ܠܹܗ ܕܢܸܗܘܸܐ ܚܲܟܿܝܼܡ ܀ ܐܸܢܕܹܝܢ ܚܵܐܹ̇ܣ ܘܲܡܚܲܒܸܒܼ ܠܹܗ ܘܠܵܐ ܡܲܠܸܦ ܠܹܗ : ܥ̇ܒܼܵܕܼܵܐ ܕܣܵܢܹ̇ܐ ܥܵܒܹ̇ܕܼ ܨܹܐܕܼܵܘܗܝ ܟܲܕܼ ܡܲܚܸܒܼ ܠܹܗ ܀ ܒܵܥܹ̇ܐ ܗ̣̄ܘ ܛܲܠܝܵܐ ܕܢܸܠܥܲܣ ܘܢܸܫܬܸܐ ܘܲܕܼܢܸܫܬܿܥܸܐ : ܘܐܸܢ ܝܵܗܹ̇ܒܼ ܠܹܗ ܣܵܦ̇ܪܵܐ ܪܸܓܿܬܹܗ ܬܘܼܟܵܐ ܗܵܘܹ̇ܐ ܀ ܨܵܒܹ̇ܐ ܗ̣̄ܘ ܦܲܓܼܪܵܐ ܕܢܸܩܢܸܐ ܢܝܵܚܹ̈ܐ ܥܲܡ ܒܘܼܣܵܡܹ̈ܐ : ܠܵܐ ܬܸܬܿܠܝܼܢ ܠܹܗ ܪܸܓܬܹܗ ܠܡܸܣܥܲܪ ܕܠܵܐ ܢܹܐܒܲܕܼ ܠܹܗ ܀ ܗܲܒܼܝ ܠܹܗ ܨܵܘܡܵܐ ܘܲܚܣܘܿܠܝ ( 5 ) ܡܸܢܹܗ ܣܲܝܒܵܖ̈ܵܬܼܵܐ : ܕܛܵܒܼ ܡ̣ܢ ܠܲܚܡܵܐ ܟܲܦܢܵܐ ܡܵܘܬܲܪ ܘܲܡܦܲܢܸܩ ܠܹܗ ܀ ܐܘܿ ܠܵܟܼ ܦܲܓܼܪܵܐ ܐܲܪܟܸܿܢ ܐܸܕܼܢܵܟܼ ܨܹܝܕܼ ܣܵܦܲܪܬܼܵܐ : ܘܲܫܡܲܥ ܡܸܢܵܗ̇ ܡܸܠܟܹ̈ܐ ܛܵܒܹ̈ܐ ܘܲܣܥܘܿܪ ܐܸܢܘܿܢ ܀ ܐܲܢ̄ܬܿ ܙܸܠ ܒܲܬܼܪܵܗ̇ ܕܢܲܦ̮ܫܵܐ ܕܪܵܚ̇ܡܵܐ ܫܲܦܝܼܖ̈ܵܬܼܵܐ : pb. 576 ܕܐܸܢ ܬܸܫܡ̱ܥܝܼܗ̇ ܫܘܼܦܪܵܟܼ ܢܸܨܡܲܚ ܒܹܝܬܼ ܡܲܠܲܐܟܹ̈ܐ ܀ ܗܲܠܸܟܼ ܥܲܡܵܗ̇ ܕܲܠܥܸܠ ܪܵܚ̇ܡܵܐ ܠܲܡܦܲܪܵܚܘܼ : ܣܲܩ ܡ̣ܢ ܛܝܼܢܵܐ ܕܗ̤ܝ ܒܲܫܡܲܝܵܐ ܨܵܒܼ̇ܝܵܐ ܕܬܸܥܡܲܪ ܀ ܝܲܩܝܼܪ ܥܲܦܪܵܟܼ ܘܐܸܢ ܬܸܬܸܿܠ ܠܵܗ̇ ܠܢܲܦ̮ܫܵܐ ܐܝܼܕܼܵܟܼ : ܦܫܝܼܩ ܠܵܗ̇ ܕܬܲܣܩܵܟܼ ܡ̣ܢ ܩܸܩ̱ܠܬܵܐ ܠܒܹܝܬܼ ܡܲܠܟܿܘܼܬܼܵܐ ܀ ܣܝܵܢܵܐ ܗ̣̄ܘ ܓܸܢܣܵܟܼ ܘܐܸܢ ܫܵܡ̇ܥܵܐ ܠܵܟܼ ܬܹܐܬܸܐ ܥܲܡܵܟܼ : ܒܟܸܬܵܐ ܣܪܝܼܬܼܵܐ ܡܸܬܼܚܲܒܲܠ ܐܲܢ̄ܬܿ ܐܵܦ ܐܲܢ̄ܬܿ ܐܵܦ ܗ̤ܝ ܀ ܚܘܼܣ ܥܲܠ ܫܘܼܦܪܵܐ ܕܲܡܨܲܠܲܠܬܵܐ ܕܠܵܐ ܢܸܬܼܚܲܒܲܠ : ܘܲܠܐܝܼ ܥܲܡܵܗ̇ ܒܫܲܦܝܼܖ̈ܵܬܼܵܐ ܕܥܲܡܵܗ̇ ܬܲܡܠܸܟܼ ܀ ܐܸܢ ܝܵܗ̇ܒܵܐ ܠܵܟܼ ܨܵܘܡܵܐ ܠܡܸܠܒܲܟܼ ܠܵܐ ܬܸܟܼܪܸܐ ܠܵܟܼ : ܩܲܒܸܿܠ ܘܲܚܕܼܝܼ ܕܪܲܒܿ ܗ̣̄ܘ ܟܠܝܼܠܵܐ ܕܡܸܫܟܲܚ ܐܲܢ̄ܬܿ ܒܹܗ ܀ ܐܸܢ ܓܵܠ̇ܙܵܐ ܠܵܟܼ ܡ̣ܢ ܡܹܐܟܼ̈ܠܵܬܼܵܐ ܠܵܐ ܬܸܬܼܝܲܥܲܢ : ܕܲܠܦܵܬܼܘܿܪܹܗ ܕܡܲܠܟܵܐ ܩܪܵܬܼܵܟܼ ܒܲܢܙܝܼܪܘܼܬܼܵܗ̇ ܀ ܐܸܢ ܫܵܚ̇ܩܵܐ ܠܵܟܼ ܒܫܲܗܪܵܐ ܪܲܒܵܐ ܘܒܲܨ̈ܠܵܘܵܬܼܵܐ : ܐܸܬܿܬܿܥܝܼܪ ܘܲܠܐܝܼ ܕܬܸܗܘܸܐ ܚܲܒܼܪܵܐ ܠܲܫܡܲܝܵܢܹ̈ܐ ܀ ܒܟܼܠܗܘܿܢ ܥܲܡ̈ܠܹܐ ܕܙܲܕܝܼܩܘܼܬܼܵܐ ܗܲܒܼ ܠܵܗ̇ ܐܝܼܕܼܵܟܼ : ܕܟܼܠܗܘܿܢ ܫܘܼܦܖܹ̈ܐ ܖ̈ܘܼܚܵܢܵܝܹܐ ܥܲܡܵܗ̇ ܬܸܫܟܲܚ ܀ ܐܘܿ ܨܸܒܼܝܵܢܵܐ ܕܢܲܦ̮ܫܵܐ ܘܦܲܓܼܪܵܐ ܒܹܗ ܡܸܬܼܦܲܩܕܝܼܢ : ܐܲܢ̄ܬܿ ܫܲܠܝܼܛ ܐܲܢ̄ܬܿ ܥܲܠ ܛܵܒܼ̈ܵܬܼܵܐ ܘܥܲܠ ܒܝܼ̈ܫܵܬܼܵܐ ܀ ܦܲܓܼܪܵܐ ܘܢܲܦ̮ܫܵܐ ܠܵܟܼ ܡܸܫܬܲܡܥܝܼܢ ܒܐܸܣܟܹܡܲܝ̈ܗܘܿܢ : ܐܲܢ̄ܬܿ ܚܘܼܨ ܐܸܢܘܿܢ ܕܲܗܘ̤ܵܘ ܦܵܠ̇ܚܝܼܢ ܫܲܦܝܼܖ̈ܵܬܼܵܐ ܀ ܩܘܼܡ ܨܸܒܼܝܵܢܵܐ ܦܩܘܿܕܼ ܐܲܝܟܼ ܡܲܠܟܵܐ ܠܚܲܝ̈ܠܵܘܵܬܼܵܐ : pb. 577 ܫܵܡܲܥ̇ ܗ̣̄ܘ ܠܵܟܼ ܦܲܓܼܪܵܐ ܘܢܲܦ̮ܫܵܐ ܘܠܵܐ ܥܵܨܹܝܢ ܠܵܟܼ ܀ ܐܸܢ ܐܲܢ̄ܬܿ ܬܸܨܒܸܿܐ ܢܨܲܚܘ ܫܵܘ̈ܬܵܦܹܐ ܒܣܘܼܥܖ̈ܵܢܲܝܗܘܿܢ : ܘܐܸܢ ܐܲܢ̄ܬܿ ܬܲܗܡܸܐ ܫܪܸܟܼ ܠܲܚܒܼܵܠܵܐ ܟ̱ܠܹܗ ܓܘܼܫܡܵܐ ܀ ܐܘܿ ܨܲܝܵܡܵܐ ܨܸܒܼܝܵܢܵܟܼ ܗ̣̄ܘ ܕܲܡܕܲܒܲܪ ܠܵܟܼ : ܪܚܲܡ ܙܵܟܼܘܼܬܼܵܐ ܘܲܒܼܟܼܠ ܥܸܠ̈ܠܵܢ ܡܸܫܟܲܚ ܐܲܢ̄ܬܿ ܠܵܗ̇ ܀ ܥܲܕܼ ܐܝܼܬܼ ܙܲܒܼܢܵܐ ܕܝܵܗܹ̇ܒܼ ܐܝܼܕܼܵܐ ܠܙܲܕܝܼܩܘܼܬܼܵܐ : ܦܠܘܿܚ ܛܵܒܼ̈ܵܬܼܵܐ ܕܢܸܫܬܲܟܼ̈ܚܵܢ ܠܵܟܼ ܐܲܝܟܼ ܣܝܼ̈ܡܵܬܼܵܐ ܀ ܡ̣ܢ ܕܝܼܠܵܟܼ ܗ̣̄ܝ ܕܬܸܪܚܲܡ ܨܵܘܡܵܐ ܘܲܢܙܝܼܪܘܼܬܼܵܐ : ܘܐܸܢܗܸܘ ܕܬܸܨܒܸܿܐ ܩܢܲܝܬܵܗ̇ ܠܟܼܠܵܗ̇ ܐܵܣܘܿܛܘܼܬܼܵܐ ܀ ܦܫܝܼܩ ܠܵܟܼ ܬܹܐܟܼܘܿܠ ܘܲܦܫܝܼܩ ܬܨܘܼܡ ܐܸܢ ܨܵܒܹ̇ܐ ܐܲܢ̄ܬܿ : ܨܒܼܝܼ ܨܲܝܵܡܵܐ ( ܒܥܲܢܘܵܝܘܼܬܼܵܐ ܘܗܵܐ ܒܸܣܡܲܬ̤ ܠܵܟܼ ( 6 )܀ ܦܫܝܼܩ ܗ̣̄ܘ ܟܝܵܢܵܐ ܘܝܵܗܹ̇ܒܼ ܐܝܼܕܼܵܐ ܠܟܼܠ ܫܘܼ̈ܚܠܵܦܝܼܢ : ܘܲܟܼܡܵܐ ܕܬܸܥܨܹܝܘܗܝ ܐܝܼܬܼ ܒܹܗ ܚܲܝܠܵܐ ܠܲܡܩܲܒܵܠܘܼ ܀ ܐܵܦ ܠܲܫܡܲܝܵܐ ܡܸܫܟܲܚ ܕܢܸܣܲܩ ܐܸܢ ܡܸܙܕܲܕܲܩ : ܐܵܦ ܠܲܬܼܗܘܿܡܵܐ ܦܫܝܼܩ ܠܹܗ ܕܢܸܚܘܿܬܼ ܐܸܠܵܐ ܡܲܟܼܫܲܪ ܀ ܟܡܵܐ ܕܬܸܬܼܒ̱ܿܥܵܝܗܝ ܐܝܼܬܼ ܒܹܗ ܕܢܸܦܠܘܿܚ ܫܲܦܝܼܖ̈ܵܬܼܵܐ : ܘܐܸܢ ܐܸܬܼܪܲܦܝܼ ܢܵܡ̣ ܘܐܸܬܿܕܲܡܲܟܼ ܨܹܝܕܼ ܣܲܢ̈ܝܵܬܼܵܐ ܀ ܐܸܢ ܐܲܥܝܼܪܬܵܝܗܝ ܗܵܐ ܥܒܼܝܼܕܼ ܚܲܒܼܪܵܐ ܠܲܫܡܲܝܵܢܹ̈ܐ : ܘܐܸܢ ܬܲܓܲܪ ܠܹܗ ܕܡܸܟܼ ܥܲܠ ܛܝܼܢܵܐ ܘܩܲܕܝܼ ܥܲܦܪܹܗ ܀ ܐܘܿ ܨܲܝܵܡܵܐ ܐܲܥܝܼܪ ܢܲܦ̮ܫܵܟܼ ܙܲܕܝܼܩܵܐܝܼܬܼ : ܕܲܟܼܡܵܐ ܕܬܸܨܒܸܿܐ ܦܵܠܲܚ ܐܲܢ̄ܬܿ ܠܵܗ̇ ܠܙܲܕܝܼܩܘܼܬܼܸܵܐ ܀  pb. 578 ܣܲܓܝܼ ܦܫܝܼܩܵܐ ܙܲܕܝܼܩܘܼܬܼܵܐ ܠܲܕܼܪܵܚܹ̇ܡ ܠܵܗ̇ : ܘܡ̣ܢ ܣܘܼܥܖ̈ܵܢܹܐ ܙܥܘܿܖܹ̈ܐ ܡܠܲܩܸܛ ܘܲܡܟܲܢܸܫ ܠܵܗ̇ ܀ ܩܲܠܝܼܠ ܡܵܘܫܸܛ ܠܲܚܡܵܐ ܠܟܲܦܢܵܐ ܘܲܡܣܲܒܲܥ ܠܹܗ : ܩܲܠܝܼܠ ܣܵܡܹ̇ܟܼ ܠܐܲܝܢܵܐ ܕܲܣܢܝܼܩ ܘܲܡܥܲܕܲܪ ܠܹܗ ܀ ܒܲܙܒܲܢ ܚܵܐܹ̇ܣ ܥܲܠ ܡܸܣܟܹܿܢܵܐ ܘܡܸܙܕܲܕܲܩ ܒܹܗ : ܘܬܼܘܼܒܼ ܟܲܪܝܵܐܠܹܗ ܥܲܠ ܚܵܕܼܘܿܪܵܐ ܘܠܵܐ ܫܵܐܹ̇ܛ ܠܹܗ ܀ ܐܝܼܬܼ ܬܘܼܒܼ ܐܸܡܲܬܝ ܕܐܵܦ ( ܠܲܟܼܪܝܼܗܵܐ ܣܢܝܼܩܵܐ ( 7 ) ܣܵܥܲܪ : ܘܲܒܼܠܵܐ ܡܸܕܸܡ ܫܵܪܹܐ ܪܸܓܿܬܹܗ ܒܝܲܕܼ ܡܵܘܗܲܒܼܬܹܗ ܀ ܩܲܠܝܼܠ ( ܦܵܪܹܫ ܢܵܛܲܪ ( 8 ) ܢܲܦ̮ܫܹܗ ܡ̣ܢ ܡܹܐܟܼ̈ܠܵܬܼܵܐ : ܘܟܲܕܼ ܠܵܐ ܚܵܣܲܪ ܫܵܐܹ̇ܛ ܚܲܡܪܵܐ ܘܠܵܐ ܫܵܬܹ̇ܐ ܠܹܗ ܀ ܢܲܛܲܪ ܢܲܦ̮ܫܹܗ ܡ̣ܢ ܡܵܘ̈ܡܵܬܼܵܐ ( 9 ) ܘܲܦܫܝܼܩ ܗ̣̄ܘ ܠܹܗ : ܥܝܵܕܼܵܐ ܗ̣̄ܘ ܠܵܒܹ̇ܟܼ ܘܲܕܼܠܵܐ ܥܲܡܠܵܐ ܗܘ̤ܵܐ ܫܲܪܝܼܪܵܐ ܀ ܚܵܣܹ̇ܠ ܦܘܼܡܹܗ ܡ̣ܢ ܨܘܿܚ̈ܝܵܬܼܵܐ ܕܲܟܼ̈ܢܵܘܵܬܹܗ : ܘܡܲܡܠܵܐ ܣܲܢܝܵܐ ܠܵܐ ܡܸܫܬܲܡܲܫ ܡ̣ܢ ܣܸܦ̈ܘܵܬܹܗ ܀ ܐܵܣܲܪ ܚܘܼܒܹܗ ܒܲܬܼܪܲܥ ܒܲܝܬܵܗ̇ ܕܐܲܠܵܗܘܼܬܼܵܐ : ܘܟܼܠܝܘܿܡ ܒܵܥܹ̇ܐ ܚܢܵܢܵܐ ܠܐܵܣܝܵܐ ܕܲܢܛܲܦܸܐ ܠܹܗ ܀ ܕܵܚܹ̇ܠ ܣܲܓܿܝܼ ܡ̣ܢ ܣܘܼܓܦܵܢܹ̈ܐ ܖ̈ܘܼܚܵܢܵܝܹܐ : ܘܢܹܐܬܲܪ ܒܵܥܹ̇ܐ ܘܲܒܼܟܲܣ̈ܝܵܬܹܗ ܘܲܒܼ̈ܓܲܠܝܵܬܹܗ ܀ ܚܛܵܗܵܐ ܙܥܘܿܪܵܐ ܠܹܗ ܠܘܿܠܝܼܬܼܵܐ ܗ̣̄ܘ ܐܸܢ ܦܵܓܲܥ̇ ܒܹܗ : ܘܥܵܪܹܩ ܡܸܢܹܗ ܐܲܝܟܼ ܡ̣ܢ ܩܸܢܵܐ ܕܲܚ̈ܘܵܘܵܬܼܵܐ ܀ pb. 579 ܘܟܼܠ ܝܘܼܬܼܪܵܢܵܐ ܙܥܘܿܪܵܐ ܕܡܸܫܟܲܚ ܚܲܛ̣ܦܹܗ ܨܹܐܕܼܵܘܗܝ : ܘܐܲܝܟܼ ܕܲܒܼܡܸܕܸܡ ܪܲܒܵܐ ܚܵܕܹܐ ܟܲܕܼ ܩܵܢܹ̇ܐ ܠܹܗ ܀ ܐܲܝܢܵܐ ܕܪܵܚܹ̇ܡ ܙܲܕܝܼܩܘܼܬܼܵܐ ܗܵܟܲܢ ܝܵܨܹ̇ܦ : ܕܐܵܦ ܠܹܗ ܠܪܸܡܙܵܐ ܕܥܲܝܢܵܐ ܢܸܛܘܿܪ ܡ̣ܢ ܣܘܼܓܦܵܢܹ̈ܐ ܀ ܒܲܙܥܘܿܖ̈ܝܵܬܼܵܐ ܡܟܲܢܸܫ ܥܵܒܹ̇ܕܼ ܙܲܕܝܼܩܘܼܬܼܵܐ ( 10 ): ܥܕܲܡܵܐ ܕܢܸܗܘܸܐ ܛܘܼܪܵܐ ܪܵܡܵܐ ܕܪܵܡ ܡ̣ܢ ܐܲܪܥܵܐ ܀ ܐܵܦ ܕܸܒܿܘܿܪܬܵܐ ܒܩܲܠܝܼܠ ܩܲܠܝܼܠ ܡ̣ܢ ܥܸܩܵܖܹ̈ܐ : ܡܟܲܢܫܵܐ ܘܥܵܒܼ̇ܕܵܐ ܐܵܕܼܫܵܐ ܚܲܠܝܵܐ ܕܲܡܠܸܐ ܬܲܗܪܵܐ ܀ ܠܵܐ ܡܵܐ̇ܢܵܐ ܠܵܗ̇ ܕܐܵܦ ܡ̣ܢ ܟܘܼ̈ܒܹܿܐ ܘܡ̣ܢ ܙܝܼ̈ܙܵܢܹܐ : ܬܸܥܦܸܐ ܘܬܸܣܲܒܼ ܗܵܘ̇ ܡܵܐ ܕܚܵܫܲܚ ܠܲܣܢܝܼܩܘܼܬܼܵܗ̇ ܀ ܟܠ ܝܘܿܡ ܠܵܐ̇ܝܵܐ ܕܟܼܠ ܝܘܿܡ ܬܵܘܣܸܦ ܥܲܠ ܝܘܼܬܼܪܵܢܵܗ̇ : ܘܡ̣ܢ ܢܘܼ̈ܛܦܵܬܼܵܐ ܒܩܲܠܝܼܠ ܩܲܠܝܼܠ ܐܵܣ̇ܢܵܐ ܢܲܦ̮ܫܵܗ̇ ܀ ܠܵܘ ܡ̣ܢ ܓܲܙܵܐ ( 11 ) ܪܲܒܵܐ ܫܵܩ̇ܠܵܐ ܘܡܵܠܝܵܐ ܓܲܙܵܗ̇ : ܐܸܠܵܐ ܒܥܲܡܠܵܐ ܡ̣ܢ ܢܸܬܼܖ̈ܘܿܢܹܐ ܕܟܼܠ ܗܲܒܵܒܼ̈ܝܼܢ ܀ ܝܵܘܡܵܢ ܩܲܠܝܼܠ ܝܵܘܡܵܐ ܐ̄ܚܪܹܢܵܐ ܒܨܝܼܪ ܡ̣ܢ ܩܲܠܝܼܠ : ܘܡܵܐ ܕܟܲܢܸܫܬܹܗ ܗܘ̤ܵܐ ܠܹܗ ܣܲܓܿܝܼ ܒܟܲܫܝܼܪܘܼܬܼܵܗ̇ ܀ ܙܲܕܝܼܩܘܼܬܼܵܐ ܕܕܼܵܡ̇ܝܵܐ ܒܛܲܥܡܵܗ̇ ܠܟܲܟܵܪܝܼܬܼܵܐ : ܒܩܲܠܝܼܠ ܩܲܠܝܼܠ ܟܵܢܹ̇ܫ ܠܵܗ̇ ܐ̄ܢܵܫ ( 12 ) ܡ̣ܢ ܣܘܼܥܖ̈ܵܢܹܐ ܀ ܐܸܠܘܼ ܫܩܲܠܬܼܵܗ̇ ܡܲܐܝܼܢܘܼܬܼܵܐ ܠܕܸܒܿܘܿܪܝܼܬܼܵܐ : ܕܬܸܒܼܣܸܐ ܒܟܼ̈ܘܼܒܹܿܐ ܘܲܕܼܠܵܐ ܬܸܫܟܲܢ ܥܲܠ ܙܝܼ̈ܙܵܢܹܐ ܀ ܘܬܸܬܼܩܲܛܲܥ ܠܵܗ̇ ܥܲܠ ܕܐܝܼܬܼ ܥܲܡܠܵܐ ܒܲܥܒܼܝܼ̈ܕܼܵܬܼܵܗ̇ : pb. 580 ܘܬܲܒܼܣܸܐ ܒܕܸܒܼܫܵܐ ܥܲܠ ܕܲܡܒܲܕܲܪ ܥܲܠ ܖ̈ܵܡܵܬܼܵܐ ܀ ܘܬܸܒܼܥܸܐ ܢܝܵܚܵܐ ܚܠܵܦ ܛܘܼܖ̈ܵܦܹܐ ܕܐܲܬܼܖ̈ܵܘܵܬܼܵܐ : ܠܵܐ ܡܟܲܢܫܵܐ ܗ̄ܘܵܬܼ ܗܵܝ̇ ܚܲܠܝܘܼܬܼܵܐ ܕܲܟܼܢܝܼܫܵܐ ܠܵܗ̇ ܀ ( ܟܲܟܵܪܝܼܬܼܵܐ ܕܡܘܼܬܼܵܐ ܐܝܼܬܹܝܗ̇ ܕܙܲܕܝܼܩܘܼܬܼܵܐ ( 13 ): ܘܐܲܝܢܵܐ ܕܝܵܨܹ̇ܦ ܐܲܝܟܼ ܕܸܒܿܘܿܪܬܵܐ ܡܟܲܢܸܫ ܗ̣̄ܘ ܠܵܗ̇ ܀ ܐܸܢܕܹܝܢ ܡܲܒܼܣܸܐ ܒܲܙܥܘܿܖ̈ܝܵܬܼܵܐ ܟܲܕܼ ܡܸܣܬܲܥܖ̈ܵܢ : ܘܲܠܗܵܝ̇ ܫܵܐܹ̇ܛ ܘܲܒܼܗܵܝ̇ ܡܲܗܸ̇ܠ ܘܲܠܗܵܝ̇ ܫܵܚܹ̇ܡ ܀ ܘܡܵܐ ܕܦܵܓܲܥ̇ ܒܹܗ ܣܢܝܼܩܵܐ ܕܚܵܕܲܪ ܫܲܒܼܩܹܗ ܘܲܥ̣ܒܲܪ : ܘܡ̣ܢ ܡ̇ܢ ܕܲܟܼܪܝܼܗ ܡܲܡܐܸܢ ܥܵܒܲ̇ܪ ܘܠܵܐ ܣܵܥܲܪ ܠܹܗ ܀ ܘܐܸܢ ܣܘܼܥܪܵܢܵܐ ܢܸܥܪܲܨ ܝܵܡܹ̇ܐ ܟܲܕܼ ܠܵܐ ܕܵܚܹ̇ܠ : ܘܲܕܼܠܵܐ ܡܕܲܓܸܠ ܠܵܐ ܚܫܝܼܒܼܵܐ ܠܹܗ ܚܛܝܼܬܼܵܐ ܕܝܼܡ̣ܵܐ ܀ ܘܫܵܪܹܐ ܨܵܘܡܹܗ ܒܟܼܠ ܥܸܠ̈ܠܵܬܼܵܐ ܟܲܕܼ ܡܸܬܼܚܲܟܲܡ : ܘܡܸܛܠ ܖ̈ܵܚܡܵܘܗܝ ܫܵܬܹ̇ܐ ܚܲܡܪܵܐ ܡ̣ܢ ܚܘܼܒܵܐ ܠܲܡ ܀ ܘܲܢܛܘܼܖ̈ܵܬܹܗ ܕܨܵܘܡܵܐ ܚܲܒܸܿܠ̣ ܒܲܦܫܝܼܛܘܼܬܹܗ : ܘܲܕܼܡܸܟܼ ܘܐܸܬܿܬܿܢܝܼܚ ܘܲܕܼܠܵܐ ܚܛܝܼܬܼܵܐ ܗ̣̄ܘ ܐܲܝܟܼ ܕܲܣ̣ܒܲܪ ܠܹܗ ܀ ܘܲܒܼܝܘܼܬܼܪܵܢܵܐ ܙܥܘܿܪܵܐ ܡܲܗܡܸܐ ܘܠܵܐ ܚܵܛܹ̇ܦ ܠܹܗ : ܘܡ̣ܢ ܗܵܘ̇ ܪܲܒܵܐ ܦܣܝܼܩ ܗ̣̄ܘ ܚܘܼܒܹܗ ܘܠܵܐ ܒܵܥܹ̇ܐ ܠܹܗ ܀ ܒܩܲܠܝܼܠ ܩܲܠܝܼܠ ܦܵܫܲܬ̤ ܟ̱ܠܵܗ̇ ܙܲܕܝܼܩܘܼܬܼܵܐ : ܘܠܵܐ ܩܵܢܹ̇ܐ ܠܵܗ̇ ܐܲܝܢܵܐ ܕܡܲܗܡܸܐ ܒܲܥܒܼܝ̈ܕܼܵܬܹܗ ܀ ܠܵܐ ܐܸܬܼܟܲܫܲܪ ܐܲܝܟܼ ܕܸܒܿܘܿܪܬܵܐ ܕܐܲܣܢܲܬ̤ ܢܲܦ̮ܫܵܗ̇ : ܒܲܙܥܘܿܖ̈ܝܵܬܼܵܐ ܘܗܵܐ ܡܸܫܬܲܒܿܚܵܐ ܒܐܵܕܼܫܵܠ ܪܲܒܵܐ ܀ pb. 581 ܙܲܕܝܼܩܘܼܬܼܵܐ ܒܐܲܡܝܼܢܘܼܬܼܵܐ ܐ̄ܢܵܫ ܩܵܢܹ̇ܐ ܠܵܗ̇ : ܘܐܲܝܢܵܐ ܕܡܲܡܐܸܢ ܥܵܪܩܵܐ ܡܸܢܹܗ ܘܠܵܐ ܡܲܕܼܪܸܟܼ ܠܵܗ̇ ܀ ܗܵܐ ܝܵܘ̈ܡܵܬܼܵܐ ܠܙܲܕܝܼܩܘܼܬܼܵܐ ܠܐܝܼ ܨܲܝܵܡܵܐ : ܕܬܸܫܟܲܚ ܬܸܟܼܢܘܿܫ ܗܵܝ̇ ܚܲܠܝܘܼܬܼܵܐ ܕܡܲܠܝܵܐ ܚܲܝܹ̈ܐ ܀ ܣܒܲܪܬܼܵܐ ܕܵܢ̇ܚܵܐ ( 14 ) ܘܚܵܕܹܝܢ ܥܵܡ̈ܠܹܐ ( 15 ) ܒܦܘܼܖ̈ܫܵܢܲܝܗܘܿܢ : ܘܓܲܠܝܘܼܬܼ ܐܲܦܹ̈ܐ ܬܵܒܲܥ̇ ܕܸܢܚܹܗ ܕܝܵܘܡܵܐ ܪܲܒܵܐ ܀ ܪܗܲܛ ܒܹܗ ܒܨܵܘܡܵܐ ܐܲܝܟܼ ܟܲܫܝܼܪܵܐ ܕܒܼܵܥܹ̇ܐ ܚܲܝܵܘ̈ܗܝ : ܕܡܵܐ ܕܲܩܝܵܡܬܵܐ ܡܚܵܘܝܵܐ ܢܲܦ̮ܫܵܗ̇ ܚܕܼܘܿܓܼܵܐ ܬܸܗܘܸܐ ܀ ܨܘܼܡ ܠܹܗ ܠܚܲܬܼܢܵܐ ܕܲܒܼܡܸܫܬܿܘܼܬܹܗ ܬܸܚܕܸܐ ܥܲܡܹܗ : ܕܲܠܨܲܝܵܡܹ̈ܐ ܐܵܬܹ̇ܐ ܢܢܲܨܲܚ ܒܲܟܼܠܝܼܠܲܝ̈ܗܘܿܢ ܀ ܒܝܵܘܡܹܗ ܪܲܒܵܐ ܡܵܐ ܕܡܸܬܼܒܲܥܝܵܐ ܓܲܠܝܘܼܬܼ ܐܲܦܹ̈ܐ : ܐܲܝܟܲܢ ܬܸܚܕܸܐ ܐܸܠܵܐ ܐ̄ܒܼܝܼܠ ܐܲܢ̄ܬܿ ܥܲܡ ܨܲܝܵܡܹ̈ܐ ܀ ܒܗܵܘ̇ ܥܲܕܼܥܹܕܼܵܐ ܕܡܲܦܨܲܚ ܐܲܦܹ̈ܐ ܕܟܼܠ ܕܲܟܼܡܝܼܪܝܼܢ : ܡܘܿܢ ܝܘܼܬܼܪܵܢܵܐ ܡܸܫܟܲܚ ܐܲܢ̄ܬܿ ܒܹܗ ܕܗܵܐ ܦܨܝܼܚ ܐܲܢ̄ܬܿ ܗ̣̄ܘ ܀ ܡܵܐ ܕܡܸܬܼܝܲܗܒܿܝܼܢ ܟܠ ܖ̈ܘܼܟܵܟܹܐ ܠܟܼܠ ܨܲܝܵܡܹ̈ܐ : ܡܘܿܢ ܫܵܩܹ̇ܠ ܐܲܢ̄ܬܿ ܐܸܢ ܡ̣ܢ ܝܵܘܡܵܢ ܒܵܣܘܿܡܵܐ ܐܲܢ̄ܬܿ ܀ ܡܵܐ ܕܲܢܝܵܚܬܵܐ ܐܵܬܼ̇ܝܵܐ ܒܛܲܟܼܣܵܗ̇ ܠܐܲܝܢܵܐ ܕܲܠܐܝܼ : ܐܸܠܵܐ ܠܵܐܹ̇ܝܬܿ ( 16 ) ܐܲܝܟܲܢ ܬܸܬܿܢܝܼܚ ܥܲܡ ܨܲܝܵܡܹ̈ܐ ܀ ܐܸܢܗ̤ܘ ܕܚܲܫܹܗ ܕܝܼܚܝܼܕܼܵܝܵܐ ܠܵܐ ܡܲܚܸܫ ܠܵܟܼ : ܐܲܦܠܵܐ ܒܦܸܨܚܹܗ ܡܢܵܬܼܵܐ ܐܝܼܬܼ ܠܵܟܼ ܕܬܸܬܼܒܲܣܲܡ ܒܹܗ ( 17 )܀ ܝܵܘܡܵܐ ܪܲܒܵܐ ܕܐܵܬܹ̇ܐ ܕܢܲܫܸܐ ܠܟܼܠ ܨܲܝܵܡܹ̈ܐ : pb. 582 ܡܘܿܢ ܡܲܫܸܐ ܠܵܟܼ ܐܸܢܗ̤ܘ ܕܨܵܘܡܵܐ ܠܵܐ ܡܲܠܐܸܐ ܠܵܟܼ ܀ ܡܵܐ ܕܲܣܒܲܪܬܼܵܐ ܝܵܗ̇ܒܵܐ ܐܲܓܼܪܵܐ ܕܲܢܛܘܼܖ̈ܵܬܼܵܐ : ܡܘܿܢ ܬܸܬܸܠ ܠܵܟܼ ܐܸܠܵܐ ܢܛܝܼܪ ܐܲܢ̄ܬܿ ܙܲܕܝܼܩܵܐܝܼܬܼ : ܗܲܒܼ ܠܹܗ ܠܨܵܘܡܵܐ ܥܲܡ̈ܠܹܐ ܘܖ̈ܲܗܛܹܐ ܕܙܲܕܝܼܩܘܼܬܼܵܐ : ܕܬܹܐܙܲܠ ܬܸܫܟܲܚ ܨܹܝܕܼ ܫܘܼܠܵܡܹܗ ܟܠܝܼܠܵܐ ܪܲܒܵܐ ܀ ܟܠܝܼܠܹܗ ܕܨܵܘܡܵܐ ܢܘܼܚܵܡܹܗ ܗ̣̄ܘ ܕܝܼܚܝܼܕܼܵܝܵܐ : ܘܐܸܠܵܐ ܬܨܘܼܡ ܐܵܦ ܠܲܟܼܠܝܼܠܵܐ ܢܘܼܟܼܪܵܝܵܐ ܐܲܢ̄ܬܿ ܀ ܨܵܘܡܵܐ ܘܫܲܗܪܵܐ ܘܲܨ̈ܠܵܘܵܬܼܵܐ ܥܲܡ ܙܸܕܼ̈ܩܵܬܼܵܐ : ܐܲܝܟܼ ܖ̈ܘܼܡܝܵܢܹܐ ܠܚܲܬܼܢܵܐ ܥܵܐ̇ܠܝܼܢ ܡܵܐ ܕܐܸܬܼܢܲܚܲܡ ܀ ܐܵܙܹ̇ܠ ܨܵܘܡܵܐ ܘܐܵܬܼ̇ܝܵܐ ܩܝܵܡܬܹܗ ܕܝܼܚܝܼܕܼܵܝܵܐ : ܡܘܿܢ ܬܲܪܡܸܐ ܠܹܗ ܐܸܠܵܐ ܬܨܘܼܡ ܙܲܕܝܼܩܵܐܝܼܬܼ ܀ ܥܲܕܼ ܐܝܼܬܼ ܨܵܘܡܵܐ ܟܢܘܿܫ ܠܵܟܼ ܡܸܢܹܗ ܟܠ ܖ̈ܘܼܡܝܵܢܝܼܢ : ܕܡܵܐ ܕܚܵܙܹ̇ܐ ܠܵܟܼ ܚܲܬܼܢܵܐ ܒܝܵܘܡܹܗ ܢܸܚܕܸܐ ܠܐܘܼܪܥܵܟܼ ܀ ܐܲܝܟܼ ܕܸܒܿܘܿܪܬܵܐ ܠܲܩܸܛ ܐܵܕܼܫܹ̈ܐ ܡ̣ܢ ܙܸܕܼ̈ܩܵܬܼܵܟܼ : ܕܲܠܡܸܫܬܘܼܬܼܵܐ ܬܵܘܒܸܿܠ ܥܲܡܵܟܼ ܟܲܟܵܪܝܼܬܼܵܐ ܀ ܙܲܕܝܼܩܘܼܬܼܵܐ ܛܲܥܡܵܐ ܗ̣̄ܝ ܚܲܠܝܵܐ ܒܥܹܐܕܼܵܐ ܪܲܒܵܐ : ܬܹܐܙܲܠ ܥܲܡܵܟܼ ܘܐܸܠܵܐ ܚܲܬܼܢܵܐ ܠܵܐ ܚܵܕܹܐ ܒܵܟܼ ܀ ܡܵܐ ܕܨܲܝܵܡܹ̈ܐ ܥܵܐ̇ܠܝܼܢ ܩܘܼܕܼܡܵܘܗܝ ܒܐܸܣܟܹܡܲܝ̈ܗܘܿܢ : ܘܲܛܥܝܼܢ ܟܠܢܵܫ ܫܲܗܪܹܗ ܘܨܵܘܡܹܗ ܘܥܲܢܘܵܝܘܼܬܹܗ ܀ ܡܵܐ ܕܙܸܕܼ̈ܩܵܬܼܵܐ ܒܥܹܐܕܹܗ ܢܵܨ̈ܚܵܢ ܐܲܝܟܼ ܢܲܗܝܼܖܹ̈ܐ : ܐܲܢ̄ܬܿ ܡܘܿܢ ܬܵܘܒܸܿܠ ܐܸܢ ܚܸܫܘܿܟܼ ܐܲܢ̄ܬܿ ܒܲܥܒܼܝܼ̈ܕܼܵܬܼܵܟܼ ܀ ܡܵܐ ܕܲܟܼܪܝܼܟܼܝܼܢ ܥܝܼܖܹ̈ܐ ܠܩܲܒܼܪܹܗ ܒܚܸܘܵܖ̈ܲܝܗܘܿܢ : pb. 583 ܘܬܲܠܡܝܼ̈ܕܼܵܬܼܵܐ ܒܒܸܣܡܵܢܲܝ̈ܗܹܝܢ ܘܲܒܼܥܸܛܖ̈ܲܝܗܹܝܢ ܀ ܒܨܲܦܪܵܐ ܪܲܒܵܐ ܕܢܵܗܖ̈ܵܢ ܐܲܦܹ̈ܐ ܕܟܼܠ ܨܲܝܵܡܹ̈ܐ : ܒܓܲܠܝܘܼܬܼ ܐܲܦܹ̈ܐ ܗ̤ܘܝܼ ܩܲܕܼܡܵܝܵܐ ܕܬܼܵܒܲܥ̇ ܐܲܓܼܪܹܗ ܀ ܪܗܲܛ ܠܲܣܒܲܪܬܼܵܐ ܐܲܝܟܼ ܝܘܿܚܲܢܲܢ ܩܲܠܝܼܠܵܐܝܼܬܼ : ܘܲܚܙܝܼ ܩܝܵܡܬܵܐ ܟܲܕܼ ܠܵܐ ܒܣܝܼܪ ܐܲܢ̄ܬܿ ܡ̣ܢ ܟܹܐܢܘܼܬܼܵܐ ܀ ܠܒܲܫ ܠܲܩܝܵܡܬܵܐ ( 18 ) ܢܲܚܬܵܐ ܕܲܙܩܝܼܪ ܡ̣ܢ ܙܸܕܼ̈ܩܵܬܼܵܐ : ܕܬܸܗܘܸܐ ܫܲܦܝܼܪ ܐܲܝܟܼ ܡܲܠܲܐܟܹ̈ܐ ܒܚܸܘܵܖ̈ܲܝܗܘܿܢ ܀ ܠܐܝܼ ܘܛܲܝܸܒܼ ܠܵܟܼ ܡܵܐܢܹ̈ܐ ܫܒܼܝܼ̈ܚܹܐ ܠܥܹܐܕܼܵܐ ܪܲܒܵܐ : ܨܵܘܡܵܐ ܕܲܟܼܝܵܐ ܘܙܲܕܝܼܩܘܼܬܼܵܐ ܕܡܲܠܝܵܐ ܫܘܼܦܖܹ̈ܐ ܀ ܡ̇ܢ ܝܵܗܹ̇ܒܼ ܠܵܟܼ ܬܸܚܕܸܐ ܒܥܹܐܕܼܵܐ ܪܘܼܚܵܢܵܐܝܼܬܼ : ܐܸܠܵܐ ܠܵܐܹ̇ܝܬܿ ܥܲܡܹܗ ܕܨܵܘܡܵܐ ܦܲܓܼܪܵܢܵܐܝܼܬܼ ܀ ܩܘܼܡ ܐܸܬܼܟܲܫܲܪ ܒܲܨ̈ܠܵܘܵܬܼܵܐ ܘܲܒܼܙܸܕܼ̈ܩܵܬܼܵܐ : ܘܒܲܢܛܘܼܖ̈ܵܬܼܵܐ ܕܬܼܵܒܲܥ̇ ܨܵܘܡܵܐ ܡ̣ܢ ܨܲܝܵܡܹ̈ܐ ܀ ܒܕܲܪܓܹܗ ܟܠܢܵܫ ܢܸܛܘܿܪ ܢܲܦ̮ܫܹܗ ܡ̣ܢ ܣܘܼܓܦܵܢܹ̈ܐ : ܕܨܵܘܡܵܐ ܕܓܼܵܘܵܐ ܗ̣̄ܘ ܟܠܢܵܫ ܢܸܠܐܸܐ ܒܫܲܦܝܼܖ̈ܵܬܼܵܐ ܀ ܢܨܘܼܡ ܪܵܥܝܵܐ ܚܠܵܦ ܡܲܪܥܝܼܬܹܗ ܘܲܚܠܵܦ ܢܲܦ̮ܫܹܗ : ܘܒܲܨ̈ܠܵܘܵܬܼܵܐ ܢܸܛܥܲܢ ܝܘܼܩܪܵܐ ܕܥܵܢ̈ܵܐ ܟ̱ܠܵܗ̇ ܀ ܐܵܦ ܥܲܠܠܵܢܹ̈ܐ ܒܨܵܘܡܵܐ ܢܣܘܼܓܼܘܼܢ ܟܠ ܬܘܼܖ̈ܥܵܬܼܵܐ : ܘܒܲܒܼܛܝܼܠܘܼܬܼܵܐ ܢܸܛܪܘܼܢ ܥܵܢ̈ܵܐ ܡ̣ܢ ܓܲܝܵܣܹ̈ܐ ܀ ܩܝܵܡܵܐ ܢܲܟܼܦܵܐ ܢܸܪܗܲܛ ܒܵܬܲܪ ܩܲܕܝܼܫܘܼܬܼܵܐ : ܒܸܠܥܵܕܹܝܗ̇ ܓܹܝܪ ܢܸܚܙܸܐ ܠܡܵܪܝܵܐ ܐ̄ܢܵܫ ܠܵܐ ܡܸܫܟܲܚ ܀ pb. 584 ܢܨܘܼܡ ܣܵܒܼܵܐ ܕܲܩܦܲܣܼ ܘܲܙܥܲܪ ܟܲܝܠܵܐ ܕܲܫܢܵܘ̈ܗܝ : ܕܲܒܼܫܲܪܟܵܢܵܐ ܕܚܲܝܹ̈ܐ ܕܦܵܫ̣ ܠܹܗ ܠܡܵܪܝܵܐ ܢܸܫܦܲܪ ܀ ܢܨܘܼܡ ܛܲܠܝܵܐ ܕܲܠܛܲܠܝܘܼܬܼܵܐ ܦܐܸܐ ܢܸܨܚܵܢܵܐ : ܘܲܠܡܲܦܘܼܠܬܵܐ ܣܲܓܿܝܼ ܦܫܝܼܩܵܐ ܬܸܚܙܸܐ ܢܲܦ̮ܫܵܗ̇ ܀ ܥܠܲܝ̈ܡܹܐ ܢܨܘܼܡܘܼܢ ܕܲܩܫܸܐ ܚܹܐܦܵܐ ܕܲܥܠܲܝܡܘܼܬܼܵܐ : ܘܐܸܢܗ̤ܘ ܕܨܵܘܡܵܐ ܠܵܐ ܡܲܪܟܸܢ ܠܵܗ̇ ܛܥܵܬ̤ ܝܘܼܬܼܪܵܢܵܗ̇ ܀ ܢܸܫܲܝ̈ ܓܲܒܼܖܹ̈ܐ ܒܨܵܘܡܵܐ ܨܲܒܸܬܼܝ̈ ܠܲܩܢܘܿܡܲܝ̈ܟܹܝܢ : ܘܲܒܼܕܲܟܼܝܘܼܬܼܵܐ ܫܦܲܖ̈ܝ ܠܐܲܠܵܗܵܐ ܘܲܠܓܲܒܼܖ̈ܲܝܟܹܝܢ ܀ ܫܲܦܝܼܪ ܨܵܘܡܵܐ ܠܲܒܼܬܼܘܼ̈ܠܵܬܼܵܐ ܘܠܲܡܟܼܝܼܖ̈ܵܬܼܵܐ : ܕܗ̤ܘ ܝܲܗ̣̄ܒܼ ܠܐܸܣܬܹܝܪ ܫܘܼܦܪܵܐ ܕܬܸܙܟܸܐ ܒܫܲܦܝܼܖ̈ܵܬܼܵܐ ܀ ܐܵܦ ܐܲܪܡܲܠܬܵܐ ܕܩܸܒܼܪܲܬ̤ ܓܲܒܼܪܵܗ̇ ܨܵܘܡܵܐ ܬܸܪܚܲܡ : ܕܗ̤ܘ ܡܩܲܪܸܒܼ ܠܵܗ̇ ܨܹܝܕܼ ܐܲܠܵܗܵܐ ܕܢܸܗܘܸܐ ܓܲܒܼܪܵܗ̇ ܀ ܢܨܘܼܡ ܝܲܬܼܡܵܐ ܕܐܵܘܒܸܿܕܼ ܐܲܒܼܘܼܗܝ ܟܲܕܼ ܡܸܬܼܟܲܫܲܦ : ܠܐܲܒܼܵܐ ܕܝܲܬܼܡܹ̈ܐ ܕܲܢܡܲܠܸܐ ܠܹܗ ܚܲܣܝܼܪܘܼܬܹܗ ܀ ܢܨܘܼܡ ܐܲܟܵܪܵܐ ܡܸܛܠ ܚܲܩܠܹܗ ܘܡܸܛܠ ܢܲܦ̮ܫܹܗ : ܕܬܸܗܘܸܐ ܢܛܝܼܪܵܐ ܥܠܲܠܬܼܵܐ ܘܢܲܦ̮ܫܵܐ ܡ̣ܢ ܢܸܟܼܝܵܢܹ̈ܐ ܀ ܡܥܲܕܲܪ ܨܵܘܡܵܐ ܘܲܠܬܲܓܵܪܵܐ ܕܪܵܕܹܐ ܒܐܘܼܪܚܵܐ : ܕܥܲܡ ܬܹܐܓܼܘܼܪܬܹܗ ܟܠ ܝܘܼܬܼܖ̈ܵܢܹܐ ܕܪܘܼܚܵܐ ܢܸܟܼܢܘܿܫ ܀ ܡܵܘܬܲܪ ܨܵܘܡܵܐ ܘܲܠܥܲܬܝܼܖܹ̈ܐ ܕܲܒܼܙܸܕܼ̈ܩܵܬܼܵܐ : ܢܸܩܢܘܿܢ ܖ̈ܵܚܡܹܐ ܕܲܡܩܲܒܿܠܝܼܢ ܠܗܘܿܢ ܒܲܡܛܲܠܠܲܝ̈ܗܘܿܢ ܀ ܝܵܐܹ̇ܐ ܨܵܘܡܵܐ ܘܲܠܡܸܣܟܹܿܢܵܐ ܕܟܲܦܢܵܐ ܟܲܪܣܹܗ : ܕܗ̤ܘ ܗܵܘ̇ ܟܲܦܢܹܗ ܡ̣ܢ ܨܸܒܼܝܵܢܹܗ ܢܨܘܼܡ ܠܐܲܠܵܗܹܗ ܀ pb. 585 ܢܨܘܼܡܘܼܢ ܣܲܓܿܝܼ ܝܑܼܚܝܼ̈ܕܼܵܝܹܐ ܒܢܲܝ̈ ܡܲܠܟܿܘܼܬܼܵܐ : ܕܲܠܗܘܿܢ ܫܲܦܝܼܪ ܩܹܐܪܣܵܐ ܘܕܲܪܵܐ ܐܵܦ ܢܸܨܚܵܢܵܐ ܀ ܢܨܘܼܡ ܚܲܛܵܝܵܐ ܕܚܵܘܒܿܬܹܗ ܪܲܒܵܐ ܗ̣̄ܝ ܐܵܦ ܡ̣ܢ ܚܲܝܠܹܗ : ܕܲܠܡܵܐ ܢܸܫܟܲܚ ܢܸܦܪܘܿܥ ܩܲܠܝܼܠ ܡ̣ܢ ܐܸܫܛܵܪܹܗ ܀ ܢܨܘܼܡ ܙܲܕܝܼܩܵܐ ܕܢܵܘܣܸܦ ܫܘܼܦܪܵܐ ܠܙܲܕܝܼܩܘܼܬܹܗ : ܕܲܟܼܡܵܐ ܕܢܸܣܲܩ ܐܝܼܬܼ ܗ̣̄ܘ ܕܲܪܓܼܵܐ ܠܪܵܘܡܵܐ ܕܲܠܥܸܠ ܀ ܢܨܘܼܡ ܬܲܝܵܒܼܵܐ ܕܙܲܒܼܢܵܐ ܗ̄ܘ̣ ܕܥܵܨܹ̇ܒܼ ܠܲܡ̈ܡܲܚܲܝܵܐ : ܘܐܸܢܗ̤ܘ ܕܝܵܨܹ̇ܦ ܟܠܗܘܿܢ ܫܘܼܚܢܵܘ̈ܗܝ ܡܸܬܼܚܲܠܡܝܼܢ ܒܹܗ ܀ ܒܗܵܢܵܐ ܨܲܘܡܵܐ ܢܨܘܼܡܘܼܢ ܒܬܼܘܼ̈ܠܹܐ ܐܵܦ ܩܲܕܝܼ̈ܫܹܐ : ܕܒܹܗ ܨܵܐܹ̇ܡ ܗ̄ܘ̣ܵܐ ܒܪܵܗ̇ ܕܲܒܼܬܼܘܼܠܬܵܐ ܡܸܛܠܵܬܲܢ ܀ ܡܙܵܘ̈ܓܹܐ ܢܨܘܼܡܘܼܢ ܘܲܒܼܙܸܕܼ̈ܩܵܬܼܵܐ ܚܕܼܵܕܹ̈ܐ ܢܸܩܢܘܿܢ : ܘܟܲܕܼ ܛܵܒܼ ܕܲܟܼܝܵܐ ܗ̣̄ܝ ܢܝܲܩܪܘܼܢ ܥܲܪܣܵܐ ܕܫܵܘܬܵܦܘܼܬܼܵܐ ܀ ܐܵܦ ܓܲܝܵܪܵܐ ܐܸܢܗ̤ܘ ܕܨܵܐܹ̇ܡ ܠܵܐ ܡܸܣܬܲܓܲܦ : ܕܲܡܩܲܚܲܦ ܠܹܗ ܠܚܲܫܵܐ ܒܨܵܘܡܵܐ ܘܡܲܓܼܗܸܐ ܡܸܢܹܗ ܀ ܠܵܐ ܚܵܣ̇ܪܵܐ ܗ̄ܘ̣ܵܬܼ ܐܸܠܘܼ ܨܵܡܲܬ̤ ܐܵܦ ܙܵܢܝܼܬܼܵܐ : ܕܲܡܨܸܐ ܗ̣̄ܘ ܨܵܘܡܵܐ ܢܫܲܗܸܐ ܠܚܘܼܨܦܵܐ ܕܙܲܠܝܼ̈ܠܵܬܼܵܐ ܀ ܟܠܗܘܿܢ ܬܸܓܼܡܹ̈ܐ ܒܐܸܣܟܹܡܲܝ̈ܗܘܿܢ ܘܲܒܼܕܲܖ̈ܓܲܝܗܘܿܢ : ܒܛܲܟܼܣܹܗ ܟܠ ܐ̄ܢܵܫ ܢܝܲܩܲܪ ܨܵܘܡܵܐ ܡܠܸܐ ܝܘܼܬܼܖ̈ܵܢܹܐ ܀ ܣܲܓܝܼ ܪܚܝܼܡܵܐ ܙܲܕܝܼܩܘܼܬܼܵܐ ܕܡ̣ܢ ܣܲܓܝܼ̈ܐܹܐ : ܘܐܝܼܬܼ ܒܵܗ̇ ܚܲܝܠܵܐ ܕܬܸܣܲܒܼ ܟܠܝܘܿܡ ܟܠ ܫܸܐ̈ܠܵܬܼܵܗ̇ ܀ ܛܘܼ̈ܦܲܝ ܡܸܛܪܵܐ ܚܕܼܵܐ ܚܕܼܵܐ ܡܸܢܗܹܝܢ ܛܘܼ̈ܦܹܐ ܐܸܢܹܝܢ : ܘܡܵܐ ܕܐܸܬܼܟܲܢܲܫ ܗܲܘ̇ܝܵܐ ܪܓܸܠܬܵܐ ܕܠܵܐ ܡܸܬܼܥܲܒܼܪܵܐ ܀ pb. 586 ܡ̣ܢ ܢܘܼܛ̈ܦܵܬܼܵܐ ܣܲܓܝܼ̈ܐܵܬܼܵܐ ܓܪܘܼܦܝܵܐ ܪܲܒܵܐ : ܘܒܲܨ̈ܠܵܘܵܬܼܵܐ ܕܥܲܡܵܐ ܟ̱ܠܹܗ ܨܵܘܡܵܐ ܦܲܐܝܵܐ ܀ ܟܲܠܲܬܼ ܢܘܼܗܪܵܐ ( 19 ) ܒܟܼܠܗܘܿܢ ܝܲܠܕܹܝ̈ܗ ܫܵܐ̇ܠܵܐ ܖ̈ܲܚܡܹܐ : ܕܡ̣ܢ ܟܠ ܦܘܼܡ̈ܝܼܢ ܬܸܣܓܸܐ ܨܠܘܿܬܼܵܐ ܘܗܵܐ ܐܸܫܬܲܡܥܲܬ̤ ܀ ܐܲܝܟܼ ܕܲܠܡܹܐܡܲܪ ܛܘܼ̈ܦܝܼܢ ܡ̣ܢ ܥܲܪܦܸܠܵܐ : ܘܗܵܘ̇ܝܵܐ ܪܓܸܠܬܵܐ ܕܠܵܐ ܡܸܬܼܥܲܒܼܪܵܐ ܡ̣ܢ ܪܲܒܿܘܼܬܼܵܗ̇ ܀ ܒܣܲܓܿܝܼܐܘܼܬܼܵܐ ܕܦܘܼܡܹ̈ܐ ܡܠܝܼ̈ܠܹܐ ܚܕܼܵܐ ܬܸܫܒܿܘܿܚܬܵܐ : ܘܫܵܐ̇ܠܵܐ ܘܢܵܣ̇ܒܵܐ ܘܠܵܐ ܡܸܬܼܟܲܠܝܵܐ ܡ̣ܢ ܕܲܝܵܢܵܐ ܀ ܒܟܼܠ ܨܲܝܵܡ̈ܝܼܢ ܘܲܒܼܟܼܠ ܡܘܼܫ̈ܚܵܢ ܥܵܒܼ̇ܕܵܐ ܨܵܘܡܵܐ : ܘܲܒܼܟܼܠ ܦܘܼܡ̈ܝܼܢ ܩܵܪܝܵܐ ܠܡܵܪܵܗ̇ ܥܲܬܿܝܼܪܵܐܝܼܬܼ ܀ ܠܨܵܘܡܵܐ ܕܟܼܠ ܐ̄ܢܵܫ ܡܟܲܢܫܵܐ ܘܥܵܒܼ̇ܕܵܐ ܨܵܘܡܵܐ ܪܲܒܵܐ : ܕܕܼܵܡܹ̇ܐ ܠܢܲܗܪܵܐ ܗܵܘ̇ ܕܐܸܬܼܟܲܢܲܫ ܡ̣ܢ ܢܘܼܛ̈ܦܵܬܼܵܐ ܀ ܬܵܘ ܨܲܝܵܡܹ̈ܐ ܟܲܢܸܫܘ ܘܲܚܠܘܿܛܘ ܦܘܼܖ̈ܫܵܢܲܝܟܿܘܿܢ : ܕܨܵܘܡܵܐ ܪܲܒܵܐ ܢܸܗܘܸܐ ܒܟܸܢܫܵܗ̇ ܕܒܲܪ̄ܬܼ ܢܲܗܝܼܖܹ̈ܐ ܀ ܫܘܼܦܪܵܗ̇ ܕܟܲܠܬܼܵܐ ܨܵܘܡܵܐ ܗ̣̄ܘ ܙܲܗܝܵܐ ܕܡ̣ܢ ܣܲܓܿܝܼ̈ܐܹܐ : ܘܨܸܒܼܬܵܗ̇ ܘܫܲܗܪܵܗ̇ ܘܲܨ̈ܠܵܘܵܬܼܵܗ̇ ܐܲܝܟܼ ܚܸܫ̈ܠܵܬܼܵܐ ܀ ܢܲܦ̮ܫܵܗ̇ ܢܵܛ̇ܪܵܐ ܡ̣ܢ ܡܹܐܟܼܘܼܠܬܵܐ ܒܬܼܘܼܠܲܬܼ ܢܘܼܗܪܵܐ : ܕܲܒܼܫܘܼܠܵܡܹܗ ܕܨܵܘܡܵܐ ܠܚܲܬܼܢܵܐ ܪܓܼܝܼܓܼܵܐ ܕܬܹܐܟܼܘܼܠ ܀ ܛܥܘܼܡܹ̈ܐ ܟܠܗܘܿܢ ܫܝܼܛܝܼܢ ܘܲܒܼܣܹܝܢ ܘܲܒܼܣܝܼܪܝܼܢ ܠܵܗ̇ : ܘܐܸܠܵܐ ܐ̄ܟܲܠܬܹܗ ܠܵܐ ܐܸܬܼܪܵܘܚܲܬ̤ ܒܲܪ̄ܬܼ ܐܝܼܡܵܡܵܐ ܀ ܥܲܠ ܗܵܝ̇ ܨܵܝ̇ܡܵܐ ܘܚܵܣ̇ܠܵܐ ܢܲܦ̮ܫܵܗ̇ ܒܲܪ̄ܬܼ ܦܘܼܢܵܩܹ̈ܐ : pb. 587 ܕܡܵܐ ܕܐܵܟܼ̇ܠܵܐ ܠܹܗ ܬܸܗܘܸܐ ܢܛܝܼܪܵܐ ܡ̣ܢ ܠܲܥܒܘܼܬܼܵܐ ܀ ܒܨܵܘܡܵܐ ܟܲܠܬܼܵܐ ܠܚܲܬܼܢܵܐ ܪܓܼܝܼܓܼܵܐ ܠܲܡܢܲܬܵܫܘܼ : ܘܗܵܐ ܡܙܲܡܢܝܼܢ ܠܵܗ̇ ܥܲܡܡܹ̈ܐ ܘܥܵܠܡܹ̈ܐ ܕܬܼܵܘܟܸܠ ܐܸܢܘܿܢ ܀ ܨܵܝ̇ܡܵܐ ܒܚܘܼܒܹܗ ܘܥܲܠ ܕܲܪܓܼܝܼܓܼܵܐ ܕܡܸܢܹܗ ܬܹܐܟܼܘܿܠ : ܛܥܵܬܹܗ ܠܠܲܚܡܵܐ ܒܪܸܓܿܬܹܗ ܕܚܲܬܼܢܵܐ ܕܝܲܐܝܼܒܼܵܐ ܠܹܗ ܀ ܐܲܝܟܵܐ ܚܙܸܐ ܠܟܼܘܿܢ ܟܲܠܬܼܵܐ ܕܐܲܟܼ̇ܠܵܐ ܠܚܲܬܼܢܵܐ ܡܸܡܬܼܘܿܡ : ܐܵܘ ܠܲܒܼܬܼܘܼܠܬܵܐ ܕܣܝܼܡ ܠܵܗ̇ ܡܟܼܝܼܪܵܗ̇ ܥܲܠ ܦܵܬܼܘܿܪܵܐ ܀ ܪܸܓܲܬ̤ ܪܸܚܡܲܬ̤ ܨܵܡܲܬ̤ ܟܸܦܢܲܬ̤ ܩܸܪܒܲܬ̤ ܐܸܟܼܠܲܬ̤ : ܒܸܣܡܲܬ̤ ܫܸܡܢܲܬ̤ ܥܸܠܲܬ̤ ܝܸܪܬܲܬ̤ ܓܲܙܹܗ ܕܐܲܒܼܵܐ ܀ ܒܨܵܘܡܵܐ ܚܙܵܬܹܗ ܟܲܕܼ ܡܸܬܼܟܲܬܲܫ ܥܲܡ ܐܲܪܟܿܘܿܢܵܐ : ܨܵܡܲܬ̤ ܥܲܡܹܗ ܘܕܲܗܘ̤ܵܐ ܕܸܒܼܚܵܐ ܩܨܵܬܹܗ ܠܲܒܼ̈ܢܹܝܗ̇ ܀ ܪܲܓܼܬܹܗ ܒܕܲܒܼܪܵܐ ܥܲܠ ܕܲܚܠܵܦܹܝܗ̇ ܡܸܬܼܟܲܬܲܫ ܗ̄ܘ̣ܵܐ : ܘܗܵܐ ܡܸܬܼܟܲܫܦܵܐ ( 20 ) ܕܬܹܐܟܼܘܿܠ ܬܸܣܒܲܥ ܡ̣ܢ ܫܲܦܝܼܪܵܐ ܀ ܒܲܣܝܼܡ ܨܵܘܡܵܐ ܠܥܹܕܬܵܐ ܡܟܼܝܼܪܬܹܗ ܕܝܼܚܝܼܕܼܵܝܵܐ : ܘܲܒܼܫܘܼܠܵܡܹܗ ܚܵܙ̇ܝܵܐ ܠܚܲܬܼܢܵܐ ܒܫܘܼܚܵܐ ܪܲܒܵܐ ܀ ܗܵܐ ܨܲܝܵܡܹ̈ܐ ܠܥܹܐܕܼܵܟܼ ܚܵܝ̇ܪܝܼܢ ܒܲܪ ܐܲܠܵܗܵܐ : ܕܬܲܝܬܸܐ ܫܲܝܢܵܟܼ ܡ̣ܢ ܒܹܝܬܼ ܓܲܙܵܟܼ ܠܐܲܪܒܲܥܦܸܢ̈ܝܵܢ ܀ ܩܲܒܸܿܠ ܨܵܘܡܲܢ ܘܲܥܒܸܕܼ ܫܲܝܢܵܟܼ ܥܲܠ ܐܲܖ̈ܥܵܬܲܢ : ܫܘܼܒܼܚܵܐ ܠܖ̈ܲܚܡܹܐ ܕܫܲܠܚܘܼܟܼ ܠܐܲܪܥܵܐ ܕܬܸܫܬܲܝܲܢ ܒܵܟܼ ܀ ܫܠܸܡ̣ ܡܹܐܡܪܵܐ ܕܲܬܼܪܹܝܢ ܕܥܲܠ ܨܵܘܡܵܐ . ܫܠܸܡ̣ ܡܹܐܡܪܵܐ ܕܲܬܼܪܹܝܢ ܕܥܲܠ ܨܵܘܡܵܐ . ܕܒ̄ P. ܕܢܦܫܐ R. ܥܡܠܗ̇ ܐܪܦܗ̇ L. Sic ( ܢܸܬܼܡܲܪܲܕܼ ؟ N. E. ) ܢܡܕܪ L. ܘܚܣܘܠ Sic. ܘܗܐ ܒܣܡܬ̤ ܠܟ ܥܢܘܝܘܬܐ R. ܠܣܢܝܩܐ ܟܪܝܗܐ R. ܩܠܝܠ ܦ̇ܪܫ R. ܬܘ̈ܩܠܬܐ P. L. ܟܪܝܐ ܪܒܐ L. ܐܘܨܪܐ L. Deest in P. R. ܙܕܝܩܘܬܐ . . ܕܟܟܪܝܬܐ L. ܕܚܝ̈ܐ R. ܥܠܡ̈ܐ R. ܠܐܐ ܐܢ̄ܬ P. ܒܗ̇ R. ܒܩܝܡܬܐ L. ܡܠܟܐ R. ܡܬܟܦܢܐ L. ܥܲܠ ܨܵܘܡܵܐ ܩܲܕܝܼܫܵܐ ܕܐܲܪܒܿܥܝܼܢ ܒ ܥܲܠ ܨܵܘܡܵܐ ܩܲܕܝܼܫܵܐ ܕܐܲܪܒܿܥܝܼܢ ܒ