ܬܘܒ ܟܿܬܒܝܢܢ ܬܟܫ̈ܦܬܐ ܕܟܠ ܓܢܣ ܒܬܡܢܐ ܐܟ̈ܕܝܐ ܡܢ ܩܕܡܝܐ ܠܬܡܝܢܝܐ ܬܘܒ ܟܿܬܒܝܢܢ ܬܟܫ̈ܦܬܐ ܕܟܠ ܓܢܣ ܒܬܡܢܐ ܐܟ̈ܕܝܐ ܡܢ ܩܕܡܝܐ ܠܬܡܝܢܝܐ ܩܕ̄ ܛܟܣܐ ܩܕܡܝܐ ܩܕ̄ ܕܝܿܠܕܬܿ ܐܠܗܐ . ܫܿܠܡ ܠܟܝ ܡܢ ܟܠ ܩܕܝܫܬܐ . ܝܿܠܕܬܿ ܐܠܗܐ ܡܪܝܡ . ܓܙܐ ܫܒܝܼ̇ܐ ܘܝܩܝܪܐ ܕܟܠܗܿ ܡܬܥܿܡܪܢܝܬܐ . ܠܡܦܐܕܐ ܢܿܨܝܚ ܕܠܩܐ ܘܐܘܘܢܐ ܕܗܿܘ ܠܐ ܡܬܥܿܪܝܢܐ . ܢܘܣܐ ܕܟܝܐ ܕܒܪܘܝܐ ܕܟܠܗܿ ܒܪܝܬܐ . ܫܠܡܠܟܝ . ܕܒܐܝ̈ܕܝܟܝ ܐܫܬܿܡܗ ܗܘܐ . ܗܿܘ ܕܫܿܩܠ ܠܚܛܝܼܬܗ ܕܥܠܡܐ ܘܦܿܪܩ ܠܗ . ܐܚܪܬܐ ܥܠ ܛܘܪ̈ܝ ܚܘܪܝܒ ܚܼܙܟܝ ܡܘܫܐ ܢܒܝܐ ܕܬܗܪܐ ܒܬܘ̄ ܩܕܝ̄ . ܢܘܪܐ ܟܕ ܫܿܪܝܐ ܒܓܘ ܣܢܝܐ ܘܡܬܓܿܘܙܠܐ ܒܗ ܘܣܢܝܐ ܠܐ ܝܿܩܕ . ܠܟܝ ܬܘܒ ܨܿܝܪܐ ܗܘܬ . ܣܒܠܼܬܐ ܕܚܼܙܐ ܝܥܩܘܒ ܟܐܢܐ ܒܓܘ ܕܒܪܐ . ܕܒܗܿ ܣܿܠܩܝܢ ܘܢܚܿܬܝܢ ܥܝܪ̈ܐ ܠܫܡܝܐ . ܘܗܟܘܬ ܘܒܪ ܐܝܫܝ . ܫܩܼܠ ܩܝܬܪܗ ܪܘܚܢܐ ܘܫܿܪܝ ܐܡܿܪ ܒܗ . ܕܐܝܟ ܡܛܪܐ ܢܝܼ̇ܐ ܕܢܚܿܬ ܥܠ ܐܪܥܐ . ܗܟܢܐ ܢܚܼـ ܐܠܗܐ ܘܫܼܪܐ pb. 246 ܒܒܬܘ̄ . ܡܟܝܠ ܢܐܬܝ̈ܢ ܥ̈ܠܝܡܬܐ ܘܒܬܘ̈ܠܬܐ ܥܒܪ̈ܝܬܐ ܘܦ̈ܠܓܝܗܝܢ ܒܐܝ̈ܕܝܗܝܢ . ܘܢܩܼܫ̈ܢ ܒܪܘܚ ܩܘܕܫܐ . ܩܕܡ ܒܪ ܡܿܠܟܐ . ܘܢܐܡܼܪ̈ܢ ܠܟܝ . ܛܘܒܝܟܝ ܡܪܝܡ ܕܠܡܿܘܢ ܝܠܼܕܬܝ . ܕܣܗ̈ܕܐ ܣ̈ܓܘܠܐ ܡ̈ܠܠܐ . ܣܗ̈ܕܐ ܒܪ̈ܝܟܐ ܐܬܚܼܙܝܬܘܢ . ܘܡܢ ܚܿܡܪܐ ܕܝܠܟܘܢ ܥܕܬܐ ܐܬܒܣܼܡܬ ܇ ܐܘ̃ ܢܗܝܪ̈ܐ ܫ̈ܒܝܚܐ ܘ̈ܐܠܗܝܐ . ܕܥܠ ܕܟܠ ܐܘ̈ܠܨܢܝܢ ܚܘܝܚܐܝܬ ܩܪܒܐ ܚܿܘܝܬܘܢ . ܘܠܛܪ̈ܘܢܐ ܚܪ̈ܡܐ ܒܝܕ ܐܬܛܠܝܟܘܬܟܘܢ ܙܟܝܼـܘܢ ܘܒܼܗܬܬܘܢ . ܫܘ̄ . ܠܚܿܝܼܠܐ ܕܚܿܝܼܠܟܘܢ ܒܐܓ̈ܘܢܝܟܘܢ . ܐܠܗܐ ܕܐܬܐ ܠܦܪܘܩܢ ܒܪ̈ܝܬܗ ܪܚܿܡ ܥܠܝܢ ܀ ܟܕ ܕܝܢ ܥܠܼܘ ܘܓܼܢܘ ܩ̈ܕܝܫܐ ܒܣܡܿܟܐ ܕܚ̈ܫܐ . ܡܢ ܡܪܝܬܐ ܗܝܿ ܕܥܼܨܪܘ ܥܡܐ ܒܓܓܘܠܬܐ . ܐܫܼܬܝܘ ܟܠܗܘܢ ܘܝܼܠܦܘ ܗܘܘ ܪ̈ܐܙܐ ܟܣ̈ܝܐ ܕܒܝܬ ܐܠܗܐ . ܘܥܠܗܿܝ ܒܬܫܒ̈ܚܬܐ ܡܙܡܪܝܢܢ ܘܐܡܿܪܝܢܢ . ܒܪܝܟ ܗܘ ܡܫܝܚܐ ܕܐܪܘܝ ܠܣܗ̈ܕܐ ܩ̈ܕܝ̄ ܒܕܡܐ ܕܡܢ ܕܦܢܗ . ܕܬܝܒܘܬܐ ܐܘ̃ ܣܿܓܝ ܪ̈ܚܡܐ ܘܚܼܢܢܐ . ܐܘ̃ ܡܕܟܝܢܐ ܕܟܘܬܡ̈ܬܐ ܕܟܠ ܚ̈ܛܝܐ . ܚܿܠܼܠܝܢܝ ܒܙܘܦܟ ܕܟܝܐ ܘܪܚܿܡܥܠܝ . ܘܐܝܟ ܡܟܣܐ ܘܗܿܝ ܚܿܛܝܬܐ ܚܘܢܝܢܝ ܒܪ̈ܚܡܼܝܟ . ܡܫܝܚܐ ܚܿܐܢ ܠܚ̈ܛܝܐ ܡܢ ܚܘ̈ܒܝܗܘܢ . ܕܐܢܬ ܗܘ ܐܝܬܝܟ ܡܩܿܒܠܢܐ ܕܟܠ ܬܝ̈ܒܐ . ܦܪܘܩܐ ܕܓܢܣܐ ܕܐܢܫܘܬܢ ܦܪܘܩܝܢܝ ܒܪ̈ܚܡܼܝܟ ܀ ܐܢܗܘܼ ܕܙܕܝܩܐ ܠܡܚܼܣܢ ܡܬܦܼܪܩ . ܐܢܿܐ ܓܝܪ ܡܢܐ ܐܥܿܒܕ ܐܝܿܬܝ ܚܿܛܝܐ . ܝܘܩܪܗ ܓܝܪ ܕܐܝܡܡܐ ܘܝܩܕܢܗ ܕܫܡܼܫܐ ܠܐ ܣܿܝܒܪܬ . ܐܠܐ ܥܡ ܦܥ̈ܠܐ ܗܿܢܘܢ ܕܚܕܥܣܪ̈ܐ ܫ̈ܥܝܢ ܡܢܼܝܢ ܦܪܘ̄ ܘܐܬܪܚܿܡ ܥܠܝ .܀ ܚ̈ܛܗܝ ܣܚܦܘܢܝ . ܘܡܢ ܗܿܘ ܪܘܡܐ ܕܒܗ ܩܿܐܡ ܗܘܝܿܬ ܐܚܬܼܘܢܝ . ܘܐܝܟ ܕܒܓܘܡܨܐ ܠܘܬ ܚܒܿܠܐ ܐܫܿܘܫܛܬ . ܘܡܿܢܼܘ ܗܿܘ . ܕܡܢܕܪܝܫ ܫܘܦܪ̈ܐ pb. 247 ܗܕܝܪ̈ܐ ܢܩܢܼܝܢܝ . ܐܠܐ ܐܢ ܐܢܬ ܒܿܪܘܝܐ ܡܗܝܪܐ ܕܡܢ ܫܘܪܝܐ ܒܨܠܡܟ ܘܒܕܡܘܬܟ ܐܬܩܢܼܬܢܝ . ܘܐܢܿܐ ܒܨܒܝܢܝ ܚܒܪܐ ܠܣܛܢܐ ܗܘܿܝܬ ܘܥܒܕܐ ܠܚܛܝܼـܐ . ܒܪ̈ܚܡܼܝܟ ܡܪܝ ܚܿܪܪܝܢܝ ܘܐܬܪܚܿܡ ܥܠܝ . ܕܥ̈ܢܝܕܐ . ܥ̈ܢܝܕܐ ܕܠܒܼܫܘܟ ܡܢ ܡܥܡܘܕܝܬܐ ܡܪܝܐ . ܐܠܒܼܫ ܦܓܪ̈ܝܗܘܢ ܐܣܛܠ ܫܘ̄ ܡܐ ܕܐܬܿܐ ܐܢܬ . ܡܐ ܕܒܩܠܐ ܕܩܪܢܐ ܘܕܫܝܦܘܪܐ . ܥܬܝܕ ܐܢܬ ܕܬܢܿܚܡ ܘܬܚܿܕܬ ܠܟܠܗ ܓܢܣܢ . ܚܿܣܐ ܡܪܝ ܚܘ̈ܒܝܗܘܢ ܘܚ̈ܛܝܗ̄ܝ ܐܥܼܒܪ ܒܣܘܓܐܐ ܕܛܝܒܘܬܟ . ܫܘ̄ ܠܚܿܝܼܠܐ ܕܐܝܬܘܬܟ ܡܪܐ ܡܪ̈ܘܬܐ . ܐܠܗܐ ܕܐܬܼܐ ܠܦܪܘܩܢ ܒܪ̈ܝܬܗ ܐܚ̈ܝܼ ܠܥܒ̈ܕܝܟ .܀ ܟܕ ܕܝܢ ܥܠܼ ܠܡܕܝܢܬ ܡ̈ܝܼܬܐ ܝܫܘܥ ܦܪܘܩܢ . ܪܒܒܬܐ ܐܫܬܡܥܼܬܿ ܒܫܝܘܠ ܘܪ̈ܥܠܼܝ ܫ̈ܬܐܣܝܗܿ . ܘܣܘܼܚܘ ܠܗ ܥܿܡܪ̈ܝ ܩܒܪ̈ܐ ܕܚܼܙܘ ܢܘܗܪܗ ܕܐܙܠܓ ܥܠܝܗܘܢ . ܘܒܬܫܒܘ̄ ܐܬܢܚܡ ܘܐܩܝܼܡ ܠܢ ܥܡܗ . ܘܥܠܗ݀ܝ ܒ̈ܬܫܒ̄ ܡܙܡܪܝܢܢ ܘܐܡܿܪܝܢܢ . ܒܪܝܟ ܕܡܢܿܚܡ . ܘܡܚܿܕܬ ܬܘܒ ܡܢ ܚܒܿܠܐ ܠܓܢܣܐ ܕܡ̈ܝܘܬܐ ܀ ܥܠ ܓܝ̈ܓܠܝ ܢܘܪܐ ܥܬܝܕ ܕܢܐܬܼܐ ܒܫܘ̄ ܪܒܐ ܝܫܘܥ ܦܪܘܩܢ . ܟܕ ܐܬܿܐ ܕܢܥܒܸܕ ܩܝܡܼـܐ ܚܕܬܐ ܕܥ̈ܢܝܕܐ ܕܫܟܼܒܘ ܥܠ ܣܒܗ . ܘܝܿܬܒ ܕܝܿܢܐ ܘܥ̈ܐܠܢ ܩܘܕܡܘܗܝ ܫܪ̈ܒܬܐ ܠܕܝܼܢܐ ܕܟܐܢܘܬܐ . ܬܘܒ ܕܝܢ ܦܿܬܚ ܣܼܦܪ̈ܘܗܝ . ܛܒ̈ܐ ܚܿܕܝܢ ܘܡܬܿܒܣܡܝܢ ܒܚ̈ܝܐ ܡܬܘ̈ܡܝܐ . ܕܠܗܘܢ ܡܪܝ ܐܫܼܘܐ ܠܥܒܼܕ̈ܝܟ ܕܫܟܼܒܘ ܥܠ ܣܒܪܟ ܒܝܘܡܐ ܕܡܐܬܝܬܟ . ܘܠܐ ܢܗܼܘܘܢ ܛܪ̈ܝܕܐ ܡܢ ܚܼܙܬܟ ܐܠܗܝܬܐ . ܐܘ̃ ܣܿܓܝ ܪ̈ܚܡܼܐ . ܐܠܐ ܢܿܣܼܩܘܢ ܠܟ ܫܘ̄ ܚܕܬܐ ܡܐ ܕܐܿܬܐ ܐܢܬ . ܪܚܿܡ ܐܢܫܐ . ܕܩܝܡܬܐ ܐܬܩܒܼܥܬ ܡܪܝ ܒܨܠܝܒܐ ܡܢ ܥܿܘ̈ܠܐ . ܘܒܦܛܐ ܕܬܪ̈ܬܝܢ ܐܝ̈ܕܝܟ . pb. 248 ܐܚܼܕܬ ܠܐܪ̈ܒܥ ܦܢܝ̈ܬܐ . ܫܡܼܫܐ ܚܼܫܟ ܗܘܐ ܒܪܩܝܥܐ . ܕܚܼܙܟ ܡܪܝ ܕܥܧܪܛܠܝ ܐܢܬ . ܒܡܼܨܥܬܿ ܛܗܪܐ ܒܐܝܡܡܐ . ܥܠܼ ܩܼܡ ܠܠܝܐ ܒܫܘܠܛܢܗ . ܩܠܐ ܕܩܼܥܝܬ ܥܠ ܩܝܣܐ ܆ ܐܙܝܥܼܬ ܠܐܪܥܐ ܘܠܫܡܝܐ . ܒܡ̈ܝܼܬܐ ܐܬܡܢܼܝܬ ܒܪ̈ܚܡܼܝܟ . ܘܩܡܼܬ ܡܢ ܩܒܪܐ ܕܨܒܼܝܬ . ܘܐܩܼܝܡܬܝܗܝ ܥܡܟ ܠܐܕܡ ܘܐܦܢܼܝܬܝܗܝ ܠܥܕܝܢ . ܗܝܿ ܕܢܦܩܼ ܗܘܐ ܡܢܗܿ . ܛܒܐ ܡܪܝܐ ܛܝܒܘܬܟ . ܡܪܐ ܟܠ ܫܘ̄ ܠܟ ܀ pb. 246 pb. 247 pb. 248 ܀ ܫܠܡ ܩܕ̄ ܕܪܒܘܠܐ ܐܦܝܣ̄ ܀ ܬܘܒ ܟܿܬܒܝܢܢ ܬܟܫ̈ܦܬܐ ܕܟܠ ܓܢܣ ܒܬܡܢܐ ܐܟ̈ܕܝܐ ܡܢ ܩܕܡܝܐ ܠܬܡܝܢܝܐ ܬܘܒ ܟܿܬܒܝܢܢ ܬܟܫ̈ܦܬܐ ܕܟܠ ܓܢܣ ܒܬܡܢܐ ܐܟ̈ܕܝܐ ܡܢ ܩܕܡܝܐ ܠܬܡܝܢܝܐ