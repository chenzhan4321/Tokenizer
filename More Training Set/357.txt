ܥܲܠ ܚܲܕܼܒܿܫܲܒܵܐ ܕܐܘܿܫܲܥ̈ܢܹܐ pb. 445 ܬܘܼܒܼ ܡܐܡܪܐ . ܚܝ . ܕܥܲܠ ܚܲܕܼܒܿܫܲܒܵܐ ܕܐܘܿܫܲܥ̈ܢܹܐ : ܕܐܲܡܝܼܪ ܠܡܵܪܝ ܝܲܥܩܘܿܒ . pb. 445 ܬܘܼܒܼ ܡܐܡܪܐ . ܚܝ . ܕܥܲܠ ܚܲܕܼܒܿܫܲܒܵܐ ܕܐܘܿܫܲܥ̈ܢܹܐ : ܕܐܲܡܝܼܪ ܠܡܵܪܝ ܝܲܥܩܘܿܒ . ܢܸܒܼܥܵܐ ܕܚܲܝܹ̈ܐ ܐܸܫܬܿܝܼܘ ܡܸܢܹܗ ܡܝܼܬܼ̈ܐ ܘܲܚ̣ܝܵܘ : ܬܪܘܿܥ ܠܝܼ ܢܲܦ̮ܫܵܟܼ ܐܲܦܝܼܓܼ ܨܲܗܝܘܼܬܼܝ ܡ̣ܢ ܡܲܒܿܘܼܥܵܟܼ ܀ ܫܸܩܝܵܐ ܕܲܪܕܵܐ ܒܐܲܪܥܵܐ ܨܗܝܼܬܼܵܐ ܘܦܹܐܪܹܐ ܝܸܗܒܲܬܸ : ܐܸܫܬܸܐ ܡܸܢܵܟܼ ܘܐܸܩܥܸܐ ܒܓܸܠܝܵܐ ܟܡܵܐ ܒܲܣܝܼܡ ܐܲܢ̄ܬܿ ܀ ܒܹܪܵܐ ܚܕܲܬܵܐ ܕܢܲܩܪܘܼܗܿ ܒܖ̈ܘܼܡܚܹܐ ܥܲܠ ܓܵܓܼܘܼܠܬܵܐ : ܣܲܩܝ ܗܲܒܼܝ ܫܸܩܝܵܐ ܠܪܸܥܝܵܢܝ ܕܲܣܢܝܼܩ ܥܲܠ ܡܲܒܿܘܼܥܹܟܼܝ ܀ ܒܲܪ ܐܲܠܵܗܵܐ ܕܲܩܼܪܵܐ ܢܲܦ̮ܫܹܗ ܡܲܝܵ̈ܐ ܚܲܝܹ̈ܐ : ܗܲܒܼ ܠܝܼ ܐܸܫܬܹܐ ܘܐܸܣܒܲܥ ܡܸܢܵܟܼ ܘܐܹܡܲܠܸܠ ܠܵܟܼ ܀ ܢܸܒܼܥܵܐ 1 ܕܲܢܚܸܬܼ ܡܼܢ ܪܹܫܝܼܬܼܵܐ ܕܪܵܘܡܵܐ ܠܐܲܪܥܵܐ : ܒܫܸܩܝܵܟܼ ܬܵܘܥܸܐ ܬܲܪܥܝܼܬܼܝ ܦܹܐܖܹ̈ܐ ܕܫܘܼܒܼܚܵܐ ܠܐܲܒܼܘܼܟܼ ܀ ܗܲܒܼ ܠܝܼ ܐܹܡܪܵܟܼ ܠܵܘ ܐܹܣܲܝܟܼܵܟܼ 2 ܕܲܕܼܠܵܐ ܣܵܟܼ ܐܲܢ̄ܬܿ : ܐܸܠܵܐ ܐܲܟܼܪܸܙ ܠܲܕܫܵܡܲܥܿ ܠܝܼ ܕܠܵܐ ܡܸܬܿܕܲܪܟܲܬܿ ܀ ܡܲܢ ܓܹܪ ܡܲܕܪܸܟܼ ܢܹܐܡܪܵܟܼ ܡܵܪܲܢ ܐܲܝܟܼ ܡܵܐ ܕܐܝܼܬܲܝܟ : ܐܸܠܵܐ ܚܘܼܒܵܐ ܕܪܵܡ ܗܼ̄ܘ ܫܲܪܒܹܿܗ 3 ܡܼܢ ܡܲܠܵܠܹ̈ܐ ܀ ܟܡܵܐ ܕܐܝܼܬܼ ܐܲܬܼܪܵܐ ܠܚܘܼܒܵܐ ܢܡܲܠܸܠ ܥܲܠ ܓܸܠܝܵܢܵܟܼ : pb. 446 ܗܲܒܼ ܠܝܼ ܡܸܠܬܼܵܐ ܕܬܼܵܢܿܝܵܐ ܫܘܼܦܪܵܐ ܕܡܲܟܿܝܼܟܼܘܼܬܼܵܟܼ ܀ ܡܼܢ ܡܲܪܟܲܒܼܬܼܵܐ ܠܥܝܼܠܵܐ ܫܐܝܼܠܵܐ ܒܲܪ ܐܲܬܵܢܵܐ : ܐܲܚܬܼܵܟܼ ܚܘܼܒܵܟܼ ܘܡܲܢ ܣܵܦܹܿܩ ܠܵܟܼ ܢܬܲܢܹܐ ܫܲܪܒܵܟܼ ܀ ܡܼܢ ܠܹܓܼܘܿܢܵܐ ܗܵܝܿ ܕܲܟܼܪ̈ܘܿܒܹܐ ܕܠܵܐ ܡܹܬܼܒܲܨܝܵܐ : ܪܟܼܘܿܒܼܵܐ ܡܡܲܟܿܟܼܵܐ ܒܐܲܬܼܪܲܢ ܘܐܲܝܟܲܢ ܐܵܘܦܹܝܟܼ ܀ ܡܼܢ ܒܹܝܬܼ ܓܝܼ̈ܓܼܠܹܐ ܘܐܲܦܹ̈ܐ ܘܓܸܦܹ̈ܐ ܕܫܲܠܗܹܒܼܝܼܬܼܵܐ : ܫܲܩܼܠܘܼܟܼ ܪܲܚܡܹܐ ܘܗܵܐ ܡܙܲܝܲܚ ܠܵܟܼ ܒܲܪ ܐܲܬܵܢܵܐ ܀ ܡܼܢ ܪܲܒܿܘܼܬܼܵܐ ܗܵܝܿ ܕܲܬܼܪܘܿܢܘܿܣ ܕܲܡܠܹܐ ܢܘܼܗܪܵܐ : ܠܲܙܥܘܿܪܘܼܬܼܵܐ ܕܲܦܫܝܼܛ ܚܘܼܒܵܗܿ ܥܲܡ ܝܲܠܘܼ̈ܕܹܐ ܀ ܡܼܢ ܗܵܘܿ ܚܲܨܵܐ ܕܲܡܠܹܐ ܥܲܝ̈ܢܹܐ ܟܲܕ ܡܸܬܼܟܲܪܟܵܢ : ܠܗܵܢܵܐ ܪܟܼܘܿܒܼܵܐ ܕܲܕܫܝܼܛ ܡܸܢܹܗ ܒܥܵܠܡܵܐ ܠܵܐ ܐܝܼܬܼ ܀ ܡܼܢ ܒܹܝܬܼ ܣܹܕܪܹܐ ܘܓܲܘܼ̈ܕܹܐ ܕܩܵܝ̈ܡܵܢ ܡܼܢ ܓܵܘܙܲܠܬܵܐ : ܠܟܸܢܫܵܐ ܙܥܘܿܪܵܐ ܕܲܛܥܝܼܢ ܣܵܘ̈ܟܹܐ ܒܫܘܼ̈ܩܲܝ ܨܸܗܝܘܿܢ ܀ ܐܲܝܟܵܐ ܗܵܫܵܐ ܢܡܲܠܹܠ ܫܲܪܒܵܟܼ ܗܵܘܿ ܕܲܡܡܲܠܹܠ : ܘܒܲܐܝܢܵܐ ܐܲܬܼܪܵܐ ܢܹܐܡܪܵܟܼ ܦܘܼܡܵܐ ܐܸܢ ܐܵܡܲܪ ܠܵܟܼ ܀ ܗܵܐ ܒܡܲܓܼܗܲܪ ܙܝܼܘܵܟܼ ܠܲܫܡܲܝܵܢܹ̈ܐ : ܘܚܲܠܵܫ ܘܲܣܢܸܐ ܥܝܼܠܵܐ ܕܛܲܥܼܢܵܟܼ ܒܹܝܬܼ ܐܲܪܥܵܢܹܐ ܀ ܐܲܢ̄ܬܿ ܡܸܬܼܒܲܪܲܟܼ ܒܙܵܘܥܵܐ ܕܓܼܝܼ̈ܠܹܐ ܡܲܠܵܠܵܬܼ̈ܵܐ : ܘܐܲܢ̄ܬܿ ܡܸܫܬܲܒܲܚ ܒܣܵܘ̈ܟܹܿܐ ܕܕܹܩ̈ܠܹܐ ܒܲܟܼܢܘܼ̈ܫܵܬܼܵܐ ܀ ܠܥܸܠ ܐܲܢ̄ܬܿ ܘܲܠܬܲܚܬܿ ܘܲܒܼܪܲܒܿܘܼܬܼܵܐ ܘܒܲܙܥܘܿܪܘܼܬܼܵܐ : ܒܪܵܘܡܵܐ ܘܥܘܼܡܩܵܐ ܡܲܢ ܡܵܘܦܸܐ ܠܵܟܼ ܠܲܡܡܲܠܵܠܘܼ ܀ ܥܲܡܲܢܘܼܐܹܝܠ ܡܸܛܠܵܬܲܢ ܐܲܟܼܘܵܬܲܢ ܐܲܢ̄ܬܿ : pb. 447 ܘܥܲܡ ܝܵܠܘܿܕܵܟܼ ܡܸܛܠܵܬܹܗ ܠܗܹ ܗ̄ܘܼ ܕܵܡܹܿܝܬܿ ܀ ܗܵܐ ܡܒܲܪܟܼܝܼܢ ܠܵܟܼ ܟܪܘܿܒܲܝ ܢܘܼܪܵܐ ܒܪܘܼܚܵܦܲܝܗܘܿܢ : ܘܲܡܫܲܒܿܚܝܼܢ ܠܵܟܼ ܐܵܦ ܝܲܠܘܼ̈ܕܹܐ ܒܐܘܿܫܲܥܢܲܝ̈ܗܘܿܢ ܀ ܟܠ ܐܲܬܼܪܵܘܵܢ ܗܵܐ ܡܙܲܝܚܝܼܢ ܠܵܟܼ ܒܐܸܣܟܹܡܲܝ̈ܗܘܿܢ : ܪܵܘܡܵܐ ܒܢܘܼܗܪܹܗ ܘܥܘܼܡܩܵܐ ܒܣܵܘ̈ܟܹܿܐ ܕܡܼܢ ܐܝܼܠܵܢܵܘ̈ܗܝ ܀ ܠܥܸܠ ܥܲܙܝܼܙܵܐ ܕܕܵܚܿܠܵܐ ܡܸܢܹܗ ܫܲܠܗܹܒܼܝܼܬܼܵܐ : ܠܬܲܚܬܿ ܡܲܟܿܝܼܟܼܵܐ ܕܲܠܒܼܝܼܫ ܟܠܵܗܿ ܡܸܣܟܹܿܢܘܼܬܼܵܐ ܀ ܥܝܼܪܹܐ ܕܪܵܘܡܵܐ ܒܒܲܪܩܹܐ ܕܢܘܼܪܵܐ ܕܵܪܫܝܼܢ ܐܘܼܪܚܹܗ : ܘܲܒܼ̈ܢܲܝ ܥܘܡܩܵܐ ܫܲܕܹܝܢ ܩܘܼܕܡܵܘܗܝ ܡܲܪܛܘܼܛܲܝܗܘܿܢ ܀ ܕܵܠܼ ܓܲܢ̄ܒܵܪܵܐ ܡܼܢ ܒܹܝܬܼ ܐܲܒܼܘܼܗܝ ܢܸܣܥܘܿܪ ܐܲܬܼܪܲܢ : ܘܲܒܼܨܸܒܼܝܵܢܹܗ ܡܲܛܝܼ ܠܣܵܟܼܵܗܿ ܕܡܸܣܟܹܿܢܘܼܬܼܵܐ ܀ ܩܵܛܲܪ ܬܵܓܹ̈ܐ ܫܐܲܠܼ ܠܗܹ ܥܝܼܠܵܐ ܕܢܸܥܘܿܠ ܠܨܸܗܝܘܿܢ : ܕܲܒܼܡܘܼܟܵܟܹܗ ܢܸܒܼܣܘܿܪ ܥܘܼܙܵܐ ܕܫܲܠܝܼ̈ܛܵܢܹܐ ܀ ܐܵܘܒܸܕܼ ܣܘܼܣܝܵܐ ܐܵܦ ܡܲܪܟܲܒܼܬܼܵܐ ܕܡܲܠܟܹ̈ܐ ܕܐܲܦܪܹܝܡ : ܘܲܛܼܥܲܢ ܘܐܲܝܬܿܝܼ ܫܠܵܡܵܐ ܠܨܸܗܝܘܿܢ ܕܲܪܓܼܝܼܙܵܐ ܗ̄ܘܼܵܬܼ ܀ ܫܵܛܼ ܗ̄ܘܼܵܐ ܘܐܲܣܼܠܝܼ ܪܟܼܘܿܒܹܐ ܡܨܲܒ̈ܬܹܐ ܕܡܵܪܵܘܵܬܼܵܐ : ܘܲܪܟܸܒܼ ܥܝܼܠܵܐ ܕܢܸܣܥܘܿܪ ܐܘܼܪܚܹܗ ܒܡܲܟܿܝܼܟܼܘܼܬܼܵܐ ܀ ܒܢܲܝ̈ ܥܸܒܼܪܵܝܹܐ ܚܼܙܵܘ ܡܘܼܟܵܟܹܗ ܕܡܲܠܟܵܐ ܪܲܒܵܐ : ܘܲܫܩܲܠܼܘ ܣܵܘ̈ܟܹܿܐ ܕܲܢܣܲܓܘܿܢ ܠܹܗ ܟܲܕ ܥܱܐܹܿܠ ܗ̄ܘܼܵܐ ܀ ܛܠܲܡܼܘ ܗ̄ܘܼܵܘ ܣܵܒܹ̈ܐ ܫܘܼܒܼܚܹܗ ܕܡܲܠܟܵܐ ܕܐܸܬܼܵܐ ܠܐܲܬܼܪܵܐ : ܘܙܵܥܼܘ ܡܼܢ ܬܲܗܪܵܐ ܛܲܠܝܘ̈ܗܝ ܕܐܲܬܼܪܵܐ ܠܲܡܫܲܒܵܚܘܼ ܀ ܥܠܲܝ̈ܡܹܐ ܦܪܲܥܼܘ ܗ̄ܘܼܵܘ ܙܸܕܼܩܵܐ ܕܚܵܒܼܘ ܗ̄ܘܼܵܘ ܣܵܒܲܝ̈ ܥܲܡܵܐ : pb. 448 ܘܬܸܩܢܲܬܸ ܬܲܡܵܢ ܗܵܝܿ ܬܸܫܒܿܘܿܚܬܵܐ ܕܡܸܬܼܒܲܥܝܵܐ ܗ̄ܘܼܵܬܼ ܀ ܣܟܲܪܘ ܦܘܼܡܲܝ̈ܗܘܿܢ ܟܵܗ̈ܢܹܐ ܘܣܵܦܿܪܹܐ ܘܠܵܐ ܫܲܒܲܚܘ ܗ̄ܘܼܵܘ : ܘܲܩܼܛܲܪܘ ܓܘܼ̈ܪܹܐ ܛܠܵܝܹ̈ܐ ܢܝܲܒܿܒܼܘܼܢ ܒܐܘܿܫܲܥܢܲܝ̈ܗܘܿܢ ܀ ܒܪܝܼܟܼ ܗ̄ܘܼ ܕܐܸܬܸܵܐ ܒܲܫܡܹܗ ܕܡܵܪܝܵܐ ܩܥܼܵܘ ܬܲܡܝܼ̈ܡܹܐ : ܘܪܸܥܡܲܬܸ ܐܘܼܪܚܹܗ ܕܡܲܠܟܵܐ ܕܐܸܬܸܵܐ ܒܫܘܼܒܼܚܵܐ ܚܲܕܬܼܵܐ ܀ ܪܟܸܢܘ ܐܝܼܠܵܢܹ̈ܐ ܕܢܸܬܿܠܘܼܢ ܣܵܘ̈ܟܹܿܐ ܘܬܸܬܼܩܲܢ ܐܘܼܪܚܹܗ : ܕܦܹܐܪܵܐ ܚܲܠܝܵܐ ܕܣܲܬܵܐ ܒܪܝܼܟܼܬܵܐ 4 ܠܥܵܠܡܵܐ ܝܸܗܒܲܬܸ ܀ ܟܠܝܼܠܵܐ ܕܫܘܼܒܼܚܵܐ ܛܠܵܝܹ̈ܐ ܓܕܲܠܘܼ ܗ̄ܘܼܵܘ ܟܲܕ ܚܵܕܹܝܢ ܗ̄ܘܼܵܘ : ܠܥܲܬܿܝܼܩ ܝܵܘܡܹ̈ܐ ܕܲܗܘܸܵܐ ܛܲܠܝܵܐ ܒܹܝܬܼ ܟܸܢܫܲܝ̈ܗܘܿܢ ܀ ܩܲܫܝܼܫ ܥܵܠܡܹ̈ܐ ܐܸܬܸܵܐ ܘܲܗܘܸܵܐ ܥܠܲܝܡܵܐ ܒܐܲܬܼܪܲܢ : ܘܡܸܛܠܗܵܢܵܐ ܥܠܲܝ̈ܡܹܐ ܙܵܥܼܘ ܗ̄ܘܼܵܘ ܠܲܡܫܲܒܵܚܘܼ ܀ ܙܟܲܪܝܵܐ ܢܒܼܝܼܵܐ ܛܼܥܲܢ ܩܝܼܬܵܪܹܗ ܪܘܼܚܵܢܵܝܵܐ : ܘܲܪܗܸܛܼ ܩܘܼܕܡܵܘܗܝ ܙܵܡܲܪ ܘܲܦܨܝܼܚ ܒܲܢܒܼܝܼܘܼܬܼܵܐ ܀ ܚܼܵܨ ܗ̄ܘܼܵܐ ܡܸܢܵܘ̈ܗܝ ܘܐܲܙܝܼܥ ܩܵܠܹܗ ܟܲܕ ܙܵܡܼ̈ܪ ܗ̄ܘܼܵܐ : ܕܘܼܨܝ ܒܲܪ̄ܬܼ ܨܸܗܝܘܿܢ ܝܲܒܸܒܼܝ ܘܲܩܥܵܝ ܕܐܸܬܸܵܐ ܡܲܠܟܹܟܼܝ ܀ ܗܵܐ ܡܲܛܝܼ ܠܹܗ ܘܲܪܟܼܝܼܒܼ ܥܝܼܠܵܐ ܒܲܪ ܐܲܬܵܢܵܐ : ܦܬܲܚܝ ܠܹܗ ܬܲܪܥܲܝܟܿܝ ܕܐܵܬܹܿܐ ܠܘܵܬܹܟܼܝ ܡܲܟܿܝܼܟܼܵܐܝܼܬܼ ܀ ܕܘܼܨܝ ܛܵܒܼ ܘܲܩܥܵܝ ܫܘܼܒܼܚܵܐ ܒܩܵܠܵܐ ܪܵܡܵܐ : ܕܗܵܐ ܐܵܬܹܿܐ 5 ܠܹܗ ܐܲܝܟܼ ܕܐܲܬܼܟܸܠܬܹܟܼܝ ܒܲܢܒܼܝܼܘܼܬܼܵܐ ܀ ܙܡܲܪ ܗ̄ܘܼܵܐ ܙܟܲܪܝܵܐ ܠܒܲܪ̄ܬܼ ܥܸܒܼܪܵܝܹܐ ܕܬܸܚܕܹܐ ܥܲܡܹܗ : ܘܟܲܠܬܼܵܐ ܒܣܝܼܪܬܵܐ ܠܵܐ ܕܵܨܲܬܸ ܗ̄ܘܼܵܬܼ ܐܲܝܟܼ ܕܐܸܬܼܩܲܪܝܲܬܸ ܀ pb. 449 ܡܫܲܚܲܛܬܵܐ ܗ̄ܘܼܵܬܼ ܘܲܡܥܵܩܵܐ ܗ̄ܘܼܵܬܼ ܕܐܸܬܸܵܐ ܚܲܬܼܢܵܐ : ܘܡܸܛܠ ܗܵܢܵܐ ܠܵܐ ܕܵܨܲܬܸ ܗ̄ܘܼܵܬܼ ܟܲܕ ܐܲܩܒܸܿܠܬܹܗ ܀ ܠܥܸܓܼܠܵܐ ܪܚܘܼܡܵܗܿ ܫܒܸܐ ܗ̄ܘܼܵܐ ܠܸܒܵܗܿ ܘܒܹܗ ܥܲܪܝܵܐ 6 ܗ̄ܘܼܵܬܼ : ܘܠܵܐ ܫܸܡܥܲܬܸ ܗ̄ܘܼܵܬܼ ܟܲܕ ܐܸܡܸܿܪ ܠܵܗܿ ܢܒܼܝܼܵܐ ܕܲܚܕܵܝ ܀ ܒܨܲܠܡܵܐ ܡܫܲܟܿܪܵܐ ܕܐܲܪܒܲܥ ܐܲܦܝܼ̈ܢ ܣܲܒܿܝܼܟܼܵܐ ܗ̄ܘܼܵܬܼ : ܘܠܵܐ ܡܲܨܝܵܐ 7 ܗ̄ܘܼܵܬܼ ܬܸܦ̮ܬܲܚ ܬܲܪܥܹܐ ܠܡܲܠܟܵܐ ܕܐܸܬܸܵܐ ܀ ܠܲܦܬܲܟܼܪܘܿܢܹܝܗܿ ܝܲܨܝܼܦܵܐ ܗ̄ܘܼܵܬܼ ܠܲܡܫܲܡܵܫܘܼ : ܘܲܕܿܬܸܫܡܸܫܬܵܐ ܕܫܘܼܒܼܚܵܐ ܕܡܵܪܵܗܿ ܠܵܐ ܝܸܨܦܲܬܸ ܗ̄ܘܼܵܬܼ ܀ ܠܐܸܣܬܿܪܵܐ ܣܸܓܼܕܲܬܸ ܘܲܠܬܲܡܘܼܙܵܐ ܐܸܒܼܠܵܐ ܥܸܒܼܕܲܬܸ : ܠܡܲܠܟܘܿܡ ܪܸܚܡܲܬܸ ܘܐܲܣܩܲܬܸ ܕܹܒܼܚܸ̈ܐ ܠܒܲܥܠܵܐ ܚܲܒܼܪܵܗܿ ܀ ܠܟܹܘܵܢ 8 ܘܟܼܵܡܘܿܫ ܘܲܠܐܲܫܝܼܡܵܐ ܒܓܸܠܝܵܐ 9 ܣܸܓܼܕܲܬܸ : ܘܲܠܐܲܠܵܗܹ̈ܐ ܕܟܼܠܗܘܿܢ ܥܲܡܡܹ̈ܐ ܚܲܓܹܐ̈ ܥܸܒܼܕܲܬܸ ܀ ܒܲܩ̈ܢܵܝܵܬܼܵܐ ܡܸܨܪܵܝܵܬܼܵܐ ܒܲܛܝܼܠܵܐ ܗ̄ܘܼܵܬܼ : ܘܠܵܐ ܣܦܝܼܩܵܐ ܗ̄ܘܼܵܬܼ ܕܬܸܙܡܲܪ ܫܘܼܒܼܚܵܐ ܥܲܡ ܬܲܠܡܝܼ̈ܕܹܐ ܀ ܕܹܒܼܚܹ̈ܐ ܠܫܹܐܕܹ̈ܐ ܥܲܠܝܼܠܵܐ ܗ̄ܘܼܵܬܼ ܠܲܡܛܲܝܵܒܼܘܼ : ܘܠܵܐ ܢܸܦܩܲܬܸ ܗ̄ܘܼܵܬܸ ܬܸܛܥܲܢ ܣܵܘ̈ܟܹܿܐ ܥܲܡ ܝܲܠܘܼ̈ܕܹܐ ܀ ܛܵܠܝܹ̈ܐ ܡܒܲܪܟܼܝܼܢ ܘܲܡܫܲܒܿܚܝܼܢ ܠܗܹ ܠܡܲܠܟܵܐ ܕܐܸܬܸܵܐ : ܘܣܵܒܼܬܼܵܐ ܕܨܲܠܡܹ̈ܝܗܿ ܡܵܪܩܵܐ ܦܬܲܟܼܪܹ̈ܝܗܿ ܬܚܲܕܹܬܼ ܐܸܢܘܿܢ ܀ ܢܒܼܝܹ̈ܐ ܛܵܪܦܝܼܢ ܬܲܪ̈ܥܹܝܗܿ ܪܵܡܹܐ ܘܲܡܥܝܼܪܝܼܢ ܠܵܗܿ : ܘܗܝܸ ܕܡܝܼܟܼܵܐ ܒܪܸܚܡܲܬܼ ܚܲܒܼܪܹܐ ܕܣܲܓܝܼܐܝܼܢ ܠܵܗܿ ܀ pb. 450 ܕܘܼܨܝ ܒܪ̄ܬܼ ܨܸܗܝܘܿܢ ܘܠܵܐ ܕܵܨܲܬܸ ܗ̄ܘܼܵܬܼ ܚܲܒܼܪܲܬܼ ܥܸܓܼܠܹ̈ܐ : ܕܲܡܥܵܩܵܐ ܗ̄ܘܼܵܬܼ ܥܲܠ ܕܐܸܬܸܵܐ ܠܹܗ ܝܵܪܬܹܗ ܕܐܲܒܼܵܐ ܀ ܝܸܕܥܲܬܸ ܗ̄ܘܼܵܬܼ ܠܹܗ ܕܲܡܦܲܪܣܸܐ ܠܵܗܿ ܘܲܣܢܵܬܹܗ ܗ̄ܘܼܵܬܼ : ܘܲܕܢܸܫܬܲܒܲܚ ܡܼܢ ܝܲܠܘܼ̈ܕܹܐ ܠܵܐ ܪܲܥܝܵܐ ܗ̄ܘܼܵܬܼ ܀ ܒܠܸܒܵܗܿ ܚܣܵܡܵܐ ܘܚܸܪܫܲܬܸ ܫܸܬܼܩܲܬܸ ܡܼܢ ܬܸܫܒܿܘܿܚܬܵܐ : ܘܠܲܡܫܲܒܿܚܵܢܹ̈ܐ ܬܫܲܬܸܩ ܐܸܢܘܿܢ ܝܲܨܝܼܦܵܐ ܗ̄ܘܼܵܬܼ ܀ ܠܵܐ ܣܸܦܩܲܬܸ ܗ̄ܘܼܵܬܼ ܕܠܵܐ ܨܵܒܲܝܵܐ ܗ̄ܘܼܵܬܼ ܠܲܡܫܲܒܵܚܘܼ : ܘܲܚܦܝܼܛܵܐ ܗ̄ܘܼܵܬܼ ܬܫܲܠܸܐ ܫܘܼܒܼܚܵܐ ܐܵܦ ܕܲܐ̄ܚܪܵܢܹܐ ܀ ܡܫܲܒܿܚܝܼܢ ܗܵܠܝܹܢ ܘܲܪܓܝܸܙܵܐ ܗܝܸ ܡܼܢ ܩܵܠܲܝ̈ܗܘܿܢ : ܘܓܼܵܙܿܡܵܐ ܕܢܸܫܠܘܿܢ ܡܼܢ ܬܸܫܒܿܘܿܚܬܵܐ ܘܠܵܐ ܫܵܠܹܝܢ ܗ̄ܘܼܵܘ ܀ ܩܥܼܵܐ ܐܹܫܲܥܝܵܐ ܐܸܬܿܬܿܥܝܼܪܝ ܐܸܬܿܬܿܝܼܪܝ ܘܲܠܒܲܫܝ ܥܘܼܫܢܵܐ : ܘܲܩܼܥܵܐ ܙܟܲܪܝܵܐ ܕܘܼܨܝ ܛܵܒܼ ܘܲܚܕܵܝ ܕܐܸܬܸܵܐ ܡܲܠܟܹܟܼܝ ܀ ܩܼܥܵܘ ܝܲܠܘܼ̈ܕܹܐ ܒܪܝܼܟܼ ܗ̄ܘܼ ܕܐܸܬܸܵܐ ܒܲܫܡܹܗ ܕܡܵܪܝܵܐ : ܘܲܪܥܸܡܼ ܫܘܼܒܼܚܵܐ ܒܐܘܼܪܚܹܗ ܕܡܲܠܟܵܐ ܥܲܬܿܝܼܪܵܐܝܼܬܼ ܀ ܥܸܒܼܪܵܝܬܵܐ ܕܹܝܢ ܠܵܐ ܨܵܒܼܿܝܵܐ ܗ̄ܘܼܵܬܼ ܬܸܫܡܲܥ ܐܸܢܘܿܢ : ܠܵܐ ܠܐܹܫܲܥܝܵܐ ܘܠܵܐ ܠܲܙܟܲܪܝܵܐ ܘܠܵܐ ܠܝܲܠܘܼ̈ܕܹܐ ܀ ܠܵܐ ܨܵܝܿܬܵܐ ܗ̄ܘܼܵܬܼ ܠܵܐ ܠܲܢܒܼ̈ܝܹܐ ܘܠܵܐ ܠܲܛܠܵܝܹ̈ܐ : ܘܲܡܥܵܩܵܐ ܗ̄ܘܼܵܬܼ ܘܲܪܓܼܝܼܙܵܐ ܗ̄ܘܼܵܬܼ ܡܼܢ ܩܵܠܲܝ̈ܗܘܿܢ ܀ ܕܢܸܫܠܘܿܢ ܡܸܫܠܵܐ ܝܸܨܦܲܬܸ ܣܲܓܿܝܼ ܒܚܲܨܝܼܦܘܼܬܼܵܗܿ : ܘܲܒܼܥܵܬܸ ܦܘܼܪܣܵܐ ܕܒܼܟܼܠ ܥܸܠ̈ܠܵܢ ܬܫܲܬܸܩ ܐܸܢܘܿܢ ܀ ܡܫܲܒܿܚܵܢܹ̈ܐ ܕܹܝܢ ܠܵܐ ܫܵܠܹܿܢ ܗ̄ܘܼܵܘ ܡܼܢ ܬܸܫܒܿܘܿܚܬܵܐ : ܕܩܘܼܫܬܵܐ ܓܲܠܝܵܐ ܐܲܙܝܼܥܼ ܐܸܢܘܿܢ ܠܲܡܫܲܒܵܚܘܼ ܀ pb. 451 ܬܸܕܡܘܼܪܬܵܐ ܗ̄ܘܼܵܬܼ ܐܘܼܪܚܹܗ ܕܲܒܼܪܵܐ ܠܲܕܦܵܪܘܿܫܝܼܢ : ܘܲܙܥܘܿܪ ܗ̄ܘܼ ܠܹܗ 10 ܫܘܼܒܼܚܵܐ ܕܥܵܠܡܹ̈ܐ ܘܥܵܡܘܿܪܲܝܗܘܿܢ ܀ ܒܬܲܗܪܵܐ ܪܲܒܵܐ ܩܵܡܼ ܗ̄ܘܲܝ̈ ܓܘܼ̈ܕܹܐ ܕܒܹܝܬܼ ܡܝܼܟܼܵܐܹܝܠ : ܕܲܚܙܲܝ̈ 11 ܠܲܒܼܪܵܐ ܕܲܪܟܼܝܼܒܼ ܥܝܼܠܵܐ ܒܫܘܼ̈ܩܲܝ ܨܸܗܝܘܿܢ ܀ ܚܼܵܪܘ ܥܸܠܵܝܹ̈ܐ ܘܲܚܼܙܵܐܘܼܗܝ ܗ̄ܘܼܵܘ ܠܝܼܚܝܼܕܵܝܵܐ : ܕܡܲܟܿܝܼܟܼ ܘܲܫܠܸܐ ܒܲܝܢܵܬܼ ܟܸܢܫܹ̈ܐ ܕܐܲܪܥܵܢܵܝܹܐ ܀ ܘܙܵܥܼܘ ܢܘܼܪܵܢܹܐ ܕܕܲܠܡܵܐ ܢܚܸܬܼ ܠܹܗ ܡܼܢ ܡܲܪܟܲܒܼܬܼܵܐ : ܘܲܨܠܼܵܘ ܟܠܗܘܿܢ ܕܲܢܚܘܼܪܘܼܢ ܒܹܗ ܐܸܢ ܬܲܡܵܢ ܗ̄ܘܼ ܀ ܘܲܚܼܙܵܐܘܼܗܝ ܗ̄ܘܼܵܘ ܒܟܼܘܼܪܣܝܵܐ ܓܲܐܝܵܐ ܒܐܲܬܼܪܹܗ ܪܵܡܵܐ : ܘܲܚܼܙܵܐܘܼܗܝ ܬܘܼܒܼ ܕܗܸܘܝܘܼ ܕܲܪܟܼܝܼܒܼ ܒܲܪ ܐܲܬܵܢܵܐ ܀ ܬܗܲܪܘ ܡܲܠܲܟܹ̈ܐ ܟܲܕ ܚܵܝܿܪܝܼܢ ܒܹܗ ܒܲܬܼܪܹܝܢ ܓܲܒܿܝܼ̈ܢ : ܒܪܵܘܡܵܐ ܘܥܘܼܡܩܵܐ ܠܵܐ ܗ̄ܘܼܵܐ ܬܪܹܝܢ ܗ̄ܘܼܵܐ ܐܸܠܵܐ ܐܸܢ ܚܲܕ ܀ ܚܵܝܿܪܝܼܢ ܗ̄ܘܼܵܘ ܒܹܗ ܕܟܼܘܼܪܣܝܵܐ ܡܸܢܹܗ ܠܵܐ ܐܸܣܬܲܦܲܩ : ܘܚܵܙܹܿܝܢ ܗ̄ܘܼܵܘ ܠܹܗ ܒܲܝܢܵܬܼ ܗܵܠܹܝܢ ܕܐܘܿܫܲܥܢܲܝ̈ܗܘܿܢ ܀ ܪܟܼܝܼܒܼ ܗ̄ܘܼܵܐ ܟܪܘܿܒܹܐ ܘܲܪܟܼܝܼܒܼ ܥܝܼܠܵܐ ܘܕܘܼܡܵܪܵܐ ܗ̄ܘܼܵܐ : ܕܲܫܪܸܐ ܒܪܵܘܡܵܐ ܘܪܵܕܹܐ ܒܥܘܼܡܩܵܐ ܘܠܵܐ ܡܸܬܼܦܲܠܲܓܼ ܀ ܒܹܝܬܼ ܥܸܠܵܝܹ̈ܐ ܡܟܼܝܼܟܼܝܼܢ ܒܲܪܩܹܐ ܕܢܘܼܪܵܐ ܒܐܘܼܪܚܹܗ : ܘܨܹܝܕ ܬܲܚܬܵܝܹ̈ܐ ܒܣܵܘ̈ܟܹܿܐ ܕܕܹܩ̈ܠܹܐ ܡܸܬܼܝܲܩܲܪ ܗ̄ܘܼܵܐ ܀ ܟܪܘܿܒܹܐ ܙܵܝܿܥܝܼܢ ܕܲܢܒܲܪܟܼܘܼܢܵܝܗܝ ܒܐܲܬܼܪܹܗ ܪܵܡܵܐ : ܘܲܡܫܲܒܿܚܝܼܢ ܠܹܗ ܥܠܲܝ̈ܡܹܐ ܒܥܘܼܡܩܵܐ ܒܐܘܿܫܲܥܢܲܝ̈ܗܘܿܢ ܀ ܒܲܪ̄ܬܼ ܥܲܡܵܐ ܕܹܝܢ ܚܸܣܡܲܬܸ ܦܸܩܪܲܬܸ ܟܲܕ ܡܸܫܬܲܒܲܚ : 452 ܘܢܸܫܠܹܐ ܫܘܼܒܼܚܵܐ ܡܼܢ ܟܠ ܦܘܼܡ̈ܝܼܢ ܝܲܨܝܼܦܵܐ ܗ̄ܘܼܵܬܼ ܀ ܠܵܐ ܫܵܠܿܡܵܐ ܗ̄ܘܼܵܐ ܠܵܐ ܠܥܸܠܵܝܹ̈ܐ ܘܠܵܐ ܠܬܲܚܬܵܝܹ̈ܐ : ܕܲܡܫܲܒܿܚܝܼܢ ܗ̄ܘܼܵܘ ܠܐܘܼܪܚܹܗ ܕܲܒܼܪܵܐ ܕܡܲܠܝܵܐ ܬܲܗܪܵܐ ܀ ܬܫܲܬܸܩ ܐܸܢܘܿܢ ܠܲܡܫܲܒܿܚܵܢܹ̈ܐ ܣܲܓܿܝܼ ܠܸܐܝܲܬܸ : ܘܥܲܠ ܕܲܡܠܸܐ ܗ̄ܘܼܵܐ ܫܪܵܪܵܐ ܦܘܼܡܗܘܿܢ ܠܵܐ ܐܸܫܬܲܬܲܩܘ ܀ ܣܵܒܹ̈ܐ ܕܥܲܡܵܐ ܚܣܲܡܼܘ ܒܲܛܠܵܝܹ̈ܐ ܘܒܼܐܘܿܫܲܥܢܲܝ̈ܗܘܿܢ : ܘܲܪܛܲܢܼܘ ܟܵܗ̈ܢܹܐ ܘܒܲܓܸܢܼܘ ܣܵܦܿܪܹܐ ܡܼܢ ܩܵܠܲܝ̈ܗܘܿܢ ܀ ܡܫܲܒܿܚܝܼܢ ܗ̄ܘܼܵܘ ܠܹܗ ܥܝܼܪܹܐ ܠܲܒܼܪܵܐ ܒܐܲܬܼܪܹܗ 12 ܪܵܡܵܐ : ܘܲܒܼܓܼܵܘ ܥܘܼܡܩܵܐ ܥܠܲܝܡܹ̈ܐ ܦܫܝܼ̈ܛܹܐ ܥܲܡ ܬܲܠܡܝܼ̈ܕܹܐ ܀ ܣܼܥܵܘ ܝܗ̄ܘ̈ܕܼܵܝܹܐ ܣܵܢܚܲ̈ ܟܠܗܹܝܢ ܫܲܦܝܼܪܵܬܼܵܐ : ܘܲܩܼܪܸܒܼܘ ܨܹܐܕܵܘܗܝ ܘܲܡܦܝܼܣܝܼܢ ܠܹܗ ܢܫܲܬܸܩ ܐܸܢܘܿܢ ܀ ܠܵܐ ܫܵܡܲܥܿ ܐܲܢ̄ܬܿ ܡܵܢܵܐ ܩܵܥܹܿܝܢ ܐܵܡܿܪܝܼܢ ܗ̄ܘܼܵܘ ܠܹܗ : ܐܲܝܟܼ ܡܵܐ ܕܲܫܩܲܠܼ ܫܘܼܒܼܚܵܐ ܫܐܝܼܠܵܐ ܕܠܵܘ ܕܝܼܠܹܗ ܗ̄ܘܼ ܀ ܡܼܢ ܬܵܘܬܵܪܹܐ ܕܫܘܼܒܼܚܹܗ ܪܲܒܵܐ ܡܸܫܬܲܒܲܚ ܗ̄ܘܼܵܐ : ܘܚܵܣܿܡܝܼܢ ܗ̄ܘܼܵܘ ܒܹܗ ܐܲܝܟܼ ܗܵܘܿ ܕܲܚܛܲܦܼ ܫܘܼܒܼܚܵܐ ܕܲܐ̄ܚܪܹܝܢ ܀ ܒܸܨܪܵܐ ܙܥܘܿܪܵܐ ܡܼܢ ܬܸܫܒܿܘܿܚܬܹܗ ܩܼܥܵܘ ܒܐܘܿܫܲܥ̈ܢܹܐ : ܘܲܚܣܲܡܼܘ ܣܵܦܿܪܹܐ ܐܲܝܟܼ ܡܵܐ ܕܠܵܐ ܩܢܸܐ ܫܘܼܒܼܚܵܐ ܡܸܡܬܼܘܿܡ ܀ ܐܵܡܿܪܝܼܢ ܗ̄ܘܼܵܘ ܠܹܗ ܕܐܸܡܲܪ ܢܸܫܠܘܿܢ ܡܼܢ ܬܸܫܒܿܘܿܚܬܵܐ : ܐܲܝܟܼ ܗܵܘܿ ܕܐܸܠܘܼ ܫܠܝܼܘ ܝܲܠܘܼ̈ܕܹܐ ܒܛܸܠ ܠܹܗ ܫܘܼܒܼܚܵܐ ܀ ܐܘܿ ܝܗ̄ܘܼ̈ܕܵܝܹܐ ܣܵܢܲܚ̈ ܢܘܼܗܪܵܐ ܐܲܝܟܲܢ ܢܸܫܠܘܿܢ : ܡܼܢ ܬܸܫܒܿܘܿܚܬܹܗ ܕܡܲܠܝܵܐ ܡܸܢܵܗܿ 13 ܫܡܲܝܵܐ ܘܐܲܪܥܵܐ ܀ pb. 453 ܐܸܢ ܠܲܥܠܲܝ̈ܝܡܹܐ ܕܲܫܩܲܠܼܘ ܣܵܘ̈ܟܹܐ ܗܵܐ ܡܫܲܬܿܩܝܼܢ ܐܢ̄ܬܿܘܿܢ : ܗܵܐ ܐܝܼܬܼ ܗ̄ܘܼ ܠܹܗ ܟܸܢܫܹ̈ܐ ܒܐܲܬܼܪܹܗ ܕܠܵܐ ܡܸܫܬܲܠܹܝܢ ܀ ܪܸܒܿܘܿ ܖܸ̈ܒܿܘܵܢ ܘܐܵܠܹܦ ܐܲܠܦ̈ܝܼܢ ܕܲܫܡܲܝܵܢܹ̈ܐ : ܗܵܐ ܡܫܲܒܿܚܝܼܢ ܠܹܗ ܘܡܲܢܼܘܼ ܡܵܛܹܿܐ ܢܫܲܬܸܩ ܐܸܢܘܿܢ ܀ ܐܸܢܗܸܘ ܕܗܵܢܵܐ ܟܸܢܫܵܐ ܙܥܘܿܪܵܐ ܦܫܝܼܩ ܗ̄ܘܼ 14 ܢܸܫܠܸܐ : ܠܗܵܝܿ ܠܸܓܼܝܘܿܢܵܐ ܕܒܹܝܬܼ ܓܲܒܼܪܝܹܠ 15 ܡܲܢܼܘܼ ܦܵܩܹܿܕ ܀ ܐܵܡܿܪܝܼܢ ܗ̄ܘܼܵܘ ܠܹܗ ܕܐܸܡܲܪ ܢܸܫܠܘܿܢ ܘܦܲܢܝܼ ܠܗܘܿܢ ܗܸܘ : ܕܐܸܢܗܸܘ ܕܫܵܠܹܿܝܢ ܟܹܐܦܹ̈ܐ ܩܵܥ̈ܝܵܢ ܠܲܡܫܲܒܵܚܘܼ ܀ ܘܗܵܟܲܢ ܐܝܼܬܹܝܗܿ ܐܲܝܟܲܢ ܕܐܸܡܲܪ ܡܲܠܸܦ ܩܘܼܫܬܵܐ : ܕܐܸܠܘܼ ܫܬܸܩܼܘ ܗ̄ܘܼܵܘ ܟܹܐ̈ܦܹܐ ܡܲܠܸܠܼ ܐܲܝܟܼ ܕܐܸܡܲܪ ܗ̄ܘܼܵܐ ܀ ܥܸܕܵܢܵܐ ܗ̄ܘܼܵܐ ܕܡܸܬܿܬܿܚܝܼܒܼ ܗ̄ܘܼܵܐ ܒܹܗ ܫܘܼܒܼܚܵܐ ܠܲܒܼܪܵܐ : ܘܐܸܠܘܼ ܛܲܠܡܼܘܼܗܝ ܦܵܪܥܵܢ ܗܼ̄ܘܲܝ̈ ܠܹܗ ܟܹܐ̈ܦܹܐ ܫܘܼܒܼܚܵܐ ܀ ܐܸܠܘܼ ܛܠܵܝܹ̈ܐ ܒܣܵܘ̈ܟܹܿܐ ܕܕܸܩ̈ܠܹܐ ܠܵܐ ܫܲܒܲܚܼܘ ܗ̄ܘܼܵܘ : ܫܘܿܥܹ̈ܐ ܛܡܝܼ̈ܡܹܐ ܡܫܲܒܿܚܝܼܢ ܗ̄ܘܼܵܘ ܠܹܗ ܒܟܸܢܵܪܲܝܗܘܿܢ ܀ ܡܵܪܹܐ ܡܲܠܟܹ̈ܐ ܪܟܼܝܼܒܼ ܗ̄ܘܼܵܐ ܥܝܼܠܵܐ ܒܲܪ ܐܲܬܵܢܵܐ : ܘܙܵܥܼ ܗ̄ܘܼܵܐ ܟܝܵܢܵܐ ܕܢܸܬܸܠ ܫܘܼܒܼܚܵܐ ܥܲܠ ܡܘܼܟܵܟܹܗ ܀ ܘܟܼܵܗ̈ܢܹܐ ܘܣܵܦܿܪܹܐ ܘܪܹܫܹܐ ܕܥܲܡܵܐ ܚܲܝܵܒܼܝܼܢ ܗ̄ܘܼܵܘ : ܕܲܢܡܲܠܠܘܼܢܵܗܿ ܠܗܵܝܿ ܬܸܫܒܿܘܿܚܬܵܐ ܕܡܸܬܼܒܲܥܝܵܐ ܗ̄ܘܼܵܬܼ ܀ ܘܥܲܠ ܕܲܛܠܲܡܼܘ ܗ̄ܘܼܵܘ ܣܵܒܹ̈ܐ ܫܘܼܒܼܚܵܐ ܕܥܸܕܵܢܹܗ ܗ̄ܘܼܵܐ : ܛܠܵܝܹ̈ܐ ܪܵܒܼܘ ܗ̄ܘܼܵܘ ܕܢܸܬܿܠܘܼܢ ܫܘܼܒܼܚܵܐ ܒܐܘܿܫܲܥܢܲܝ̈ܗܘܿܢ ܀ ܘܐܸܠܘܼ ܫܬܸܩܼܘ ܗ̄ܘܼܵܘ ܠܵܐ ܒܵܛܹܿܠ ܗ̄ܘܼܵܐ ܫܘܼܒܼܚܵܐ ܬܲܡܵܢ : pb. 454 ܕܟܹܐ̈ܦܹܐ ܒܙܵܘܥܵܐ ܙܵܡܪܵܢ ܗ̄ܘܲܝ̈ ܠܵܗܿ ܠܗܵܝܿ ܬܸܫܒܿܘܿܚܬܵܐ ܀ ܟܝܵܢܵܐ ܠܡܵܪܹܗ ܕܢܸܦܪܘܿܥ ܫܘܼܒܼܚܵܐ ܡܸܬܼܚܲܦܲܛ ܗ̄ܘܼܵܐ : ܘܐܸܠܘܼ ܡܠܝܼ̈ܠܹܐ ܠܵܐ ܡܲܠܸܠܼܘ ܗ̄ܘܼܵܘ ܚܲܪܫܹܐ ܡܲܠܸܠܼܘ ܀ ܘܐܸܠܘܼ ܫܬܸܩܼܘ ܬܘܼܒܼ ܐܝܬܼ ܗ̄ܘܼܵܐ ܕܢܸܬ̈ܠܵܢ ܟܹܐܦܹ̈ܐ ܫܘܼܒܼܚܵܐ ܀ ܒܗܵܘܿ ܥܸܕܵܢܵܐ ܫܘܼܒܼܚܵܐ ܕܢܸܫܠܸܐ ܠܵܐ ܡܸܫܟܲܚ ܗ̄ܘܼܵܐ : ܐܵܘ ܡܼܢ ܐ̄ܢܵܫܵܐ ܐܵܘ ܡܼܢ ܟܹܐܦܹ̈ܐ ܢܸܬܼܡܲܠܲܠ ܗ̄ܘܼܵܐ ܀ ܒܪܝܼܬܼܵܐ ܬܸܗܪܲܬܸ ܥܲܠ ܡܘܼܟܵܟܹܗ ܕܒܲܪ ܐܲܠܵܗܵܐ : ܘܬܸܬܸܠ 16 ܫܘܼܒܼܚܵܐ ܒܩܵܠܵܐ ܪܵܡܵܐ ܝܲܨܝܼܦܵܐ ܗ̄ܘܼܵܬܼ ܀ ܐܸܠܘܼ ܛܠܵܝܹ̈ܐ ܠܵܐ ܝܲܒܸܒܼܘ 17 ܗ̄ܘܼܵܘ ܟܹܐܦܹ̈ܐ ܡܲܠܸܠܼ : ܕܠܵܐ ܐܝܼܬܼ ܗ̄ܘܼܵܐ ܠܹܗ 18 ܦܘܼܪܣܵܐ ܕܢܸܒܼܛܲܠ ܫܘܼܒܼܚܵܐ ܗܵܝܕܹܝܢ ܀ ܡܲܢܼܘܼ ܗܵܫܵܐ ܡܨܸܐ ܕܲܢܩܝܼܡ ܠܲܢ ܥܲܠ ܟܲܣ̈ܝܵܬܼܵܐ : ܕܐܸܢ ܩܵܥ̈ܝܢ ܗ̄ܘܲܝ̈ ܟܹܐܦܹ̈ܐ ܫܘܼܒܼܚܵܐ ܐܲܝܟܼ ܕܐܸܬܼܐܲܡܪܲܬܸ ܀ ܠܲܢ ܝܵܕܘܿܥܹ̈ܐ ܡܸܠܬܹܗ 19 ܕܲܒܼܪܵܐ ܫܲܪܝܼܪܵܐ ܠܲܢ : ܕܐܲܝܟܲܢ ܕܐܸܡܲܪ ܦܵܪܥܵܢ ܗ̄ܘܲܝ̈ ܠܹܗ ܟܹܐܦܹ̈ܐ ܫܘܼܒܼܚܵܐ ܀ ܢܹܐܡܲܪ ܗܵܫܵܐ ܠܐܲܝܢܵܐ ܕܲܣܢܝܼܩ ܥܲܠ ܬܲܚܘܝܼܬܼܵܐ : ܕܡܼܢ ܓܲܠ̈ܝܵܬܼܵܐ ܦܫܝܼܩ ܗ̄ܘܼ ܕܢܹܐܠܲܦ ܥܲܠ ܟܲܣ̈ܝܵܬܼܵܐ ܀ ܒܲܙܩܝܼܦܘܼܬܼܵܐ ܕܲܡܫܲܒܿܚܵܢܹ̈ܐ ܫܲܬܿܝܼܩܝܼܢ ܗ̄ܘܵܘ : ܟܹܐܦܹ̈ܐ ܘܫܘܿܥܹ̈ܐ ܩܥܼܵܘ ܬܸܫܒܿܘܿܚܬܵܐ ܕܡܸܬܼܒܲܥܝܵܐ ܗ̄ܘܼܵܬܼ ܀ ܚܠܵܦ ܬܲܠܡܝܼ̈ܕܹܐ ܕܠܵܐ ܫܼܕܵܘ ܩܘܼܕܡܵܘܗܝ ܡܲܪܛܘܼܛܲܝ̈ܗܘܿܢ : pb. 455 ܡܝܼ̈ܬܹܐ ܢܦܲܩܼܘ ܗ̄ܘܼܵܘ ܝܲܗܼ̄ܒܼܘܼ ܠܹܗ ܫܘܼܒܼܚܵܐ ܒܟܸܢܵܪܲܝܗܘܿܢ ܀ ܚܠܵܦ ܐܝܼܠܵܢܹ̈ܐ ܕܠܵܐ ܫܲܕܲܪܘ ܠܹܗ ܡܼܢ ܣܵܘܟܲܝ̈ܗܘܿܢ : ܫܸܡܫܵܐ ܓܲܙܼ ܗ̄ܘܼܵܐ ܥܲܪܩܲܝ ܢܘܼܗܪܹܗ ܕܲܢܝܲܩܲܪ ܗ̄ܘܼܵܐ ܀ ܚܠܵܦ ܨܵܠܘܿܒܹ̈ܐ ܕܲܡܓܲܕܦܝܼܢ ܗ̄ܘܼܵܘ ܥܲܠ ܦܵܪܘܿܩܵܐ : ܟܝܵܢܹ̈ܐ ܛܡܝܼ̈ܡܹܐ ܡܫܲܒܿܚܝܼܢ ܗ̄ܘܼܵܘ ܠܹܗ ܒܐܸܣܟܹܡܲܝ̈ܗܘܿܢ ܀ ܥܪܲܩܼܘ ܗ̄ܘܼܵܘ ܪܵܚܡܹܐ ܘܩܼܵܘܝܼܘ ܣܵܢ̈ܐܹܐ ܨܹܝܕ ܓܵܓܼܘܼܠܬܵܐ : ܘܥܸܕܵܢܵܐ 20 ܗ̄ܘܼܵܐ ܕܢܸܣܲܩ ܫܘܼܒܼܚܵܐ ܠܲܒܼܪܵܐ ܕܲܙܩܝܼܦ ܀ ܘܕܲܫܬܸܩܼܘ ܐ̄ܢܵܫܵܐ ܟܹܐܦܹ̈ܐ ܙܵܥܼ ܗ̄ܘܲܝ̈ ܠܲܡܫܲܒܵܚܘܼ : ܕܠܵܐ ܢܦܘܼܫ ܗ̄ܘܼܵܐ ܡܲܠܟܵܐ ܙܩܝܼܦܵܐ ܕܠܵܐ ܬܸܫܒܿܘܿܚܬܵܐ ܀ ܘܲܒܼܝܲܕ ( ܗܵܠܝܹܢ ܕܲܝܕܹܝܢ 21 ܗܵܝܕܹܝܢ ܒܲܙܩܝܼܦܘܼܬܼܵܐ : ܐܸܬܼܓܲܠܝܲܬܸ ܗܵܝܿ 22 ܕܐܸܠܘܼ ܫܬܸܩܼܘ ܗ̄ܘܼܵܘ ܟܹܐܦܹ̈ܐ ܡܲܠܸܠܼ ܀ ܐܸܠܘܼ ܛܠܵܝܹ̈ܐ ܒܣܵܘ̈ܟܹܿܐ ܬܲܡܵܢ ܠܵܐ ܫܲܒܲܚܼܘ ܗ̄ܘܼܵܘ : ܐܲܝܟܼ ܕܐܸܫܬܲܒܲܚ ܨܹܝܕ ܓܵܓܼܘܼܠܬܵܐ ܡܸܫܬܲܒܲܚ ܗ̄ܘܼܵܐ ܀ ܘܢܲܗܝܼܪܵܐܝܼܬܼ ܩܵܝܿܡܵܐ ܡܸܒܬܼܵܐ ܨܹܝܕ ܫܵܡ̈ܘܿܥܹܐ : ܕܐܸܢ ܫܵܠܹܿܢ ܗ̄ܘܼܵܘ ܟܹܐܦܹ̈ܐ ܩܵܥ̈ܝܵܢ ܐܲܝܟܼ ܕܐܸܬܼܐܲܡܪܲܬܸ ܀ ܫܘܼܒܼܚܵܐ ܠܡܵܪܝܵܐ 23 ܠܵܐ 24 ܛܵܠܡܿܝܼܢ ܠܹܗ ܟܝܵܢܹ̈ܐ ܡܸܡܬܼܘܿܡ : ܕܟܼܠܵܗܿ ܒܪܝܼܬܼܵܐ ܙܵܝܿܥܵܐ ܡܸܢܹܗ ܠܲܡܫܲܒܵܚܘܼ ܀ ܐܵܦ ܡܢ ܟܹܐܦܹ̈ܐ ܐܵܦ ܡܼܢ ܩܲܝ̈ܣܹܐ ܦܫܝܼܩ ܢܸܫܬܲܒܲܚ 25 : ܕܪܸܡܙܹܗ ܟܲܣܝܵܐ ܡܙܝܼܥ ܠܲܟܼܵܝܢܹ̈ܐ ܕܫܘܼܒܼܚܹܗ 26 ܢܸܬܿܠܘܼܢ ܀ ܒܸܪܝܵܢ ܒܐܸܣܟܹܡܲܝ̈ܗܹܝܢ ܙܵܡܪܵܢ ܫܘܼܒܼܚܵܐ : pb. 456 ܡܲܠܵܠܵܬܼܵܐ ܘܫܲܬ̈ܝܼܩܵܬܼܵܐ ܒܫܘܼܚܠܵܦܲܝܗܹܝܢ ܀ ܫܸܡܫܵܐ ܒܢܘܼܗܪܹܗ ܘܲܒܼܙܲܠܝܼ̈ܩܹܐ ܕܚܲܡܝܼܡܘܼܬܹܗ : ܐܲܝܟܲܢ ܕܲܡܟܼܵܢ ܝܵܗܹܿܒܼ ܫܘܼܒܼܚܵܐ ܒܪܲܗܛܵܐ ܕܐܘܼܪܚܹܗ ܀ ܣܲܗܪܵܐ ܒܕܹܢܚܹܗ ܘܲܒܼܫܘܼܚ̈ܠܵܦܹܐ ܕܩܲܠܝܼܠܘܼܬܹܗ : ܡܙܝܼܥ ܬܸܫܒܿܘܿܚܬܵܐ ܠܡܵܪܹܐ ܙܲܒܼܢܹ̈ܐ ܕܠܵܐ ܡܸܫܬܲܚܠܲܦ ܀ ܪܩܝܼܥܵܐ ܒܡܸܬܼܚܹܗ 27 ܘܲܒܼܢܲܗܝܼܪܹܐ 28 ܕܲܣܕܝܼܪܝܼܢ ܒܹܗ : ܙܵܡܲܪ ܫܘܼܒܼܚܵܐ ܠܹܠܲܝ ܐܝܼܡܵܡ ܠܲܡܟܲܝܢܵܢܹܗ ܀ ܐܲܪܥܵܐ ܘܝܲܡ̈ܡܹܐ ( ܒܛܘܼܪܹܐ ܪܵܡܹܐ ܘܲܒܼܡܵܡ̈ܘܿܠܹܐ 29 : ܐܲܝܟܲܢ ܕܲܒܼܪܹܝܢ ܝܵܗܿܒܿܝܼܢ ܫܘܼܒܼܚܵܐ ܒܸܐܣܟܹܡܲܝ̈ܗܘܿܢ ܀ ܟܠܗܘܿܢ ܥܵܒܹ̈ܐ ܐܵܦ ܐܝܼܠܵܢܹ̈ܐ ܕܦܹܐܪܹܐ ܘܐܲܪܙܹܐ : ܝܵܗܿܒܿܝܼܢ ܐܸܢܘܿܢ ܟܠܝܘܿܡ ܫܘܼܒܼܚܵܐ ܒܬܲܗܪܵܐ ܪܲܒܵܐ ܀ ܫܡܲܝܵܐ ܘܐܲܪܥܵܐ ܡܠܹܝܢ ܬܸܫܒܿܘܿܚܬܹܗ ܐܲܝܟܼ ܡܵܐ ܕܲܟܼܬܼܝܼܒܼ : ܘܟܼܠ ܡܵܐ 30 ܕܲܡܟܼܵܢ ܠܲܡܟܲܝܢܵܢܹܗ ܫܘܼܒܼܚܵܐ ܪܵܬܹܿܡ ܀ ܒܠܸܫܵܢܲܝ̈ܗܹܝܢ ܙܵܡܪܵܢ ܫܘܼܒܼܚܵܐ ܟܠ ܒܸܪܝܵܬܹܗ : ܘܐܲܝܟܲܢ ܘܲܟܼܡܵܐ ܬܸܫܡܲܥ ܡܼܢ ܡܬܼܘܿܡ ܠܵܐ ܡܸܫܟܲܚ ܐܲܢ̄ܬܿ ܀ ܕܲܡܫܲܒܲܚܝܼܢ ܠܹܗ ܟܝܵܢܹ̈ܐ ܟܠܗܘܿܢ ܩܘܼܫܬܵܐ ܣܵܗܹܿܕܹ : ܕܐܲܝܟܲܢܵܐ ܕܹܝܢ ܠܵܐ ܐ̄ܢܵܫ ܡܲܕܪܸܟܼ ܠܲܡܡܲܠܵܠܘܼ ܀ ܠܵܐ ܐ̄ܢܵܫ ܝܵܕܲܥܿ ܒܐܲܝܢܵܐ ܦܘܼܡܵܐ ܘܒܲܐܝܢܵܐ ܩܵܠܵܐ : ܙܵܡܿܪܵܐ ܐܲܪܥܵܐ ܫܘܼܒܼܚܵܐ ܕܡܵܪܵܗܿ ܡܵܐ ܕܡܸܬܿܬܲܒܼܥܵܐ ܀ ܕܲܡܫܲܒܿܚܵܐ ܕܹܝܢ ܕܵܘܝܼܕ ܣܵܗܹܿܕ ܟܲܕ ܬܵܒܲܥܿ ܗ̄ܘܼܵܐ : pb. 457 ܘܐܵܦ ܠܸܐܣܛܘܼ̈ܟܼܣܹܐ ܕܢܸܬܿܠܘܼܢ ܫܘܼܒܼܚܵܐ ܒܲܟܼܝܵܢܲܝ̈ܗܘܿܢ 31 ܀ ܢܘܼܪܵܐ ܘܒܲܪܕܵܐ ܓܠܝܼܕܵܐ ܘܬܲܠܓܵܐ ܐܵܦ ܬܲܢܝܼ̈ܢܹܐ : ܬܗܘܿܡܹ̈ܐ ܟܠܗܘܿܢ ܘܐܲܪܥܵܐ ܘܛܘܼܪܹܐ ܐܵܦ ܪܵܡܵܬܼܵܐ ܀ ܠܗܵܠܹܝܢ ܫܘܼܒܼܚܵܐ ܬܪܲܥܼ ܗ̄ܘܼܵܐ ܕܵܘܝܼܕ ܐܲܝܟܼ ܡܲܕܲܐܬܼܵܐ : ܕܠܥܵܒܼܘܿܕܵܐ ܢܸܣܲܩ ܫܘܼܒܼܚܵܐ 32 ܡܼܢ ܒܸܪܝܵܬܹܗ ܀ ܢܫܲܒ̈ܚܵܢ ܪܘܼܚܹܐ ܐܵܦ ܥܲܠܥܵܠܹܐ ܚܲܦܸܛܼ ܐܸܢܹܝܢ : ܘܐܸܠܘܼ ܪܓܝܼܫܼ ܗ̄ܘܼܵܐ ܕܠܵܐ ܡܫܲܒ̈ܚܵܢ ܗ̄ܘܲܝ̈ ܠܵܐ ܡܚܲܦܸܛ ܗ̄ܘܼܵܐ ܀ ܒܪܘܼܚܵܐ ܕܩܘܼܕܫܵܐ ܙܵܥܼ ܗ̄ܘܼܵܐ ܕܵܘܝܼܕ ܘܐܲܙܝܼܥܼ ܐܸܢܘܿܢ : ܘܲܠܥܸܠܝܹ̈ܐ ܥܲܠ ܬܸܒܿܘܿܚܬܵܐ ܀ ܠܫܸܡܫܵܐ ܘܣܲܗܪܵܐ ܘܲܠܢܲܗܝܼܪܹܐ ܕܠܝܼܬܼ ܒܲܪܩܝܼܥܵܐ : ܠܲܪܥܵܐ ܘܛܘܼܪܹܐ ܘܲܠܪܵܡܵܬܼܵܐ ܐܵܦ ܠܐܝܼܠܵܢܹ̈ܐ ܀ ܫܲܒܲܚܘ ܠܡܵܪܝܵܐ ܠܗܵܠܹܝܢ ܟܠܗܘܿܢ ܐ̄ܡܸܿܪ ܗ̄ܘܼܵܐ ܕܵܘܝܼܕ : ܘܲܕܝܼܵܕܲܥܿ ܗ̄ܘܼܵܐ ܕܲܡܫܲܒܿܚܝܼܢ ܠܹܗ ܐܲܥܼܝܼܪ ܐܸܢܘܿܢ ܀ ܐܲܝܟܲܢܵܐ ܕܝܹܢ ܐܵܘ ܒܐܲܝܢܵܐ ܙܢܵܐ ܝܵܗܿܒܿܝܼܢ ܫܘܼܒܼܚܵܐ : ܠܵܐ ܬܸܬܼܒܲܥ ܡܹܢܝ ܕܲܥܛܸܠ ܗ̄ܘܼ ܠܝܼ ܕܐܹܦܲܫܸܩ ܠܵܟܼ ܀ ( ܐ̄ܪܵܙܹ݂ܐ ܟܣܲܝܵܐ ܕܒܹܝܬܼ 33 ܐܲܠܵܗܵܐ ܘܲܠܒܸܪܝܵܬܹܗ : ܐܝܼܬܼ ܠܹܗ ܘܫܵܡܲܥܿ ܡܵܐ ܕܲܡܫܲܒ̈ܚܵܢ ܒܐܸܣܟܹܡܲܝ̈ܗܹܝܢ ܀ ܩܵܥ̈ܝܵܢ ܐܸܢܹܝܢ ܟܹܐܦܹ̈ܐ ܫܘܼܒܼܚܹܗ ܡܵܐ ܕܡܸܬܿܬܼܿܒܼ̈ܥܵܢ : ܘܗܸܘ ܒܲܠܚܘܿܕܵܘܗܝ ܝܵܕܲܥܿ ܢܸܫܡܲܥ ܠܸܫܵܢܲܝ̈ܗܹܝܢ ܀ ܘܲܡܛܲܝ̈ܒܼܵܢ ܗ̄ܘܲܝ̈ ܟܲܕ ܥܲܠ ܥܝܼܠܵܐ ܡܸܙܕܲܝܲܚ ܗ̄ܘܼܵܐ : ܕܲܢܫܲܒ̈ܚܵܢ ܗ̄ܘܲܝ̈ ܠܐܘܼܪܚܵܐ ܕܡܲܟܿܝܼܟܼܘܼܬܹܗ ܀ pb. 458 ܘܥܲܠ ܕܲܥܠ ܕܲܥܠܲܝ̈ܡܹܐ ܫܩܲܠܼܘ ܗ̄ܘܼܵܘ ܣܵܘ̈ܟܹܿܐ ܠܲܡܫܲܒܵܚܘܼ : ܠܵܐ ܐܵܠܨܵܐ ܗ̄ܘܼܵܬܼ ܕܢܸܬ̈ܠܵܢ ܟܹܐܦܹ̈ܐ ܫܘܼܒܼܚܵܐ ܗܵܝܕܹܝܢ ܀ ܘܐܸܠܘܼ ܫܬܸܩܼܘ ܗ̄ܘܼܵܘ ܗܵܠܝܹܢ ܕܲܫܩܲܠܼܘ ܣܵܘ̈ܟܹܿܐ ܬܲܡܵܢ : ܟܹܐܦܹ̈ܐ ܒܙܵܘܥܵܐ ܡܫܲܒ̈ܚܵܢ ܗ̄ܘܼܲܝ̈ ܠܹܗ ܠܡܲܠܟܵܐ ܕܐܸܬܸܵܐ ܀ ܘܟܲܕ ܝܗ̄ܘܼ̈ܕܵܝܹܐ ܢܫܲܬܿܩܘܼܢ ܫܘܼܒܼܚܹܗ ܕܲܒܼܪܵܐ ܝܼܨܸܦܼܘ : ܦܲܢܼܝܼ ܠܗܘܿܢ ܗܸܘ ܕܟܹܐܦܹ̈ܐ ܩܵܥ̈ܝܵܢ ܡܸܛܠܵܬܹܗ ܀ ܐܵܦ ܩܵܥ̈ܝܵܢ ܗ̄ܘܲܝ̈ ܐܲܝܟܼ ܕܐܸܡܼܲܪ ܗ̄ܘܼܵܐ ܫܲܪܝܼܪܵܐܝܼܬܼ : ܕܠܵܐ ܐܝܼܬܼ ܦܘܼܪܣܵܐ ܕܢܸܫܠܸܐ ܫܘܼܒܼܚܹܗ ܡܼܢ ܒܸܪܝܵܬܼܵܐ 34 ܀ ܡܫܲܒܿܚܝܼܢ ܠܵܟܼ ܡܵܪܝ ܦܘܼ̈ܡܹܐ ܡܠܝܼ̈ܠܹܐ ܒܠܸܫܵܢܲܝ̈ܗܘܿܢ : ܘܙܵܡܿܪܝܼܢ ܫܘܼܒܼܚܵܟܼ ܟܝܵܢܹ̈ܐ ܚܲܪܫܹܐ ܒܐܸܣܟܹܡܲܝ̈ܗܘܿܢ ܀ ܡܵܘܕܹܐ ܠܵܟܼ ܡܵܪܝ ܟܝܵܢܵܐ ܟܠܹܗ ܕܐܸܬܼܚܲܕܲܬܼ ܒܵܟܼ : ܕܟܼܠܹܗ ܚܲܝܵܒܼ ܢܵܘܕܹܐ ܒܬܲܗܪܵܐ ܠܡܲܟܿܝܼܟܼܘܼܬܼܵܟܼ ܀ ܣܵܓܹܕ ܪܵܘܡܵܐ ܠܵܟܼ ܕܐܸܬܿܬܲܚܬܝܼܬܿ ܨܝܕ ܐܲܪܥܵܢܹܐ : ܘܲܡܫܲܒܲܚ ܠܵܟܼ ܥܘܼܡܩܵܐ ܕܪܵܡ ܐܲܢ̄ܬܿ ܡܼܢ ܥܸܠܵܝܹ̈ܐ ܀ ܡܝܲܒܸܒܼ ܠܵܟܼ ܡܵܪܝ ܟܸܢܫܵܐ ܦܪܝܼܩܵܐ ܕܥܹܕܲܬܼ ܥܲܡܡܹ̈ܐ : ܕܐܲܢ̄ܬܿ ܚܲܪܲܪܬܵܗܿ ܡܢ ܬܘܼ̈ܩܠܵܬܼܵܐ ܕܨܲܠܡܹ̈ܐ ܚܲܪܒܹܐ ܀ ܕܵܝܲܨܵܐ ܒܝܵܘܡܵܟܼ ܒܲܪ̄ܬܼ ܐܲܪܡܵܝܹܐ ܘܲܦܨܝܼܚܵܐ ܒܵܟܼ : ܚܠܵܦ ܕܐܸܬܼܟܲܡܪܲܬܸ ܫܵܛܲܬܸ ܪܸܓܙܲܬܸ ܒܲܪ̄ܬܼ ܥܸܒܼܪܵܝܹ̈ܐ ܀ ܗܵܐ ܡܫܲܒܿܚܝܼܢ ܠܵܟܼ ܥܠܲܝ̈ܡܹܐ ܒܣܵܘ̈ܟܹܐ ܕܡܼܢ ܐܝܼܠܵܢܹ̈ܐ : ܘܲܚܠܝܼܛ ܩܵܠܵܐ ܕܫܘܼܒܼܚܵܐ ܕܣܵܒܹ̈ܐ ܥܲܡ ܕܲܛܠܵܝܹ̈ܐ ܀ pb. 459 ܗܵܐ ܣܵܓܼܕܝܼܢ ܠܵܟܼ ܪܵܥܵܘܵܬܼܵܐ ܘܲܓܼܙܵܪܲܝܗܘܿܢ : ܚܵܠܦ ܗܵܝܿ ܥܵܢܵ̈ܐ ܕܙܸܩܦܲܬܸ ܪܵܥܝܵܗܿ ܥܲܠ ܓܵܓܼܘܼܠܬܵܐ ܀ ܗܵܐ ܡܒܲܪܟܼܝܼܢ ܠܵܟܼ ܟܸܢܫܹ̈ܐ ܕܥܲܡܡܹ̈ܐ ܒܟܼܠ ܐܲܬܼܪܵܘܵܢ : ܚܠܵܦ ܕܐܸܨܛܲܚܝܼܬܿ ܡܢ ܗܵܝܿ ܓܘܼܕܵܐ ܕܒܹܝܬܼ ܩܲܝܵܦܵܐ ܀ ܗܵܐ ܩܵܥܹܝܢ ܠܵܟܼ ܩܲܕܝܼܫ ܩܲܕܝܼܫ ܒܲܟܼܢܘܼ̈ܫܵܬܼܵܐ : ܚܠܵܦ ܕܲܩܥܵܬܸ ܗ̄ܘܼܵܬܼ ܟܢܘܼܫܲܬܼ ܥܲܡܵܐ ܕܡܵܘܬܵܐ ܚܲܝܵܒܼ ܀ ܗܵܐ ܟܠ ܩܵܠܝܼ̈ܢ ܡܼܢ ܟܠ ܦܘܼܡ̈ܝܼܢ ܙܵܡܿܪܝܼܢ ܫܘܼܒܼܚܵܟܼ : ܒܟܼܠ ܠܸܫܵܢ̈ܝܼܢ ܕܐܲܥܝܼܪܬܿ ܐܸܢܘܿܢ ܥܲܠ ܬܸܫܒܿܘܿܚܬܵܟܼ ܀ ܣܪܵܦܲܝ ܢܘܼܪܵܐ ܒܩܵܠܹ̈ܐ ܕܚܝܼ̈ܠܹܐ ܕܩܲܕܝܼܫܘܼܬܼܵܐ : ܡܙܝܼܥܝܼܢ ܫܘܼܒܼܚܵܟܼ ܟܲܕ ܡܸܬܼܚܲܦܹܝܢ ܡܢ ܢܲܒܼܪܲܫܬܵܟܼ ܀ ܟܪܘܿܒܹܐ ܫܒܼܝܼܚܹ̈ܐ ܕܲܟܼܕܹܝܢܝܼܢ ܠܵܟܼ ܡܢ ܓܵܘܙܲܠܬܵܐ : ܒܙܵܘܥܵܐ ܪܲܒܵܐ ܡܒܲܪܟܼܝܼܢ ܟܠܝܘܿܡ ܠܲܕܚܝܼܠܘܼܬܼܵܟܼ ܀ ܐܵܠܹܦ ܐܲܠܦ̈ܝܼܢ ܕܲܫܡܲܝܵܢܹ̈ܐ ܙܵܡܿܪܝܼܢ ܫܘܼܒܼܚܵܟܼ : ܟܲܕ ܠܵܐ ܫܵܠܹܝܢ ܡܼܢ ܬܸܫܒܿܘܿܚܬܵܐ ܕܪܘܼܚܵܦܲܝܗܘܿܢ ܀ ܗܵܐ ܪܵܥܡܵܐ ܒܵܟܼ ( ܘܥܲܬܿܝܼܪܵܐ ܒܵܟܼ ܘܲܦܨܝܼܚܵܐ 35 ܒܵܟܼ : ܥܹܕܬܵܐ ܒܬܼܘܼܠܬܵܐ ܕܐܲܦܢܝܼܬܵܗܿ ܡܵܪܝ ܡܢ ܫܲܒܵܝܹ̈ܐ ܀ ܟܠ ܡܵܘܕܹܐ ܠܵܟܼ ܕܲܒܼܡܹܐܬܼܝܼܬܼܵܟܼ ܟܠ ܐܸܬܼܚܲܕܲܬܼ : ܒܪܝܼܟܼ ܐܲܢ̄ܬܿ ܡܼܢ ܟܠ ܠܵܟܼ ܬܸܫܒܿܘܿܚܬܵܐ ܒܟܼܠ ܠܸܫܵܢ̈ܝܼܢ ݁ ܢܸܒܼܥܵܐ ܕܚܲܝܹ̈ܐ ܐܸܫܬܿܝܼܘ ܡܸܢܹܗ ܡܝܼܬܼ̈ܐ ܘܲܚ̣ܝܵܘ : ܬܪܘܿܥ ܠܝܼ ܢܲܦ̮ܫܵܟܼ ܐܲܦܝܼܓܼ ܨܲܗܝܘܼܬܼܝ ܡ̣ܢ ܡܲܒܿܘܼܥܵܟܼ ܀ ܫܸܩܝܵܐ ܕܲܪܕܵܐ ܒܐܲܪܥܵܐ ܨܗܝܼܬܼܵܐ ܘܦܹܐܪܹܐ ܝܸܗܒܲܬܸ : ܐܸܫܬܸܐ ܡܸܢܵܟܼ ܘܐܸܩܥܸܐ ܒܓܸܠܝܵܐ ܟܡܵܐ ܒܲܣܝܼܡ ܐܲܢ̄ܬܿ ܀ ܒܹܪܵܐ ܚܕܲܬܵܐ ܕܢܲܩܪܘܼܗܿ ܒܖ̈ܘܼܡܚܹܐ ܥܲܠ ܓܵܓܼܘܼܠܬܵܐ : ܣܲܩܝ ܗܲܒܼܝ ܫܸܩܝܵܐ ܠܪܸܥܝܵܢܝ ܕܲܣܢܝܼܩ ܥܲܠ ܡܲܒܿܘܼܥܹܟܼܝ ܀ ܒܲܪ ܐܲܠܵܗܵܐ ܕܲܩܼܪܵܐ ܢܲܦ̮ܫܹܗ ܡܲܝܵ̈ܐ ܚܲܝܹ̈ܐ : ܗܲܒܼ ܠܝܼ ܐܸܫܬܹܐ ܘܐܸܣܒܲܥ ܡܸܢܵܟܼ ܘܐܹܡܲܠܸܠ ܠܵܟܼ ܀ ܢܸܒܼܥܵܐ 1 ܕܲܢܚܸܬܼ ܡܼܢ ܪܹܫܝܼܬܼܵܐ ܕܪܵܘܡܵܐ ܠܐܲܪܥܵܐ : ܒܫܸܩܝܵܟܼ ܬܵܘܥܸܐ ܬܲܪܥܝܼܬܼܝ ܦܹܐܖܹ̈ܐ ܕܫܘܼܒܼܚܵܐ ܠܐܲܒܼܘܼܟܼ ܀ ܗܲܒܼ ܠܝܼ ܐܹܡܪܵܟܼ ܠܵܘ ܐܹܣܲܝܟܼܵܟܼ 2 ܕܲܕܼܠܵܐ ܣܵܟܼ ܐܲܢ̄ܬܿ : ܐܸܠܵܐ ܐܲܟܼܪܸܙ ܠܲܕܫܵܡܲܥܿ ܠܝܼ ܕܠܵܐ ܡܸܬܿܕܲܪܟܲܬܿ ܀ ܡܲܢ ܓܹܪ ܡܲܕܪܸܟܼ ܢܹܐܡܪܵܟܼ ܡܵܪܲܢ ܐܲܝܟܼ ܡܵܐ ܕܐܝܼܬܲܝܟ : ܐܸܠܵܐ ܚܘܼܒܵܐ ܕܪܵܡ ܗܼ̄ܘ ܫܲܪܒܹܿܗ 3 ܡܼܢ ܡܲܠܵܠܹ̈ܐ ܀ ܟܡܵܐ ܕܐܝܼܬܼ ܐܲܬܼܪܵܐ ܠܚܘܼܒܵܐ ܢܡܲܠܸܠ ܥܲܠ ܓܸܠܝܵܢܵܟܼ : pb. 446 ܗܲܒܼ ܠܝܼ ܡܸܠܬܼܵܐ ܕܬܼܵܢܿܝܵܐ ܫܘܼܦܪܵܐ ܕܡܲܟܿܝܼܟܼܘܼܬܼܵܟܼ ܀ ܡܼܢ ܡܲܪܟܲܒܼܬܼܵܐ ܠܥܝܼܠܵܐ ܫܐܝܼܠܵܐ ܒܲܪ ܐܲܬܵܢܵܐ : ܐܲܚܬܼܵܟܼ ܚܘܼܒܵܟܼ ܘܡܲܢ ܣܵܦܹܿܩ ܠܵܟܼ ܢܬܲܢܹܐ ܫܲܪܒܵܟܼ ܀ ܡܼܢ ܠܹܓܼܘܿܢܵܐ ܗܵܝܿ ܕܲܟܼܪ̈ܘܿܒܹܐ ܕܠܵܐ ܡܹܬܼܒܲܨܝܵܐ : ܪܟܼܘܿܒܼܵܐ ܡܡܲܟܿܟܼܵܐ ܒܐܲܬܼܪܲܢ ܘܐܲܝܟܲܢ ܐܵܘܦܹܝܟܼ ܀ ܡܼܢ ܒܹܝܬܼ ܓܝܼ̈ܓܼܠܹܐ ܘܐܲܦܹ̈ܐ ܘܓܸܦܹ̈ܐ ܕܫܲܠܗܹܒܼܝܼܬܼܵܐ : ܫܲܩܼܠܘܼܟܼ ܪܲܚܡܹܐ ܘܗܵܐ ܡܙܲܝܲܚ ܠܵܟܼ ܒܲܪ ܐܲܬܵܢܵܐ ܀ ܡܼܢ ܪܲܒܿܘܼܬܼܵܐ ܗܵܝܿ ܕܲܬܼܪܘܿܢܘܿܣ ܕܲܡܠܹܐ ܢܘܼܗܪܵܐ : ܠܲܙܥܘܿܪܘܼܬܼܵܐ ܕܲܦܫܝܼܛ ܚܘܼܒܵܗܿ ܥܲܡ ܝܲܠܘܼ̈ܕܹܐ ܀ ܡܼܢ ܗܵܘܿ ܚܲܨܵܐ ܕܲܡܠܹܐ ܥܲܝ̈ܢܹܐ ܟܲܕ ܡܸܬܼܟܲܪܟܵܢ : ܠܗܵܢܵܐ ܪܟܼܘܿܒܼܵܐ ܕܲܕܫܝܼܛ ܡܸܢܹܗ ܒܥܵܠܡܵܐ ܠܵܐ ܐܝܼܬܼ ܀ ܡܼܢ ܒܹܝܬܼ ܣܹܕܪܹܐ ܘܓܲܘܼ̈ܕܹܐ ܕܩܵܝ̈ܡܵܢ ܡܼܢ ܓܵܘܙܲܠܬܵܐ : ܠܟܸܢܫܵܐ ܙܥܘܿܪܵܐ ܕܲܛܥܝܼܢ ܣܵܘ̈ܟܹܐ ܒܫܘܼ̈ܩܲܝ ܨܸܗܝܘܿܢ ܀ ܐܲܝܟܵܐ ܗܵܫܵܐ ܢܡܲܠܹܠ ܫܲܪܒܵܟܼ ܗܵܘܿ ܕܲܡܡܲܠܹܠ : ܘܒܲܐܝܢܵܐ ܐܲܬܼܪܵܐ ܢܹܐܡܪܵܟܼ ܦܘܼܡܵܐ ܐܸܢ ܐܵܡܲܪ ܠܵܟܼ ܀ ܗܵܐ ܒܡܲܓܼܗܲܪ ܙܝܼܘܵܟܼ ܠܲܫܡܲܝܵܢܹ̈ܐ : ܘܚܲܠܵܫ ܘܲܣܢܸܐ ܥܝܼܠܵܐ ܕܛܲܥܼܢܵܟܼ ܒܹܝܬܼ ܐܲܪܥܵܢܹܐ ܀ ܐܲܢ̄ܬܿ ܡܸܬܼܒܲܪܲܟܼ ܒܙܵܘܥܵܐ ܕܓܼܝܼ̈ܠܹܐ ܡܲܠܵܠܵܬܼ̈ܵܐ : ܘܐܲܢ̄ܬܿ ܡܸܫܬܲܒܲܚ ܒܣܵܘ̈ܟܹܿܐ ܕܕܹܩ̈ܠܹܐ ܒܲܟܼܢܘܼ̈ܫܵܬܼܵܐ ܀ ܠܥܸܠ ܐܲܢ̄ܬܿ ܘܲܠܬܲܚܬܿ ܘܲܒܼܪܲܒܿܘܼܬܼܵܐ ܘܒܲܙܥܘܿܪܘܼܬܼܵܐ : ܒܪܵܘܡܵܐ ܘܥܘܼܡܩܵܐ ܡܲܢ ܡܵܘܦܸܐ ܠܵܟܼ ܠܲܡܡܲܠܵܠܘܼ ܀ ܥܲܡܲܢܘܼܐܹܝܠ ܡܸܛܠܵܬܲܢ ܐܲܟܼܘܵܬܲܢ ܐܲܢ̄ܬܿ : pb. 447 ܘܥܲܡ ܝܵܠܘܿܕܵܟܼ ܡܸܛܠܵܬܹܗ ܠܗܹ ܗ̄ܘܼ ܕܵܡܹܿܝܬܿ ܀ ܗܵܐ ܡܒܲܪܟܼܝܼܢ ܠܵܟܼ ܟܪܘܿܒܲܝ ܢܘܼܪܵܐ ܒܪܘܼܚܵܦܲܝܗܘܿܢ : ܘܲܡܫܲܒܿܚܝܼܢ ܠܵܟܼ ܐܵܦ ܝܲܠܘܼ̈ܕܹܐ ܒܐܘܿܫܲܥܢܲܝ̈ܗܘܿܢ ܀ ܟܠ ܐܲܬܼܪܵܘܵܢ ܗܵܐ ܡܙܲܝܚܝܼܢ ܠܵܟܼ ܒܐܸܣܟܹܡܲܝ̈ܗܘܿܢ : ܪܵܘܡܵܐ ܒܢܘܼܗܪܹܗ ܘܥܘܼܡܩܵܐ ܒܣܵܘ̈ܟܹܿܐ ܕܡܼܢ ܐܝܼܠܵܢܵܘ̈ܗܝ ܀ ܠܥܸܠ ܥܲܙܝܼܙܵܐ ܕܕܵܚܿܠܵܐ ܡܸܢܹܗ ܫܲܠܗܹܒܼܝܼܬܼܵܐ : ܠܬܲܚܬܿ ܡܲܟܿܝܼܟܼܵܐ ܕܲܠܒܼܝܼܫ ܟܠܵܗܿ ܡܸܣܟܹܿܢܘܼܬܼܵܐ ܀ ܥܝܼܪܹܐ ܕܪܵܘܡܵܐ ܒܒܲܪܩܹܐ ܕܢܘܼܪܵܐ ܕܵܪܫܝܼܢ ܐܘܼܪܚܹܗ : ܘܲܒܼ̈ܢܲܝ ܥܘܡܩܵܐ ܫܲܕܹܝܢ ܩܘܼܕܡܵܘܗܝ ܡܲܪܛܘܼܛܲܝܗܘܿܢ ܀ ܕܵܠܼ ܓܲܢ̄ܒܵܪܵܐ ܡܼܢ ܒܹܝܬܼ ܐܲܒܼܘܼܗܝ ܢܸܣܥܘܿܪ ܐܲܬܼܪܲܢ : ܘܲܒܼܨܸܒܼܝܵܢܹܗ ܡܲܛܝܼ ܠܣܵܟܼܵܗܿ ܕܡܸܣܟܹܿܢܘܼܬܼܵܐ ܀ ܩܵܛܲܪ ܬܵܓܹ̈ܐ ܫܐܲܠܼ ܠܗܹ ܥܝܼܠܵܐ ܕܢܸܥܘܿܠ ܠܨܸܗܝܘܿܢ : ܕܲܒܼܡܘܼܟܵܟܹܗ ܢܸܒܼܣܘܿܪ ܥܘܼܙܵܐ ܕܫܲܠܝܼ̈ܛܵܢܹܐ ܀ ܐܵܘܒܸܕܼ ܣܘܼܣܝܵܐ ܐܵܦ ܡܲܪܟܲܒܼܬܼܵܐ ܕܡܲܠܟܹ̈ܐ ܕܐܲܦܪܹܝܡ : ܘܲܛܼܥܲܢ ܘܐܲܝܬܿܝܼ ܫܠܵܡܵܐ ܠܨܸܗܝܘܿܢ ܕܲܪܓܼܝܼܙܵܐ ܗ̄ܘܼܵܬܼ ܀ ܫܵܛܼ ܗ̄ܘܼܵܐ ܘܐܲܣܼܠܝܼ ܪܟܼܘܿܒܹܐ ܡܨܲܒ̈ܬܹܐ ܕܡܵܪܵܘܵܬܼܵܐ : ܘܲܪܟܸܒܼ ܥܝܼܠܵܐ ܕܢܸܣܥܘܿܪ ܐܘܼܪܚܹܗ ܒܡܲܟܿܝܼܟܼܘܼܬܼܵܐ ܀ ܒܢܲܝ̈ ܥܸܒܼܪܵܝܹܐ ܚܼܙܵܘ ܡܘܼܟܵܟܹܗ ܕܡܲܠܟܵܐ ܪܲܒܵܐ : ܘܲܫܩܲܠܼܘ ܣܵܘ̈ܟܹܿܐ ܕܲܢܣܲܓܘܿܢ ܠܹܗ ܟܲܕ ܥܱܐܹܿܠ ܗ̄ܘܼܵܐ ܀ ܛܠܲܡܼܘ ܗ̄ܘܼܵܘ ܣܵܒܹ̈ܐ ܫܘܼܒܼܚܹܗ ܕܡܲܠܟܵܐ ܕܐܸܬܼܵܐ ܠܐܲܬܼܪܵܐ : ܘܙܵܥܼܘ ܡܼܢ ܬܲܗܪܵܐ ܛܲܠܝܘ̈ܗܝ ܕܐܲܬܼܪܵܐ ܠܲܡܫܲܒܵܚܘܼ ܀ ܥܠܲܝ̈ܡܹܐ ܦܪܲܥܼܘ ܗ̄ܘܼܵܘ ܙܸܕܼܩܵܐ ܕܚܵܒܼܘ ܗ̄ܘܼܵܘ ܣܵܒܲܝ̈ ܥܲܡܵܐ : pb. 448 ܘܬܸܩܢܲܬܸ ܬܲܡܵܢ ܗܵܝܿ ܬܸܫܒܿܘܿܚܬܵܐ ܕܡܸܬܼܒܲܥܝܵܐ ܗ̄ܘܼܵܬܼ ܀ ܣܟܲܪܘ ܦܘܼܡܲܝ̈ܗܘܿܢ ܟܵܗ̈ܢܹܐ ܘܣܵܦܿܪܹܐ ܘܠܵܐ ܫܲܒܲܚܘ ܗ̄ܘܼܵܘ : ܘܲܩܼܛܲܪܘ ܓܘܼ̈ܪܹܐ ܛܠܵܝܹ̈ܐ ܢܝܲܒܿܒܼܘܼܢ ܒܐܘܿܫܲܥܢܲܝ̈ܗܘܿܢ ܀ ܒܪܝܼܟܼ ܗ̄ܘܼ ܕܐܸܬܸܵܐ ܒܲܫܡܹܗ ܕܡܵܪܝܵܐ ܩܥܼܵܘ ܬܲܡܝܼ̈ܡܹܐ : ܘܪܸܥܡܲܬܸ ܐܘܼܪܚܹܗ ܕܡܲܠܟܵܐ ܕܐܸܬܸܵܐ ܒܫܘܼܒܼܚܵܐ ܚܲܕܬܼܵܐ ܀ ܪܟܸܢܘ ܐܝܼܠܵܢܹ̈ܐ ܕܢܸܬܿܠܘܼܢ ܣܵܘ̈ܟܹܿܐ ܘܬܸܬܼܩܲܢ ܐܘܼܪܚܹܗ : ܕܦܹܐܪܵܐ ܚܲܠܝܵܐ ܕܣܲܬܵܐ ܒܪܝܼܟܼܬܵܐ 4 ܠܥܵܠܡܵܐ ܝܸܗܒܲܬܸ ܀ ܟܠܝܼܠܵܐ ܕܫܘܼܒܼܚܵܐ ܛܠܵܝܹ̈ܐ ܓܕܲܠܘܼ ܗ̄ܘܼܵܘ ܟܲܕ ܚܵܕܹܝܢ ܗ̄ܘܼܵܘ : ܠܥܲܬܿܝܼܩ ܝܵܘܡܹ̈ܐ ܕܲܗܘܸܵܐ ܛܲܠܝܵܐ ܒܹܝܬܼ ܟܸܢܫܲܝ̈ܗܘܿܢ ܀ ܩܲܫܝܼܫ ܥܵܠܡܹ̈ܐ ܐܸܬܸܵܐ ܘܲܗܘܸܵܐ ܥܠܲܝܡܵܐ ܒܐܲܬܼܪܲܢ : ܘܡܸܛܠܗܵܢܵܐ ܥܠܲܝ̈ܡܹܐ ܙܵܥܼܘ ܗ̄ܘܼܵܘ ܠܲܡܫܲܒܵܚܘܼ ܀ ܙܟܲܪܝܵܐ ܢܒܼܝܼܵܐ ܛܼܥܲܢ ܩܝܼܬܵܪܹܗ ܪܘܼܚܵܢܵܝܵܐ : ܘܲܪܗܸܛܼ ܩܘܼܕܡܵܘܗܝ ܙܵܡܲܪ ܘܲܦܨܝܼܚ ܒܲܢܒܼܝܼܘܼܬܼܵܐ ܀ ܚܼܵܨ ܗ̄ܘܼܵܐ ܡܸܢܵܘ̈ܗܝ ܘܐܲܙܝܼܥ ܩܵܠܹܗ ܟܲܕ ܙܵܡܼ̈ܪ ܗ̄ܘܼܵܐ : ܕܘܼܨܝ ܒܲܪ̄ܬܼ ܨܸܗܝܘܿܢ ܝܲܒܸܒܼܝ ܘܲܩܥܵܝ ܕܐܸܬܸܵܐ ܡܲܠܟܹܟܼܝ ܀ ܗܵܐ ܡܲܛܝܼ ܠܹܗ ܘܲܪܟܼܝܼܒܼ ܥܝܼܠܵܐ ܒܲܪ ܐܲܬܵܢܵܐ : ܦܬܲܚܝ ܠܹܗ ܬܲܪܥܲܝܟܿܝ ܕܐܵܬܹܿܐ ܠܘܵܬܹܟܼܝ ܡܲܟܿܝܼܟܼܵܐܝܼܬܼ ܀ ܕܘܼܨܝ ܛܵܒܼ ܘܲܩܥܵܝ ܫܘܼܒܼܚܵܐ ܒܩܵܠܵܐ ܪܵܡܵܐ : ܕܗܵܐ ܐܵܬܹܿܐ 5 ܠܹܗ ܐܲܝܟܼ ܕܐܲܬܼܟܸܠܬܹܟܼܝ ܒܲܢܒܼܝܼܘܼܬܼܵܐ ܀ ܙܡܲܪ ܗ̄ܘܼܵܐ ܙܟܲܪܝܵܐ ܠܒܲܪ̄ܬܼ ܥܸܒܼܪܵܝܹܐ ܕܬܸܚܕܹܐ ܥܲܡܹܗ : ܘܟܲܠܬܼܵܐ ܒܣܝܼܪܬܵܐ ܠܵܐ ܕܵܨܲܬܸ ܗ̄ܘܼܵܬܼ ܐܲܝܟܼ ܕܐܸܬܼܩܲܪܝܲܬܸ ܀ pb. 449 ܡܫܲܚܲܛܬܵܐ ܗ̄ܘܼܵܬܼ ܘܲܡܥܵܩܵܐ ܗ̄ܘܼܵܬܼ ܕܐܸܬܸܵܐ ܚܲܬܼܢܵܐ : ܘܡܸܛܠ ܗܵܢܵܐ ܠܵܐ ܕܵܨܲܬܸ ܗ̄ܘܼܵܬܼ ܟܲܕ ܐܲܩܒܸܿܠܬܹܗ ܀ ܠܥܸܓܼܠܵܐ ܪܚܘܼܡܵܗܿ ܫܒܸܐ ܗ̄ܘܼܵܐ ܠܸܒܵܗܿ ܘܒܹܗ ܥܲܪܝܵܐ 6 ܗ̄ܘܼܵܬܼ : ܘܠܵܐ ܫܸܡܥܲܬܸ ܗ̄ܘܼܵܬܼ ܟܲܕ ܐܸܡܸܿܪ ܠܵܗܿ ܢܒܼܝܼܵܐ ܕܲܚܕܵܝ ܀ ܒܨܲܠܡܵܐ ܡܫܲܟܿܪܵܐ ܕܐܲܪܒܲܥ ܐܲܦܝܼ̈ܢ ܣܲܒܿܝܼܟܼܵܐ ܗ̄ܘܼܵܬܼ : ܘܠܵܐ ܡܲܨܝܵܐ 7 ܗ̄ܘܼܵܬܼ ܬܸܦ̮ܬܲܚ ܬܲܪܥܹܐ ܠܡܲܠܟܵܐ ܕܐܸܬܸܵܐ ܀ ܠܲܦܬܲܟܼܪܘܿܢܹܝܗܿ ܝܲܨܝܼܦܵܐ ܗ̄ܘܼܵܬܼ ܠܲܡܫܲܡܵܫܘܼ : ܘܲܕܿܬܸܫܡܸܫܬܵܐ ܕܫܘܼܒܼܚܵܐ ܕܡܵܪܵܗܿ ܠܵܐ ܝܸܨܦܲܬܸ ܗ̄ܘܼܵܬܼ ܀ ܠܐܸܣܬܿܪܵܐ ܣܸܓܼܕܲܬܸ ܘܲܠܬܲܡܘܼܙܵܐ ܐܸܒܼܠܵܐ ܥܸܒܼܕܲܬܸ : ܠܡܲܠܟܘܿܡ ܪܸܚܡܲܬܸ ܘܐܲܣܩܲܬܸ ܕܹܒܼܚܸ̈ܐ ܠܒܲܥܠܵܐ ܚܲܒܼܪܵܗܿ ܀ ܠܟܹܘܵܢ 8 ܘܟܼܵܡܘܿܫ ܘܲܠܐܲܫܝܼܡܵܐ ܒܓܸܠܝܵܐ 9 ܣܸܓܼܕܲܬܸ : ܘܲܠܐܲܠܵܗܹ̈ܐ ܕܟܼܠܗܘܿܢ ܥܲܡܡܹ̈ܐ ܚܲܓܹܐ̈ ܥܸܒܼܕܲܬܸ ܀ ܒܲܩ̈ܢܵܝܵܬܼܵܐ ܡܸܨܪܵܝܵܬܼܵܐ ܒܲܛܝܼܠܵܐ ܗ̄ܘܼܵܬܼ : ܘܠܵܐ ܣܦܝܼܩܵܐ ܗ̄ܘܼܵܬܼ ܕܬܸܙܡܲܪ ܫܘܼܒܼܚܵܐ ܥܲܡ ܬܲܠܡܝܼ̈ܕܹܐ ܀ ܕܹܒܼܚܹ̈ܐ ܠܫܹܐܕܹ̈ܐ ܥܲܠܝܼܠܵܐ ܗ̄ܘܼܵܬܼ ܠܲܡܛܲܝܵܒܼܘܼ : ܘܠܵܐ ܢܸܦܩܲܬܸ ܗ̄ܘܼܵܬܸ ܬܸܛܥܲܢ ܣܵܘ̈ܟܹܿܐ ܥܲܡ ܝܲܠܘܼ̈ܕܹܐ ܀ ܛܵܠܝܹ̈ܐ ܡܒܲܪܟܼܝܼܢ ܘܲܡܫܲܒܿܚܝܼܢ ܠܗܹ ܠܡܲܠܟܵܐ ܕܐܸܬܸܵܐ : ܘܣܵܒܼܬܼܵܐ ܕܨܲܠܡܹ̈ܝܗܿ ܡܵܪܩܵܐ ܦܬܲܟܼܪܹ̈ܝܗܿ ܬܚܲܕܹܬܼ ܐܸܢܘܿܢ ܀ ܢܒܼܝܹ̈ܐ ܛܵܪܦܝܼܢ ܬܲܪ̈ܥܹܝܗܿ ܪܵܡܹܐ ܘܲܡܥܝܼܪܝܼܢ ܠܵܗܿ : ܘܗܝܸ ܕܡܝܼܟܼܵܐ ܒܪܸܚܡܲܬܼ ܚܲܒܼܪܹܐ ܕܣܲܓܝܼܐܝܼܢ ܠܵܗܿ ܀ pb. 450 ܕܘܼܨܝ ܒܪ̄ܬܼ ܨܸܗܝܘܿܢ ܘܠܵܐ ܕܵܨܲܬܸ ܗ̄ܘܼܵܬܼ ܚܲܒܼܪܲܬܼ ܥܸܓܼܠܹ̈ܐ : ܕܲܡܥܵܩܵܐ ܗ̄ܘܼܵܬܼ ܥܲܠ ܕܐܸܬܸܵܐ ܠܹܗ ܝܵܪܬܹܗ ܕܐܲܒܼܵܐ ܀ ܝܸܕܥܲܬܸ ܗ̄ܘܼܵܬܼ ܠܹܗ ܕܲܡܦܲܪܣܸܐ ܠܵܗܿ ܘܲܣܢܵܬܹܗ ܗ̄ܘܼܵܬܼ : ܘܲܕܢܸܫܬܲܒܲܚ ܡܼܢ ܝܲܠܘܼ̈ܕܹܐ ܠܵܐ ܪܲܥܝܵܐ ܗ̄ܘܼܵܬܼ ܀ ܒܠܸܒܵܗܿ ܚܣܵܡܵܐ ܘܚܸܪܫܲܬܸ ܫܸܬܼܩܲܬܸ ܡܼܢ ܬܸܫܒܿܘܿܚܬܵܐ : ܘܠܲܡܫܲܒܿܚܵܢܹ̈ܐ ܬܫܲܬܸܩ ܐܸܢܘܿܢ ܝܲܨܝܼܦܵܐ ܗ̄ܘܼܵܬܼ ܀ ܠܵܐ ܣܸܦܩܲܬܸ ܗ̄ܘܼܵܬܼ ܕܠܵܐ ܨܵܒܲܝܵܐ ܗ̄ܘܼܵܬܼ ܠܲܡܫܲܒܵܚܘܼ : ܘܲܚܦܝܼܛܵܐ ܗ̄ܘܼܵܬܼ ܬܫܲܠܸܐ ܫܘܼܒܼܚܵܐ ܐܵܦ ܕܲܐ̄ܚܪܵܢܹܐ ܀ ܡܫܲܒܿܚܝܼܢ ܗܵܠܝܹܢ ܘܲܪܓܝܸܙܵܐ ܗܝܸ ܡܼܢ ܩܵܠܲܝ̈ܗܘܿܢ : ܘܓܼܵܙܿܡܵܐ ܕܢܸܫܠܘܿܢ ܡܼܢ ܬܸܫܒܿܘܿܚܬܵܐ ܘܠܵܐ ܫܵܠܹܝܢ ܗ̄ܘܼܵܘ ܀ ܩܥܼܵܐ ܐܹܫܲܥܝܵܐ ܐܸܬܿܬܿܥܝܼܪܝ ܐܸܬܿܬܿܝܼܪܝ ܘܲܠܒܲܫܝ ܥܘܼܫܢܵܐ : ܘܲܩܼܥܵܐ ܙܟܲܪܝܵܐ ܕܘܼܨܝ ܛܵܒܼ ܘܲܚܕܵܝ ܕܐܸܬܸܵܐ ܡܲܠܟܹܟܼܝ ܀ ܩܼܥܵܘ ܝܲܠܘܼ̈ܕܹܐ ܒܪܝܼܟܼ ܗ̄ܘܼ ܕܐܸܬܸܵܐ ܒܲܫܡܹܗ ܕܡܵܪܝܵܐ : ܘܲܪܥܸܡܼ ܫܘܼܒܼܚܵܐ ܒܐܘܼܪܚܹܗ ܕܡܲܠܟܵܐ ܥܲܬܿܝܼܪܵܐܝܼܬܼ ܀ ܥܸܒܼܪܵܝܬܵܐ ܕܹܝܢ ܠܵܐ ܨܵܒܼܿܝܵܐ ܗ̄ܘܼܵܬܼ ܬܸܫܡܲܥ ܐܸܢܘܿܢ : ܠܵܐ ܠܐܹܫܲܥܝܵܐ ܘܠܵܐ ܠܲܙܟܲܪܝܵܐ ܘܠܵܐ ܠܝܲܠܘܼ̈ܕܹܐ ܀ ܠܵܐ ܨܵܝܿܬܵܐ ܗ̄ܘܼܵܬܼ ܠܵܐ ܠܲܢܒܼ̈ܝܹܐ ܘܠܵܐ ܠܲܛܠܵܝܹ̈ܐ : ܘܲܡܥܵܩܵܐ ܗ̄ܘܼܵܬܼ ܘܲܪܓܼܝܼܙܵܐ ܗ̄ܘܼܵܬܼ ܡܼܢ ܩܵܠܲܝ̈ܗܘܿܢ ܀ ܕܢܸܫܠܘܿܢ ܡܸܫܠܵܐ ܝܸܨܦܲܬܸ ܣܲܓܿܝܼ ܒܚܲܨܝܼܦܘܼܬܼܵܗܿ : ܘܲܒܼܥܵܬܸ ܦܘܼܪܣܵܐ ܕܒܼܟܼܠ ܥܸܠ̈ܠܵܢ ܬܫܲܬܸܩ ܐܸܢܘܿܢ ܀ ܡܫܲܒܿܚܵܢܹ̈ܐ ܕܹܝܢ ܠܵܐ ܫܵܠܹܿܢ ܗ̄ܘܼܵܘ ܡܼܢ ܬܸܫܒܿܘܿܚܬܵܐ : ܕܩܘܼܫܬܵܐ ܓܲܠܝܵܐ ܐܲܙܝܼܥܼ ܐܸܢܘܿܢ ܠܲܡܫܲܒܵܚܘܼ ܀ pb. 451 ܬܸܕܡܘܼܪܬܵܐ ܗ̄ܘܼܵܬܼ ܐܘܼܪܚܹܗ ܕܲܒܼܪܵܐ ܠܲܕܦܵܪܘܿܫܝܼܢ : ܘܲܙܥܘܿܪ ܗ̄ܘܼ ܠܹܗ 10 ܫܘܼܒܼܚܵܐ ܕܥܵܠܡܹ̈ܐ ܘܥܵܡܘܿܪܲܝܗܘܿܢ ܀ ܒܬܲܗܪܵܐ ܪܲܒܵܐ ܩܵܡܼ ܗ̄ܘܲܝ̈ ܓܘܼ̈ܕܹܐ ܕܒܹܝܬܼ ܡܝܼܟܼܵܐܹܝܠ : ܕܲܚܙܲܝ̈ 11 ܠܲܒܼܪܵܐ ܕܲܪܟܼܝܼܒܼ ܥܝܼܠܵܐ ܒܫܘܼ̈ܩܲܝ ܨܸܗܝܘܿܢ ܀ ܚܼܵܪܘ ܥܸܠܵܝܹ̈ܐ ܘܲܚܼܙܵܐܘܼܗܝ ܗ̄ܘܼܵܘ ܠܝܼܚܝܼܕܵܝܵܐ : ܕܡܲܟܿܝܼܟܼ ܘܲܫܠܸܐ ܒܲܝܢܵܬܼ ܟܸܢܫܹ̈ܐ ܕܐܲܪܥܵܢܵܝܹܐ ܀ ܘܙܵܥܼܘ ܢܘܼܪܵܢܹܐ ܕܕܲܠܡܵܐ ܢܚܸܬܼ ܠܹܗ ܡܼܢ ܡܲܪܟܲܒܼܬܼܵܐ : ܘܲܨܠܼܵܘ ܟܠܗܘܿܢ ܕܲܢܚܘܼܪܘܼܢ ܒܹܗ ܐܸܢ ܬܲܡܵܢ ܗ̄ܘܼ ܀ ܘܲܚܼܙܵܐܘܼܗܝ ܗ̄ܘܼܵܘ ܒܟܼܘܼܪܣܝܵܐ ܓܲܐܝܵܐ ܒܐܲܬܼܪܹܗ ܪܵܡܵܐ : ܘܲܚܼܙܵܐܘܼܗܝ ܬܘܼܒܼ ܕܗܸܘܝܘܼ ܕܲܪܟܼܝܼܒܼ ܒܲܪ ܐܲܬܵܢܵܐ ܀ ܬܗܲܪܘ ܡܲܠܲܟܹ̈ܐ ܟܲܕ ܚܵܝܿܪܝܼܢ ܒܹܗ ܒܲܬܼܪܹܝܢ ܓܲܒܿܝܼ̈ܢ : ܒܪܵܘܡܵܐ ܘܥܘܼܡܩܵܐ ܠܵܐ ܗ̄ܘܼܵܐ ܬܪܹܝܢ ܗ̄ܘܼܵܐ ܐܸܠܵܐ ܐܸܢ ܚܲܕ ܀ ܚܵܝܿܪܝܼܢ ܗ̄ܘܼܵܘ ܒܹܗ ܕܟܼܘܼܪܣܝܵܐ ܡܸܢܹܗ ܠܵܐ ܐܸܣܬܲܦܲܩ : ܘܚܵܙܹܿܝܢ ܗ̄ܘܼܵܘ ܠܹܗ ܒܲܝܢܵܬܼ ܗܵܠܹܝܢ ܕܐܘܿܫܲܥܢܲܝ̈ܗܘܿܢ ܀ ܪܟܼܝܼܒܼ ܗ̄ܘܼܵܐ ܟܪܘܿܒܹܐ ܘܲܪܟܼܝܼܒܼ ܥܝܼܠܵܐ ܘܕܘܼܡܵܪܵܐ ܗ̄ܘܼܵܐ : ܕܲܫܪܸܐ ܒܪܵܘܡܵܐ ܘܪܵܕܹܐ ܒܥܘܼܡܩܵܐ ܘܠܵܐ ܡܸܬܼܦܲܠܲܓܼ ܀ ܒܹܝܬܼ ܥܸܠܵܝܹ̈ܐ ܡܟܼܝܼܟܼܝܼܢ ܒܲܪܩܹܐ ܕܢܘܼܪܵܐ ܒܐܘܼܪܚܹܗ : ܘܨܹܝܕ ܬܲܚܬܵܝܹ̈ܐ ܒܣܵܘ̈ܟܹܿܐ ܕܕܹܩ̈ܠܹܐ ܡܸܬܼܝܲܩܲܪ ܗ̄ܘܼܵܐ ܀ ܟܪܘܿܒܹܐ ܙܵܝܿܥܝܼܢ ܕܲܢܒܲܪܟܼܘܼܢܵܝܗܝ ܒܐܲܬܼܪܹܗ ܪܵܡܵܐ : ܘܲܡܫܲܒܿܚܝܼܢ ܠܹܗ ܥܠܲܝ̈ܡܹܐ ܒܥܘܼܡܩܵܐ ܒܐܘܿܫܲܥܢܲܝ̈ܗܘܿܢ ܀ ܒܲܪ̄ܬܼ ܥܲܡܵܐ ܕܹܝܢ ܚܸܣܡܲܬܸ ܦܸܩܪܲܬܸ ܟܲܕ ܡܸܫܬܲܒܲܚ : 452 ܘܢܸܫܠܹܐ ܫܘܼܒܼܚܵܐ ܡܼܢ ܟܠ ܦܘܼܡ̈ܝܼܢ ܝܲܨܝܼܦܵܐ ܗ̄ܘܼܵܬܼ ܀ ܠܵܐ ܫܵܠܿܡܵܐ ܗ̄ܘܼܵܐ ܠܵܐ ܠܥܸܠܵܝܹ̈ܐ ܘܠܵܐ ܠܬܲܚܬܵܝܹ̈ܐ : ܕܲܡܫܲܒܿܚܝܼܢ ܗ̄ܘܼܵܘ ܠܐܘܼܪܚܹܗ ܕܲܒܼܪܵܐ ܕܡܲܠܝܵܐ ܬܲܗܪܵܐ ܀ ܬܫܲܬܸܩ ܐܸܢܘܿܢ ܠܲܡܫܲܒܿܚܵܢܹ̈ܐ ܣܲܓܿܝܼ ܠܸܐܝܲܬܸ : ܘܥܲܠ ܕܲܡܠܸܐ ܗ̄ܘܼܵܐ ܫܪܵܪܵܐ ܦܘܼܡܗܘܿܢ ܠܵܐ ܐܸܫܬܲܬܲܩܘ ܀ ܣܵܒܹ̈ܐ ܕܥܲܡܵܐ ܚܣܲܡܼܘ ܒܲܛܠܵܝܹ̈ܐ ܘܒܼܐܘܿܫܲܥܢܲܝ̈ܗܘܿܢ : ܘܲܪܛܲܢܼܘ ܟܵܗ̈ܢܹܐ ܘܒܲܓܸܢܼܘ ܣܵܦܿܪܹܐ ܡܼܢ ܩܵܠܲܝ̈ܗܘܿܢ ܀ ܡܫܲܒܿܚܝܼܢ ܗ̄ܘܼܵܘ ܠܹܗ ܥܝܼܪܹܐ ܠܲܒܼܪܵܐ ܒܐܲܬܼܪܹܗ 12 ܪܵܡܵܐ : ܘܲܒܼܓܼܵܘ ܥܘܼܡܩܵܐ ܥܠܲܝܡܹ̈ܐ ܦܫܝܼ̈ܛܹܐ ܥܲܡ ܬܲܠܡܝܼ̈ܕܹܐ ܀ ܣܼܥܵܘ ܝܗ̄ܘ̈ܕܼܵܝܹܐ ܣܵܢܚܲ̈ ܟܠܗܹܝܢ ܫܲܦܝܼܪܵܬܼܵܐ : ܘܲܩܼܪܸܒܼܘ ܨܹܐܕܵܘܗܝ ܘܲܡܦܝܼܣܝܼܢ ܠܹܗ ܢܫܲܬܸܩ ܐܸܢܘܿܢ ܀ ܠܵܐ ܫܵܡܲܥܿ ܐܲܢ̄ܬܿ ܡܵܢܵܐ ܩܵܥܹܿܝܢ ܐܵܡܿܪܝܼܢ ܗ̄ܘܼܵܘ ܠܹܗ : ܐܲܝܟܼ ܡܵܐ ܕܲܫܩܲܠܼ ܫܘܼܒܼܚܵܐ ܫܐܝܼܠܵܐ ܕܠܵܘ ܕܝܼܠܹܗ ܗ̄ܘܼ ܀ ܡܼܢ ܬܵܘܬܵܪܹܐ ܕܫܘܼܒܼܚܹܗ ܪܲܒܵܐ ܡܸܫܬܲܒܲܚ ܗ̄ܘܼܵܐ : ܘܚܵܣܿܡܝܼܢ ܗ̄ܘܼܵܘ ܒܹܗ ܐܲܝܟܼ ܗܵܘܿ ܕܲܚܛܲܦܼ ܫܘܼܒܼܚܵܐ ܕܲܐ̄ܚܪܹܝܢ ܀ ܒܸܨܪܵܐ ܙܥܘܿܪܵܐ ܡܼܢ ܬܸܫܒܿܘܿܚܬܹܗ ܩܼܥܵܘ ܒܐܘܿܫܲܥ̈ܢܹܐ : ܘܲܚܣܲܡܼܘ ܣܵܦܿܪܹܐ ܐܲܝܟܼ ܡܵܐ ܕܠܵܐ ܩܢܸܐ ܫܘܼܒܼܚܵܐ ܡܸܡܬܼܘܿܡ ܀ ܐܵܡܿܪܝܼܢ ܗ̄ܘܼܵܘ ܠܹܗ ܕܐܸܡܲܪ ܢܸܫܠܘܿܢ ܡܼܢ ܬܸܫܒܿܘܿܚܬܵܐ : ܐܲܝܟܼ ܗܵܘܿ ܕܐܸܠܘܼ ܫܠܝܼܘ ܝܲܠܘܼ̈ܕܹܐ ܒܛܸܠ ܠܹܗ ܫܘܼܒܼܚܵܐ ܀ ܐܘܿ ܝܗ̄ܘܼ̈ܕܵܝܹܐ ܣܵܢܲܚ̈ ܢܘܼܗܪܵܐ ܐܲܝܟܲܢ ܢܸܫܠܘܿܢ : ܡܼܢ ܬܸܫܒܿܘܿܚܬܹܗ ܕܡܲܠܝܵܐ ܡܸܢܵܗܿ 13 ܫܡܲܝܵܐ ܘܐܲܪܥܵܐ ܀  pb. 453 ܐܸܢ ܠܲܥܠܲܝ̈ܝܡܹܐ ܕܲܫܩܲܠܼܘ ܣܵܘ̈ܟܹܐ ܗܵܐ ܡܫܲܬܿܩܝܼܢ ܐܢ̄ܬܿܘܿܢ : ܗܵܐ ܐܝܼܬܼ ܗ̄ܘܼ ܠܹܗ ܟܸܢܫܹ̈ܐ ܒܐܲܬܼܪܹܗ ܕܠܵܐ ܡܸܫܬܲܠܹܝܢ ܀ ܪܸܒܿܘܿ ܖܸ̈ܒܿܘܵܢ ܘܐܵܠܹܦ ܐܲܠܦ̈ܝܼܢ ܕܲܫܡܲܝܵܢܹ̈ܐ : ܗܵܐ ܡܫܲܒܿܚܝܼܢ ܠܹܗ ܘܡܲܢܼܘܼ ܡܵܛܹܿܐ ܢܫܲܬܸܩ ܐܸܢܘܿܢ ܀ ܐܸܢܗܸܘ ܕܗܵܢܵܐ ܟܸܢܫܵܐ ܙܥܘܿܪܵܐ ܦܫܝܼܩ ܗ̄ܘܼ 14 ܢܸܫܠܸܐ : ܠܗܵܝܿ ܠܸܓܼܝܘܿܢܵܐ ܕܒܹܝܬܼ ܓܲܒܼܪܝܹܠ 15 ܡܲܢܼܘܼ ܦܵܩܹܿܕ ܀ ܐܵܡܿܪܝܼܢ ܗ̄ܘܼܵܘ ܠܹܗ ܕܐܸܡܲܪ ܢܸܫܠܘܿܢ ܘܦܲܢܝܼ ܠܗܘܿܢ ܗܸܘ : ܕܐܸܢܗܸܘ ܕܫܵܠܹܿܝܢ ܟܹܐܦܹ̈ܐ ܩܵܥ̈ܝܵܢ ܠܲܡܫܲܒܵܚܘܼ ܀ ܘܗܵܟܲܢ ܐܝܼܬܹܝܗܿ ܐܲܝܟܲܢ ܕܐܸܡܲܪ ܡܲܠܸܦ ܩܘܼܫܬܵܐ : ܕܐܸܠܘܼ ܫܬܸܩܼܘ ܗ̄ܘܼܵܘ ܟܹܐ̈ܦܹܐ ܡܲܠܸܠܼ ܐܲܝܟܼ ܕܐܸܡܲܪ ܗ̄ܘܼܵܐ ܀ ܥܸܕܵܢܵܐ ܗ̄ܘܼܵܐ ܕܡܸܬܿܬܿܚܝܼܒܼ ܗ̄ܘܼܵܐ ܒܹܗ ܫܘܼܒܼܚܵܐ ܠܲܒܼܪܵܐ : ܘܐܸܠܘܼ ܛܲܠܡܼܘܼܗܝ ܦܵܪܥܵܢ ܗܼ̄ܘܲܝ̈ ܠܹܗ ܟܹܐ̈ܦܹܐ ܫܘܼܒܼܚܵܐ ܀ ܐܸܠܘܼ ܛܠܵܝܹ̈ܐ ܒܣܵܘ̈ܟܹܿܐ ܕܕܸܩ̈ܠܹܐ ܠܵܐ ܫܲܒܲܚܼܘ ܗ̄ܘܼܵܘ : ܫܘܿܥܹ̈ܐ ܛܡܝܼ̈ܡܹܐ ܡܫܲܒܿܚܝܼܢ ܗ̄ܘܼܵܘ ܠܹܗ ܒܟܸܢܵܪܲܝܗܘܿܢ ܀ ܡܵܪܹܐ ܡܲܠܟܹ̈ܐ ܪܟܼܝܼܒܼ ܗ̄ܘܼܵܐ ܥܝܼܠܵܐ ܒܲܪ ܐܲܬܵܢܵܐ : ܘܙܵܥܼ ܗ̄ܘܼܵܐ ܟܝܵܢܵܐ ܕܢܸܬܸܠ ܫܘܼܒܼܚܵܐ ܥܲܠ ܡܘܼܟܵܟܹܗ ܀ ܘܟܼܵܗ̈ܢܹܐ ܘܣܵܦܿܪܹܐ ܘܪܹܫܹܐ ܕܥܲܡܵܐ ܚܲܝܵܒܼܝܼܢ ܗ̄ܘܼܵܘ : ܕܲܢܡܲܠܠܘܼܢܵܗܿ ܠܗܵܝܿ ܬܸܫܒܿܘܿܚܬܵܐ ܕܡܸܬܼܒܲܥܝܵܐ ܗ̄ܘܼܵܬܼ ܀ ܘܥܲܠ ܕܲܛܠܲܡܼܘ ܗ̄ܘܼܵܘ ܣܵܒܹ̈ܐ ܫܘܼܒܼܚܵܐ ܕܥܸܕܵܢܹܗ ܗ̄ܘܼܵܐ : ܛܠܵܝܹ̈ܐ ܪܵܒܼܘ ܗ̄ܘܼܵܘ ܕܢܸܬܿܠܘܼܢ ܫܘܼܒܼܚܵܐ ܒܐܘܿܫܲܥܢܲܝ̈ܗܘܿܢ ܀ ܘܐܸܠܘܼ ܫܬܸܩܼܘ ܗ̄ܘܼܵܘ ܠܵܐ ܒܵܛܹܿܠ ܗ̄ܘܼܵܐ ܫܘܼܒܼܚܵܐ ܬܲܡܵܢ :  pb. 454 ܕܟܹܐ̈ܦܹܐ ܒܙܵܘܥܵܐ ܙܵܡܪܵܢ ܗ̄ܘܲܝ̈ ܠܵܗܿ ܠܗܵܝܿ ܬܸܫܒܿܘܿܚܬܵܐ ܀ ܟܝܵܢܵܐ ܠܡܵܪܹܗ ܕܢܸܦܪܘܿܥ ܫܘܼܒܼܚܵܐ ܡܸܬܼܚܲܦܲܛ ܗ̄ܘܼܵܐ : ܘܐܸܠܘܼ ܡܠܝܼ̈ܠܹܐ ܠܵܐ ܡܲܠܸܠܼܘ ܗ̄ܘܼܵܘ ܚܲܪܫܹܐ ܡܲܠܸܠܼܘ ܀ ܘܐܸܠܘܼ ܫܬܸܩܼܘ ܬܘܼܒܼ ܐܝܬܼ ܗ̄ܘܼܵܐ ܕܢܸܬ̈ܠܵܢ ܟܹܐܦܹ̈ܐ ܫܘܼܒܼܚܵܐ ܀ ܒܗܵܘܿ ܥܸܕܵܢܵܐ ܫܘܼܒܼܚܵܐ ܕܢܸܫܠܸܐ ܠܵܐ ܡܸܫܟܲܚ ܗ̄ܘܼܵܐ : ܐܵܘ ܡܼܢ ܐ̄ܢܵܫܵܐ ܐܵܘ ܡܼܢ ܟܹܐܦܹ̈ܐ ܢܸܬܼܡܲܠܲܠ ܗ̄ܘܼܵܐ ܀ ܒܪܝܼܬܼܵܐ ܬܸܗܪܲܬܸ ܥܲܠ ܡܘܼܟܵܟܹܗ ܕܒܲܪ ܐܲܠܵܗܵܐ : ܘܬܸܬܸܠ 16 ܫܘܼܒܼܚܵܐ ܒܩܵܠܵܐ ܪܵܡܵܐ ܝܲܨܝܼܦܵܐ ܗ̄ܘܼܵܬܼ ܀ ܐܸܠܘܼ ܛܠܵܝܹ̈ܐ ܠܵܐ ܝܲܒܸܒܼܘ 17 ܗ̄ܘܼܵܘ ܟܹܐܦܹ̈ܐ ܡܲܠܸܠܼ : ܕܠܵܐ ܐܝܼܬܼ ܗ̄ܘܼܵܐ ܠܹܗ 18 ܦܘܼܪܣܵܐ ܕܢܸܒܼܛܲܠ ܫܘܼܒܼܚܵܐ ܗܵܝܕܹܝܢ ܀ ܡܲܢܼܘܼ ܗܵܫܵܐ ܡܨܸܐ ܕܲܢܩܝܼܡ ܠܲܢ ܥܲܠ ܟܲܣ̈ܝܵܬܼܵܐ : ܕܐܸܢ ܩܵܥ̈ܝܢ ܗ̄ܘܲܝ̈ ܟܹܐܦܹ̈ܐ ܫܘܼܒܼܚܵܐ ܐܲܝܟܼ ܕܐܸܬܼܐܲܡܪܲܬܸ ܀ ܠܲܢ ܝܵܕܘܿܥܹ̈ܐ ܡܸܠܬܹܗ 19 ܕܲܒܼܪܵܐ ܫܲܪܝܼܪܵܐ ܠܲܢ : ܕܐܲܝܟܲܢ ܕܐܸܡܲܪ ܦܵܪܥܵܢ ܗ̄ܘܲܝ̈ ܠܹܗ ܟܹܐܦܹ̈ܐ ܫܘܼܒܼܚܵܐ ܀ ܢܹܐܡܲܪ ܗܵܫܵܐ ܠܐܲܝܢܵܐ ܕܲܣܢܝܼܩ ܥܲܠ ܬܲܚܘܝܼܬܼܵܐ : ܕܡܼܢ ܓܲܠ̈ܝܵܬܼܵܐ ܦܫܝܼܩ ܗ̄ܘܼ ܕܢܹܐܠܲܦ ܥܲܠ ܟܲܣ̈ܝܵܬܼܵܐ ܀ ܒܲܙܩܝܼܦܘܼܬܼܵܐ ܕܲܡܫܲܒܿܚܵܢܹ̈ܐ ܫܲܬܿܝܼܩܝܼܢ ܗ̄ܘܵܘ : ܟܹܐܦܹ̈ܐ ܘܫܘܿܥܹ̈ܐ ܩܥܼܵܘ ܬܸܫܒܿܘܿܚܬܵܐ ܕܡܸܬܼܒܲܥܝܵܐ ܗ̄ܘܼܵܬܼ ܀ ܚܠܵܦ ܬܲܠܡܝܼ̈ܕܹܐ ܕܠܵܐ ܫܼܕܵܘ ܩܘܼܕܡܵܘܗܝ ܡܲܪܛܘܼܛܲܝ̈ܗܘܿܢ :  pb. 455 ܡܝܼ̈ܬܹܐ ܢܦܲܩܼܘ ܗ̄ܘܼܵܘ ܝܲܗܼ̄ܒܼܘܼ ܠܹܗ ܫܘܼܒܼܚܵܐ ܒܟܸܢܵܪܲܝܗܘܿܢ ܀ ܚܠܵܦ ܐܝܼܠܵܢܹ̈ܐ ܕܠܵܐ ܫܲܕܲܪܘ ܠܹܗ ܡܼܢ ܣܵܘܟܲܝ̈ܗܘܿܢ : ܫܸܡܫܵܐ ܓܲܙܼ ܗ̄ܘܼܵܐ ܥܲܪܩܲܝ ܢܘܼܗܪܹܗ ܕܲܢܝܲܩܲܪ ܗ̄ܘܼܵܐ ܀ ܚܠܵܦ ܨܵܠܘܿܒܹ̈ܐ ܕܲܡܓܲܕܦܝܼܢ ܗ̄ܘܼܵܘ ܥܲܠ ܦܵܪܘܿܩܵܐ : ܟܝܵܢܹ̈ܐ ܛܡܝܼ̈ܡܹܐ ܡܫܲܒܿܚܝܼܢ ܗ̄ܘܼܵܘ ܠܹܗ ܒܐܸܣܟܹܡܲܝ̈ܗܘܿܢ ܀ ܥܪܲܩܼܘ ܗ̄ܘܼܵܘ ܪܵܚܡܹܐ ܘܩܼܵܘܝܼܘ ܣܵܢ̈ܐܹܐ ܨܹܝܕ ܓܵܓܼܘܼܠܬܵܐ : ܘܥܸܕܵܢܵܐ 20 ܗ̄ܘܼܵܐ ܕܢܸܣܲܩ ܫܘܼܒܼܚܵܐ ܠܲܒܼܪܵܐ ܕܲܙܩܝܼܦ ܀ ܘܕܲܫܬܸܩܼܘ ܐ̄ܢܵܫܵܐ ܟܹܐܦܹ̈ܐ ܙܵܥܼ ܗ̄ܘܲܝ̈ ܠܲܡܫܲܒܵܚܘܼ : ܕܠܵܐ ܢܦܘܼܫ ܗ̄ܘܼܵܐ ܡܲܠܟܵܐ ܙܩܝܼܦܵܐ ܕܠܵܐ ܬܸܫܒܿܘܿܚܬܵܐ ܀ ܘܲܒܼܝܲܕ ( ܗܵܠܝܹܢ ܕܲܝܕܹܝܢ 21 ܗܵܝܕܹܝܢ ܒܲܙܩܝܼܦܘܼܬܼܵܐ : ܐܸܬܼܓܲܠܝܲܬܸ ܗܵܝܿ 22 ܕܐܸܠܘܼ ܫܬܸܩܼܘ ܗ̄ܘܼܵܘ ܟܹܐܦܹ̈ܐ ܡܲܠܸܠܼ ܀ ܐܸܠܘܼ ܛܠܵܝܹ̈ܐ ܒܣܵܘ̈ܟܹܿܐ ܬܲܡܵܢ ܠܵܐ ܫܲܒܲܚܼܘ ܗ̄ܘܼܵܘ : ܐܲܝܟܼ ܕܐܸܫܬܲܒܲܚ ܨܹܝܕ ܓܵܓܼܘܼܠܬܵܐ ܡܸܫܬܲܒܲܚ ܗ̄ܘܼܵܐ ܀ ܘܢܲܗܝܼܪܵܐܝܼܬܼ ܩܵܝܿܡܵܐ ܡܸܒܬܼܵܐ ܨܹܝܕ ܫܵܡ̈ܘܿܥܹܐ : ܕܐܸܢ ܫܵܠܹܿܢ ܗ̄ܘܼܵܘ ܟܹܐܦܹ̈ܐ ܩܵܥ̈ܝܵܢ ܐܲܝܟܼ ܕܐܸܬܼܐܲܡܪܲܬܸ ܀ ܫܘܼܒܼܚܵܐ ܠܡܵܪܝܵܐ 23 ܠܵܐ 24 ܛܵܠܡܿܝܼܢ ܠܹܗ ܟܝܵܢܹ̈ܐ ܡܸܡܬܼܘܿܡ : ܕܟܼܠܵܗܿ ܒܪܝܼܬܼܵܐ ܙܵܝܿܥܵܐ ܡܸܢܹܗ ܠܲܡܫܲܒܵܚܘܼ ܀ ܐܵܦ ܡܢ ܟܹܐܦܹ̈ܐ ܐܵܦ ܡܼܢ ܩܲܝ̈ܣܹܐ ܦܫܝܼܩ ܢܸܫܬܲܒܲܚ 25 : ܕܪܸܡܙܹܗ ܟܲܣܝܵܐ ܡܙܝܼܥ ܠܲܟܼܵܝܢܹ̈ܐ ܕܫܘܼܒܼܚܹܗ 26 ܢܸܬܿܠܘܼܢ ܀ ܒܸܪܝܵܢ ܒܐܸܣܟܹܡܲܝ̈ܗܹܝܢ ܙܵܡܪܵܢ ܫܘܼܒܼܚܵܐ : pb. 456 ܡܲܠܵܠܵܬܼܵܐ ܘܫܲܬ̈ܝܼܩܵܬܼܵܐ ܒܫܘܼܚܠܵܦܲܝܗܹܝܢ ܀ ܫܸܡܫܵܐ ܒܢܘܼܗܪܹܗ ܘܲܒܼܙܲܠܝܼ̈ܩܹܐ ܕܚܲܡܝܼܡܘܼܬܹܗ : ܐܲܝܟܲܢ ܕܲܡܟܼܵܢ ܝܵܗܹܿܒܼ ܫܘܼܒܼܚܵܐ ܒܪܲܗܛܵܐ ܕܐܘܼܪܚܹܗ ܀ ܣܲܗܪܵܐ ܒܕܹܢܚܹܗ ܘܲܒܼܫܘܼܚ̈ܠܵܦܹܐ ܕܩܲܠܝܼܠܘܼܬܹܗ : ܡܙܝܼܥ ܬܸܫܒܿܘܿܚܬܵܐ ܠܡܵܪܹܐ ܙܲܒܼܢܹ̈ܐ ܕܠܵܐ ܡܸܫܬܲܚܠܲܦ ܀ ܪܩܝܼܥܵܐ ܒܡܸܬܼܚܹܗ 27 ܘܲܒܼܢܲܗܝܼܪܹܐ 28 ܕܲܣܕܝܼܪܝܼܢ ܒܹܗ : ܙܵܡܲܪ ܫܘܼܒܼܚܵܐ ܠܹܠܲܝ ܐܝܼܡܵܡ ܠܲܡܟܲܝܢܵܢܹܗ ܀ ܐܲܪܥܵܐ ܘܝܲܡ̈ܡܹܐ ( ܒܛܘܼܪܹܐ ܪܵܡܹܐ ܘܲܒܼܡܵܡ̈ܘܿܠܹܐ 29 : ܐܲܝܟܲܢ ܕܲܒܼܪܹܝܢ ܝܵܗܿܒܿܝܼܢ ܫܘܼܒܼܚܵܐ ܒܸܐܣܟܹܡܲܝ̈ܗܘܿܢ ܀ ܟܠܗܘܿܢ ܥܵܒܹ̈ܐ ܐܵܦ ܐܝܼܠܵܢܹ̈ܐ ܕܦܹܐܪܹܐ ܘܐܲܪܙܹܐ : ܝܵܗܿܒܿܝܼܢ ܐܸܢܘܿܢ ܟܠܝܘܿܡ ܫܘܼܒܼܚܵܐ ܒܬܲܗܪܵܐ ܪܲܒܵܐ ܀ ܫܡܲܝܵܐ ܘܐܲܪܥܵܐ ܡܠܹܝܢ ܬܸܫܒܿܘܿܚܬܹܗ ܐܲܝܟܼ ܡܵܐ ܕܲܟܼܬܼܝܼܒܼ : ܘܟܼܠ ܡܵܐ 30 ܕܲܡܟܼܵܢ ܠܲܡܟܲܝܢܵܢܹܗ ܫܘܼܒܼܚܵܐ ܪܵܬܹܿܡ ܀ ܒܠܸܫܵܢܲܝ̈ܗܹܝܢ ܙܵܡܪܵܢ ܫܘܼܒܼܚܵܐ ܟܠ ܒܸܪܝܵܬܹܗ : ܘܐܲܝܟܲܢ ܘܲܟܼܡܵܐ ܬܸܫܡܲܥ ܡܼܢ ܡܬܼܘܿܡ ܠܵܐ ܡܸܫܟܲܚ ܐܲܢ̄ܬܿ ܀ ܕܲܡܫܲܒܲܚܝܼܢ ܠܹܗ ܟܝܵܢܹ̈ܐ ܟܠܗܘܿܢ ܩܘܼܫܬܵܐ ܣܵܗܹܿܕܹ : ܕܐܲܝܟܲܢܵܐ ܕܹܝܢ ܠܵܐ ܐ̄ܢܵܫ ܡܲܕܪܸܟܼ ܠܲܡܡܲܠܵܠܘܼ ܀ ܠܵܐ ܐ̄ܢܵܫ ܝܵܕܲܥܿ ܒܐܲܝܢܵܐ ܦܘܼܡܵܐ ܘܒܲܐܝܢܵܐ ܩܵܠܵܐ : ܙܵܡܿܪܵܐ ܐܲܪܥܵܐ ܫܘܼܒܼܚܵܐ ܕܡܵܪܵܗܿ ܡܵܐ ܕܡܸܬܿܬܲܒܼܥܵܐ ܀ ܕܲܡܫܲܒܿܚܵܐ ܕܹܝܢ ܕܵܘܝܼܕ ܣܵܗܹܿܕ ܟܲܕ ܬܵܒܲܥܿ ܗ̄ܘܼܵܐ :  pb. 457 ܘܐܵܦ ܠܸܐܣܛܘܼ̈ܟܼܣܹܐ ܕܢܸܬܿܠܘܼܢ ܫܘܼܒܼܚܵܐ ܒܲܟܼܝܵܢܲܝ̈ܗܘܿܢ 31 ܀ ܢܘܼܪܵܐ ܘܒܲܪܕܵܐ ܓܠܝܼܕܵܐ ܘܬܲܠܓܵܐ ܐܵܦ ܬܲܢܝܼ̈ܢܹܐ : ܬܗܘܿܡܹ̈ܐ ܟܠܗܘܿܢ ܘܐܲܪܥܵܐ ܘܛܘܼܪܹܐ ܐܵܦ ܪܵܡܵܬܼܵܐ ܀ ܠܗܵܠܹܝܢ ܫܘܼܒܼܚܵܐ ܬܪܲܥܼ ܗ̄ܘܼܵܐ ܕܵܘܝܼܕ ܐܲܝܟܼ ܡܲܕܲܐܬܼܵܐ : ܕܠܥܵܒܼܘܿܕܵܐ ܢܸܣܲܩ ܫܘܼܒܼܚܵܐ 32 ܡܼܢ ܒܸܪܝܵܬܹܗ ܀ ܢܫܲܒ̈ܚܵܢ ܪܘܼܚܹܐ ܐܵܦ ܥܲܠܥܵܠܹܐ ܚܲܦܸܛܼ ܐܸܢܹܝܢ : ܘܐܸܠܘܼ ܪܓܝܼܫܼ ܗ̄ܘܼܵܐ ܕܠܵܐ ܡܫܲܒ̈ܚܵܢ ܗ̄ܘܲܝ̈ ܠܵܐ ܡܚܲܦܸܛ ܗ̄ܘܼܵܐ ܀ ܒܪܘܼܚܵܐ ܕܩܘܼܕܫܵܐ ܙܵܥܼ ܗ̄ܘܼܵܐ ܕܵܘܝܼܕ ܘܐܲܙܝܼܥܼ ܐܸܢܘܿܢ : ܘܲܠܥܸܠܝܹ̈ܐ ܥܲܠ ܬܸܒܿܘܿܚܬܵܐ ܀ ܠܫܸܡܫܵܐ ܘܣܲܗܪܵܐ ܘܲܠܢܲܗܝܼܪܹܐ ܕܠܝܼܬܼ ܒܲܪܩܝܼܥܵܐ : ܠܲܪܥܵܐ ܘܛܘܼܪܹܐ ܘܲܠܪܵܡܵܬܼܵܐ ܐܵܦ ܠܐܝܼܠܵܢܹ̈ܐ ܀ ܫܲܒܲܚܘ ܠܡܵܪܝܵܐ ܠܗܵܠܹܝܢ ܟܠܗܘܿܢ ܐ̄ܡܸܿܪ ܗ̄ܘܼܵܐ ܕܵܘܝܼܕ : ܘܲܕܝܼܵܕܲܥܿ ܗ̄ܘܼܵܐ ܕܲܡܫܲܒܿܚܝܼܢ ܠܹܗ ܐܲܥܼܝܼܪ ܐܸܢܘܿܢ ܀ ܐܲܝܟܲܢܵܐ ܕܝܹܢ ܐܵܘ ܒܐܲܝܢܵܐ ܙܢܵܐ ܝܵܗܿܒܿܝܼܢ ܫܘܼܒܼܚܵܐ : ܠܵܐ ܬܸܬܼܒܲܥ ܡܹܢܝ ܕܲܥܛܸܠ ܗ̄ܘܼ ܠܝܼ ܕܐܹܦܲܫܸܩ ܠܵܟܼ ܀ ( ܐ̄ܪܵܙܹ݂ܐ ܟܣܲܝܵܐ ܕܒܹܝܬܼ 33 ܐܲܠܵܗܵܐ ܘܲܠܒܸܪܝܵܬܹܗ : ܐܝܼܬܼ ܠܹܗ ܘܫܵܡܲܥܿ ܡܵܐ ܕܲܡܫܲܒ̈ܚܵܢ ܒܐܸܣܟܹܡܲܝ̈ܗܹܝܢ ܀ ܩܵܥ̈ܝܵܢ ܐܸܢܹܝܢ ܟܹܐܦܹ̈ܐ ܫܘܼܒܼܚܹܗ ܡܵܐ ܕܡܸܬܿܬܼܿܒܼ̈ܥܵܢ : ܘܗܸܘ ܒܲܠܚܘܿܕܵܘܗܝ ܝܵܕܲܥܿ ܢܸܫܡܲܥ ܠܸܫܵܢܲܝ̈ܗܹܝܢ ܀ ܘܲܡܛܲܝ̈ܒܼܵܢ ܗ̄ܘܲܝ̈ ܟܲܕ ܥܲܠ ܥܝܼܠܵܐ ܡܸܙܕܲܝܲܚ ܗ̄ܘܼܵܐ : ܕܲܢܫܲܒ̈ܚܵܢ ܗ̄ܘܲܝ̈ ܠܐܘܼܪܚܵܐ ܕܡܲܟܿܝܼܟܼܘܼܬܹܗ ܀ pb. 458 ܘܥܲܠ ܕܲܥܠ ܕܲܥܠܲܝ̈ܡܹܐ ܫܩܲܠܼܘ ܗ̄ܘܼܵܘ ܣܵܘ̈ܟܹܿܐ ܠܲܡܫܲܒܵܚܘܼ : ܠܵܐ ܐܵܠܨܵܐ ܗ̄ܘܼܵܬܼ ܕܢܸܬ̈ܠܵܢ ܟܹܐܦܹ̈ܐ ܫܘܼܒܼܚܵܐ ܗܵܝܕܹܝܢ ܀ ܘܐܸܠܘܼ ܫܬܸܩܼܘ ܗ̄ܘܼܵܘ ܗܵܠܝܹܢ ܕܲܫܩܲܠܼܘ ܣܵܘ̈ܟܹܿܐ ܬܲܡܵܢ : ܟܹܐܦܹ̈ܐ ܒܙܵܘܥܵܐ ܡܫܲܒ̈ܚܵܢ ܗ̄ܘܼܲܝ̈ ܠܹܗ ܠܡܲܠܟܵܐ ܕܐܸܬܸܵܐ ܀ ܘܟܲܕ ܝܗ̄ܘܼ̈ܕܵܝܹܐ ܢܫܲܬܿܩܘܼܢ ܫܘܼܒܼܚܹܗ ܕܲܒܼܪܵܐ ܝܼܨܸܦܼܘ : ܦܲܢܼܝܼ ܠܗܘܿܢ ܗܸܘ ܕܟܹܐܦܹ̈ܐ ܩܵܥ̈ܝܵܢ ܡܸܛܠܵܬܹܗ ܀ ܐܵܦ ܩܵܥ̈ܝܵܢ ܗ̄ܘܲܝ̈ ܐܲܝܟܼ ܕܐܸܡܼܲܪ ܗ̄ܘܼܵܐ ܫܲܪܝܼܪܵܐܝܼܬܼ : ܕܠܵܐ ܐܝܼܬܼ ܦܘܼܪܣܵܐ ܕܢܸܫܠܸܐ ܫܘܼܒܼܚܹܗ ܡܼܢ ܒܸܪܝܵܬܼܵܐ 34 ܀ ܡܫܲܒܿܚܝܼܢ ܠܵܟܼ ܡܵܪܝ ܦܘܼ̈ܡܹܐ ܡܠܝܼ̈ܠܹܐ ܒܠܸܫܵܢܲܝ̈ܗܘܿܢ : ܘܙܵܡܿܪܝܼܢ ܫܘܼܒܼܚܵܟܼ ܟܝܵܢܹ̈ܐ ܚܲܪܫܹܐ ܒܐܸܣܟܹܡܲܝ̈ܗܘܿܢ ܀ ܡܵܘܕܹܐ ܠܵܟܼ ܡܵܪܝ ܟܝܵܢܵܐ ܟܠܹܗ ܕܐܸܬܼܚܲܕܲܬܼ ܒܵܟܼ : ܕܟܼܠܹܗ ܚܲܝܵܒܼ ܢܵܘܕܹܐ ܒܬܲܗܪܵܐ ܠܡܲܟܿܝܼܟܼܘܼܬܼܵܟܼ ܀ ܣܵܓܹܕ ܪܵܘܡܵܐ ܠܵܟܼ ܕܐܸܬܿܬܲܚܬܝܼܬܿ ܨܝܕ ܐܲܪܥܵܢܹܐ : ܘܲܡܫܲܒܲܚ ܠܵܟܼ ܥܘܼܡܩܵܐ ܕܪܵܡ ܐܲܢ̄ܬܿ ܡܼܢ ܥܸܠܵܝܹ̈ܐ ܀ ܡܝܲܒܸܒܼ ܠܵܟܼ ܡܵܪܝ ܟܸܢܫܵܐ ܦܪܝܼܩܵܐ ܕܥܹܕܲܬܼ ܥܲܡܡܹ̈ܐ : ܕܐܲܢ̄ܬܿ ܚܲܪܲܪܬܵܗܿ ܡܢ ܬܘܼ̈ܩܠܵܬܼܵܐ ܕܨܲܠܡܹ̈ܐ ܚܲܪܒܹܐ ܀ ܕܵܝܲܨܵܐ ܒܝܵܘܡܵܟܼ ܒܲܪ̄ܬܼ ܐܲܪܡܵܝܹܐ ܘܲܦܨܝܼܚܵܐ ܒܵܟܼ : ܚܠܵܦ ܕܐܸܬܼܟܲܡܪܲܬܸ ܫܵܛܲܬܸ ܪܸܓܙܲܬܸ ܒܲܪ̄ܬܼ ܥܸܒܼܪܵܝܹ̈ܐ ܀ ܗܵܐ ܡܫܲܒܿܚܝܼܢ ܠܵܟܼ ܥܠܲܝ̈ܡܹܐ ܒܣܵܘ̈ܟܹܐ ܕܡܼܢ ܐܝܼܠܵܢܹ̈ܐ : ܘܲܚܠܝܼܛ ܩܵܠܵܐ ܕܫܘܼܒܼܚܵܐ ܕܣܵܒܹ̈ܐ ܥܲܡ ܕܲܛܠܵܝܹ̈ܐ ܀ pb. 459 ܗܵܐ ܣܵܓܼܕܝܼܢ ܠܵܟܼ ܪܵܥܵܘܵܬܼܵܐ ܘܲܓܼܙܵܪܲܝܗܘܿܢ : ܚܵܠܦ ܗܵܝܿ ܥܵܢܵ̈ܐ ܕܙܸܩܦܲܬܸ ܪܵܥܝܵܗܿ ܥܲܠ ܓܵܓܼܘܼܠܬܵܐ ܀ ܗܵܐ ܡܒܲܪܟܼܝܼܢ ܠܵܟܼ ܟܸܢܫܹ̈ܐ ܕܥܲܡܡܹ̈ܐ ܒܟܼܠ ܐܲܬܼܪܵܘܵܢ : ܚܠܵܦ ܕܐܸܨܛܲܚܝܼܬܿ ܡܢ ܗܵܝܿ ܓܘܼܕܵܐ ܕܒܹܝܬܼ ܩܲܝܵܦܵܐ ܀ ܗܵܐ ܩܵܥܹܝܢ ܠܵܟܼ ܩܲܕܝܼܫ ܩܲܕܝܼܫ ܒܲܟܼܢܘܼ̈ܫܵܬܼܵܐ : ܚܠܵܦ ܕܲܩܥܵܬܸ ܗ̄ܘܼܵܬܼ ܟܢܘܼܫܲܬܼ ܥܲܡܵܐ ܕܡܵܘܬܵܐ ܚܲܝܵܒܼ ܀ ܗܵܐ ܟܠ ܩܵܠܝܼ̈ܢ ܡܼܢ ܟܠ ܦܘܼܡ̈ܝܼܢ ܙܵܡܿܪܝܼܢ ܫܘܼܒܼܚܵܟܼ : ܒܟܼܠ ܠܸܫܵܢ̈ܝܼܢ ܕܐܲܥܝܼܪܬܿ ܐܸܢܘܿܢ ܥܲܠ ܬܸܫܒܿܘܿܚܬܵܟܼ ܀ ܣܪܵܦܲܝ ܢܘܼܪܵܐ ܒܩܵܠܹ̈ܐ ܕܚܝܼ̈ܠܹܐ ܕܩܲܕܝܼܫܘܼܬܼܵܐ : ܡܙܝܼܥܝܼܢ ܫܘܼܒܼܚܵܟܼ ܟܲܕ ܡܸܬܼܚܲܦܹܝܢ ܡܢ ܢܲܒܼܪܲܫܬܵܟܼ ܀ ܟܪܘܿܒܹܐ ܫܒܼܝܼܚܹ̈ܐ ܕܲܟܼܕܹܝܢܝܼܢ ܠܵܟܼ ܡܢ ܓܵܘܙܲܠܬܵܐ : ܒܙܵܘܥܵܐ ܪܲܒܵܐ ܡܒܲܪܟܼܝܼܢ ܟܠܝܘܿܡ ܠܲܕܚܝܼܠܘܼܬܼܵܟܼ ܀ ܐܵܠܹܦ ܐܲܠܦ̈ܝܼܢ ܕܲܫܡܲܝܵܢܹ̈ܐ ܙܵܡܿܪܝܼܢ ܫܘܼܒܼܚܵܟܼ : ܟܲܕ ܠܵܐ ܫܵܠܹܝܢ ܡܼܢ ܬܸܫܒܿܘܿܚܬܵܐ ܕܪܘܼܚܵܦܲܝܗܘܿܢ ܀ ܗܵܐ ܪܵܥܡܵܐ ܒܵܟܼ ( ܘܥܲܬܿܝܼܪܵܐ ܒܵܟܼ ܘܲܦܨܝܼܚܵܐ 35 ܒܵܟܼ : ܥܹܕܬܵܐ ܒܬܼܘܼܠܬܵܐ ܕܐܲܦܢܝܼܬܵܗܿ ܡܵܪܝ ܡܢ ܫܲܒܵܝܹ̈ܐ ܀ ܟܠ ܡܵܘܕܹܐ ܠܵܟܼ ܕܲܒܼܡܹܐܬܼܝܼܬܼܵܟܼ ܟܠ ܐܸܬܼܚܲܕܲܬܼ : ܒܪܝܼܟܼ ܐܲܢ̄ܬܿ ܡܼܢ ܟܠ ܠܵܟܼ ܬܸܫܒܿܘܿܚܬܵܐ ܒܟܼܠ ܠܸܫܵܢ̈ܝܼܢ ݁ ܫܠܸܡܼ ܡܹܐܡܪܵܐ ܕܥܲܠ ܚܲܕܒܿܫܲܒܵܐ ܕܐܘܿܫܲܥܢܹܐ ݁ ܫܠܸܡܼ ܡܹܐܡܪܵܐ ܕܥܲܠ ܚܲܕܒܿܫܲܒܵܐ ܕܐܘܿܫܲܥܢܹܐ ݁ - ܬܦܐ P.R.118 - ܐܣܝܟ L. ܕܐܣܝܟܟR .118P. - ܒܫܪܒܗL . - ܒܬܘܠܬܐ R.117 - ܐܬܼܐP .R. - ܥܢܝܐP .R. - ܣܦܝܩܐP .R. - ܠܟܐܘܢR .118 - ܒܟܣܝܐP .R. - ܠܗܿ R.118 - ܕܚܙܘL . - ܒܐܬܪܐ L.dubie - ܡܢܗ ؟ - ܠܗP . - ܡܝܟܐܝܠR .118 - ܕܬܬܠR .117 - ܡܠܠܘP .R.117 - ܠܗܿR .118P.L. - ܕܡܠܬܗR .117 - ܕܥܕܢܐP .R.117 - ܗܕܐ ܕܗܘܬP .R. - ܠܗܿ P.R.117 - ܠܡܪܐL . - ܕܠܐR . - ܢܬܡܠܠR .117L. - ܕܫܘܒܚܐR .117 - ܒܟܦܬܗR .117 ܒܢܘܗܪܗP . - ܘܒܙܠܝ̈ܩܐR .117L. - ܘܛܘܪܐ ܪܡܐ ܐܦ ܡܡܘ̈ܠܐR .117P. - ܡܘܢ P.R.118 - ܒܟܢܪܝܗܘܢP .R.118 - ܕܫ̈ܢܐL . - ܐܪܙܐ ܟܣܝܐ ܒܝܬP .R. - ܒܪܝܬܗ P.R. - ܘܦܨܝܚܐ ܒܟ ܘܚܬܝܪܐ R.118 ܥܲܠ ܚܲܕܼܒܿܫܲܒܵܐ ܕܐܘܿܫܲܥ̈ܢܹܐ ܥܲܠ ܚܲܕܼܒܿܫܲܒܵܐ ܕܐܘܿܫܲܥ̈ܢܹܐ