ܡܸܠܟܹ̈ܐ ܡܲܠܝܲܝ̈ ܝܘܼܬܼܪܵܢܵܐ . ܡܗ . ܡܸܠܟܹ̈ܐ ܡܲܠܝܲܝ̈ ܝܘܼܬܼܪܵܢܵܐ . ܡܗ . ܠܲܝܬܿ ܙܵܘܥܵܐ ܛܵܒܼܵܐ : ܕܠܵܘ ܡ̣ܢ ܡܵܘܗܲܒܼܬܼܵܐ ܕܲܠܥܸܠ ܢܵܦܹ̇ܠ ܒܠܸܒܵܐ . ܘܠܲܝܬܿ ܚܘܼܫܵܒܼܵܐ ܒܝܼܫܵܐ : ܕܠܵܘ ܐܲܝܟܼ ܕܲܒܼܢܸܤܝܘܿܢܵܐ ܡܸܬܼܩܲܪܲܒܼ ܠܢܲܦܫܵܐ . ܒܲܪܢܵܫܵܐ ܕܲܡܛ̣ܵܐ ܠܝܼܕܲܥܬܵܐ ܕܲܡܚܝܼܠܘܼܬܹܗ : ܡܛ̣ܵܐ ܠܤܵܟܼܵܠܐ ܕܡܲܟܿܝܼܟܼܘܼܬܼܵܐ ܀ ܗܲܕܿܝܵܝܵܐ ܕܛܲܝ̈ܒܿܘܵܬܹܗ ܕܐܲܠܵܗܵܐ ܠܘܵܬܼ ܒܲܪܢܵܫܵܐ : pb. 322 ܠܸܒܵܐ ܕܡܸܬܿܬܿܙܝܼܥ ܒܩܘܼܒܵܠܛܲܝܒܿܘܼܬܼܵܐ ܐܲܡܝܼܢܵܐ ܀ ܗܲܕܿܝܵܝܵܐ ܕܢܸܤ̈ܝܘܿܢܹܐ ܩܕܼܵܡ ܢܲܦܫܵܐ : ܙܵܘܥܵܐ ܕܲܪܛܘܼܢܝܵܐ : ܕܐܲܡܝܼܢ ܕܵܐܹ̇ܠ ܒܠܸܒܵܐ . ܠܟܼܠ ܡܚܝܼ̈ܠܵܬܹܗ ܕܒܲܪܢܵܫܵܐ : ܛܵܥܹ̇ܢ ܐܲܠܵܗܵܐ . ܠܒܲܪܢܵܫܵܐ ܕܐܲܡܝܼܢ ܡܪܲܛܸܢ : ܠܵܐ ܡܤܲܝܒܲܪ ܕܠܵܐ ܪܵܕܹܐ ܠܹܗ . ܢܲܦܫܵܐ ܕܪܲܚܝܼܩܵܐ ܡ̣ܢ ܟ̱ܠܹܗ ܙܲܗܪܵܐ ܕܝܼܕܲܥܬܼܵܐ : ܒܗܵܠܹܝܢ ܙܵܘ̈ܥܹܐ ܡܸܫܬܲܟܼܚܵܐ . ܦܘܼܡܵܐ ܕܐܲܡܝܼܢ ܡܵܘܕܸܐ : ܒܘܼܪܟܿܬܼܵܐ ܡܩܲܒܸܠ ܡ̣ܢ ܐܲܠܵܗܵܐ . ܘܠܸܒܵܐ ܕܐܲܡܝܼܢ ܒܩܘܼܒܵܠܛܲܝܒܿܘܼܬܼܵܐ : ܫܵܟܼܢܵܐ ܒܹܗ ܛܲܝܒܿܘܼܬܼܵܐ ܀ ܩܕܼܵܡ ܛܲܝܒܿܘܼܬܼܵܐ : ܡܘܼܟܵܟܼܵܐ ܤܵܗܹ̇ܛ . ܘܲܩܕܼܵܡ ܡܲܪܕܘܼܬܼܵܐ : ܪܵܗܛܵܐ ܡܲܤܒܿܪܵܢܘܼܬܼܵܐ . ܐܲܝܢܵܐ ܕܡܸܛܠ ܝܑܼܕܲܥܬܵܐ ܡܸܬܿܬܿܪܝܼܡ ܒܬܹܐܪܬܹܗ : ܒܓܼܘܼܕܵܦܵܐ ܡܸܬܼܢܲܤܸܐ . ܘܐܲܝܢܵܐ ܕܒܲܡܝܲܬܿܪܘܼܬܼܵܐ ܕܦܘܼܠܚܵܢܵܐ : ܒܙܵܢܝܘܼܬܼܵܐ ܡܸܬܼܡܲܨܲܥ . ܘܕܲܒܼܚܸܟܼܡܬܼܵܐ ܡܸܫܬܲܩܲܠ : ܒܹܝܬܼ ܦܲܚܹ̈ܐ ܥܲܡܘܼ̈ܛܹܐ ܡܸܬܿܕܵܘܲܕܼ ܀ ܒܲܪܢܵܫܵܐ ܕܪܲܚܝܼܩ ܡ̣ܢ ܟ̱ܠܹܗ ܕܘܼܟܼܪܵܢܵܐ ܕܐܲܠܵܗܵܐ : ܗܵܘ̇ ܕܲܛܥܝܼܢ ܒܠܸܒܹܗ ܡܲܪܢܝܼܬܼܵܐ ܕܥܲܠ ܩܲܪܼܝܼܒܹܗ : ܒܒܼܝܼܫܘܼܬܼ ܥܘܼܗܕܵܢܵܐ ܀ ܐܲܝܢܵܐ ܕܲܡܝܲܩܲܪ ܠܟܼܠܒܲܪܢܵܫ ܒܥܘܼܗܕܵܢܵܐ ܕܐܲܠܵܗܵܐ : ܡܸܫܟܲܚ ܡܥܲܕܪܵܢܵܐ ܠܟܼܠܒܲܪܢܵܫ : ܒܪܸܡܙܵܐ ܟܲܤܝܵܐ ܕܐܲܠܵܗܵܐ ܀ ܕܢܵܦܹ̇ܩ ܪܘܼܚܵܐ ܥܲܠ ܥܫܝܼܩܵܐ : ܡܸܫܟܲܚ ܤܢܹܐܓܼܪܵܐ ܠܒܼܵܪܝܹܗ . ܕܝܵܗܹ̇ܒܼ ܕܪܵܥܹܗ ܠܥܘܼܕܼܪܵܢ ܩܲܪܝܼܒܹܗ : ܕܪܵܥܹܗ ܕܐܲܠܵܗܵܐ ܢܵܤܹ̇ܒܼ ܚܠܵܦܵܘܗܝ ܀ ܕܲܡܩܲܛܪܸܓܼ ܠܐܲܚܘܼܗܝ ܥܲܠ ܒܝܼ̈ܫܬܹܗ : ܡܸܫܟܲܚ ܠܐܲܠܵܗܵܐ ܩܛܹܐܓܼܪܵܢܹܗ . ܕܲܡܬܲܪܸܨ ܠܐܲܚܘܼܗܝ ܒܬܼܵܘܵܢܹ̈ܐ : ܡܲܐܤܸܐ ܒܝܼܫܬܹܗ . ܕܲܡܩܲܛܪܸܓܼ ܠܹܗ ܒܲܟܼܢܘܼܫܬܼܵܐ : ܡܲܥܫܸܢ ܚܒܼܵܪ̈ܵܬܹܗ . ܕܡܲܐܤܸܐ ܠܐܲܚܘܼܗܝ ܒܲܝܬܵܐܝܼܬܼ : ܥܲܠ ܥܘܼܫܢܵܐ ܕܚܘܼܒܹܗ ܡܒܲܕܸܩ . ܘܕܲܡܦܲܪܤܸܐ ܠܹܗ ܠܥܹܝܢ ܚܲܒܼܪ̈ܵܘܗܝ : ܚܲܝܠܵܐ ܕܲܚܤܵܡܹܗ ܐܵܘܕܲܥ̣ ܀ ܪܵܘܡܵܐ ܕܲܒܼܛܘܼܫܝܵܐ ܡܲܟܸܿܣ : ܐܵܤܝܵܐ ܗ̄ܘ̣ ܚܲܟܹܝܼܡܵܐ . ܘܕܲܠܥܹܝܢ ܤܲܓܝܼ̈ܐܹܐ pb. 323 ܡܲܐܤܸܐ : ܡܒܲܙܚܵܢܵܐ ܗ̄ܘ̣ ܒܲܫܪܵܪܵܐ . ܐܵܬ̤ܵܐ ܕܲܡܪܲܚܡܵܢܘܼܬܼܵܐ : ܫܘܼܒܼܩܵܢܵܐ ܕܟܼܠ ܤܘܼܪܚܵܢ . ܘܐܵܬ̤ܵܐ ܕܒܼܝܼܫܘܼܬܼ ܬܲܪܥܝܼܬܼܵܐ : ܫܘܼܚ̈ܠܵܦܹܐ ܕܡܸܠܹ̈ܐ ܕܨܹܐܕܼܵܘܗܝ ܕܡܲܤܟܿܠܵܢܵܐ ܀ ܐܲܝܢܵܐ ܕܠܵܐܤܝܘܼܬܼܵܐ ܡܩܲܪܸܒܼ ܡܲܪܕܘܼܬܼܵܐ : ܒܚܘܼܒܵܐ ܪܵܕܹܐ . ܘܕܲܢܩܲܡܬܵܐ ܤܝܼܡܵܐ ܬܒܲܥܬܹܗ : ܤܦܝܼܩ ܗ̄ܘ̣ ܡ̣ܢ ܚܘܼܒܵܐ . ܐܲܠܵܗܵܐ ܪܵܕܹܐ ܒܚܘܼܒܵܐ : ܘܠܵܘ ܐܲܝܟܼ ܕܠܲܢܩܲܡܬܼܵܐ : ܚܵܣ ! ܡܸܛܠ ܕܢܸܬܼܐܲܤܸܐ ܨܲܠܡܹܗ ܒܵܥܹ̇ܐ : ܘܠܵܐ ܢܵܛܲܪ ܪܘܼܓܼܙܵܐ : ܠܙܲܒܼܢܵܐ ܡܲܪܝܼܕܼ ܡ̣ܢ ܬܘܼܪܨܵܐ . ܡܸܛܠ ܕܠܵܘ ܢܩܲܡܬܵܐ ܕܢܲܦܫܹܗ ܬܵܒܲܥ . ܗܵܢܵܘ ܢܝܼܫܹܗ ܕܚܘܼܒܵܐ . ܘܡܲܪܕܘܼܬܼܵܐ ܕܚܘܼܒܵܐ : ܡܸܛܠ ܬܘܼܪܵܨܵܐ ܗ̄ܝ . ܘܲܠܦܘܼܪܥܵܢܵܐ : ܠܵܐ ܡܚܝܼܪܵܐ ܒܢܝܼܫܵܐ ܀ ܙܲܕܝܼܩܵܐ ܕܚܲܕܿܝܼܡ : ܠܐܲܠܵܗܵܐ ܕܵܡܹ̇ܐ . ܠܵܐ ܪܵܕܹܐ ܤܵܟܼ ܠܒܲܪܢܵܫܵܐ : ܡܸܛܠ ܕܢܸܬܼܒܲܥ ܤܲܟܼܠܘܼܬܹܗ . ܐܸܠܵܐ ܕܐܵܘ ܗ̤ܘ ܢܸܬܿܬܲܪܲܨ : ܐܵܘ ܕܲܐ̄ܚܪ̈ܵܢܹܐ ܢܸܤܬܲܪܕܼܘܼܢ . ܕܲܡܫܲܚܠܦܵܐ ܓܹܝܪ ܡ̣ܢ ܗܵܕܹܐ : ܠܲܝܬܹܿܝܗ̇ ܡܲܪܕܘܼܬܼܵܐ . ܘܗܵܕܹܐ : ܐܲܝܟܼ ܕܲܒܼܨܲܠܡܵܐ ܨܵܐܲܪ ܒܵܗ̇ ܪܘܼܚܵܐ : ܬܲܪܥܝܼܬܼܵܐ ܕܐܝܼܬܼ ܠܹܗ ܠܐܲܠܵܗܵܐ ܡܬܼܘܿܡܵܐܝܼܬܼ . ܐܲܝܢܵܐ ܕܠܲܐܠܵܗܵܐ ܐܲܝܟܼ ܬܵܒܼܘܿܥܵܐ ܨܵܒܹ̇ܐ ܕܢܸܪܢܸܐ : ܟܲܕܼ ܠܟܹܐܢܘܼܬܼܵܐ ܤܵܒܲܪ ܕܲܡܩܝܼܡ : ܒܠܵܐ ܛܵܒܼܘܼܬܼܵܐ ܡܩܲܛܪܸܓܼ ܠܹܗ . ܚܵܣ ܠܹܗ ܠܗܵܘ̇ ܡܲܒܿܘܼܥ ܚܘܼܒܵܐ : ܘܝܲܡܵܐ ܕܲܡܠܸܐ ܛܵܒܼܘܼܬܼܵܐ : ܕܦܘܼܪܥܵܢܘܼܬܼܵܐ ܫܟܼܝܼܚܵܐ ܒܹܗ . ܢܝܼܫܵܐ ܕܬܲܪܥܝܼܬܹܗ : ܠܬܼܘܼܪܵܨܵܐ ܗ̄ܘ̣ ܕܲܒܼܢܲܝ̈ܢܵܫܵܐ . ܘܐܸܠܘܼ ܠܵܐ ܕܢܸܫܬܲܠܲܚ ܐܝܼܩܵܪ ܚܹܐܪܘܼܬܼܵܐ : ܕܲܠܡܵܐ ܐܵܦܠܵܐ ܒܲܟܼܐܵܬܼܵܐ ܡܲܐܤܸܐ ܠܲܢ . ܬܚܘܼܡܵܐ ܕܚܹܐܪܘܼܬܼܵܐ ܒܝܲܕܼ ܤܘܼܥܪ݁ܵܢܲܝܢ : ܚܲܝܠܵܐ ܕܓܲܠܝܘܼܬܼ ܐܲܦܹ̈ܐ ܡܲܤܪܚܵܐ ܠܲܡܠܝܼܠܘܼܬܼܵܐ . ܘܐܵܦ ܗܵܕܹܐ : ܠܪܲܒܿܘܼܬܼ ܛܵܒܼܘܼܬܹܗ ܬܸܤܓܘܿܕܼ . ܕܠܵܐ ܐܲܝܟܼ ܕܲܒܼܕܼܝܼܠܹܗ ܨܵܒܹ̇ܐ ܕܢܸܚܕܹܐ : ܐܸܠܵܐ ܐܲܝܟܼ ܕܲܒܼܙܸܕܼܩܹ̈ܐ ܕܲܥ̇ܒܼܵܕܲܝ̈ܢ . ܕܟܲܕܼ ܕܝܼܠܹܗ ܗ̄ܘ̣ pb. 324 ܟܠܡܸܕܸܡ : ܠܵܐ ܪܵܚܹ̇ܡ ܕܢܸܚܫܘܿܒܼ ܕܝܼܠܹܗ : ܐܸܠܵܐ ܐܲܝܟܼ ܕܲܒܼܕܼܝܼܠܲܢ ܢܸܬܼܒܲܤܲܡ ܀ ܠܦܘܼܬܼ ܛܵܒܼܘܼܬܹܗ ܕܒܲܪܢܵܫܵܐ : ܥܲܠ ܐܲܠܵܗܵܐ ܡܸܬܼܢܲܗܲܪ . ܘܲܠܦܘܼܬܼ ܕܢܸܬܿܕܲܠܸܐ ܠܘܵܬܼ ܝܑܼܕܲܥܬܹܗ : ܠܚܹܐܪܘܼܬܼ ܢܲܦܫܵܐ ܡܸܬܼܩܲܪܲܒܼ ܀ ܐܲܝܢܵܐ ܕܡܸܛܠ ܦܘܼܪܥܵܢܵܐ ܕܲܥܬܼܝܼܕܼ ܡܸܬܼܝܲܬܲܪ ܒܫܲܦܝܝܼܪ̈ܵܬܼܵܐ : ܕܠܝܼܠ ܗ̄ܘ̣ ܤܲܓܝܼ ܠܫܘܼܚܠܵܦܵܐ . ܐܲܝܢܵܐ ܕܚܲܝܠܵܐ ܕܝܼܕܲܥܬܹܗ ܡܲܬܼܗܲܪ ܠܹܗ : ܒܲܚܙܵܬܼܵܐ ܕܚܘܼܒܵܐ ܕܐܝܼܬܼ ܠܹܗ ܠܐܲܠܵܗܵܐ : ܗܵܢܵܐ ܐܵܦܸܢ ܒܸܤܪܹܗ ܢܸܬܼܦܲܤܲܩ : ܠܵܐ ܒܪܸܥܝܵܢܹܗ ܡܸܬܿܬܿܪܝܼܡ : ܘܠܵܐ ܡ̣ܢ ܡܝܲܬܿܪܘܼܬܼܵܐ ܡܸܫܬܲܓܼܢܸܐ . ܐܲܝܢܵܐ ܕܲܒܼܚܘܼ̈ܒܼܠܹܐ ܕܐܝܼܬܼ ܠܹܗ ܠܐܲܠܵܗܵܐ ܥܠܲܝܢ ܡܸܬܼܢܲܗܲܪ ܪܸܥܝܵܢܹܗ : ܗܵܢܵܐ ܠܥܘܼܡܩܵܐ ܕܡܘܼܟܵܟܼܵܐ ܢܵܚܹ̇ܬܼ ܒܦܲܓܼܪܹܗ ܘܲܒܼܢܲܦܫܹܗ . ܩܕܼܵܡ ܕܢܸܬܼܩܲܪܲܒܼ ܒܲܪܢܵܫܵܐ ܠܘܵܬܼ ܝܑܼܕܲܥܬܼܵܐ : ܡܸܬܿܕܠܸܐ ܘܡܸܬܿܬܲܚܬܸܐ ܒܕܼܘܼܒܵܪܹܗ . ܡܵܐ ܕܹܝܢ ܕܐܸܬܼܩܲܪܲܒܼ ܨܹܝܕܼ ܝܑܼܕܲܥܬܼܵܐ : ܟ̱ܠܹܗ ܡܸܬܿܕܲܠܵܝܘܼ ܡܸܬܿܕܲܠܸܐ : ܘܟܼܠ ܟܡܵܐ ܕܡܸܬܿܕܲܠܸܐ : ܠܵܐ ܫܵܠܡܵܐ ܡܲܤܲܩܬܵܗ̇ ܕܝܼܕܲܥܬܼܵܐ : ܩܕܼܵܡ ܕܢܹܐܬܸܐ ܗܵܘ̇ ܥܵܠܡܵܐ ܕܬܸܫܒܿܘܿܚܬܼܵܐ : ܘܢܸܤܲܒܼ ܤܵܟܼܵܐ ܕܥܘܼܬܼܪܹܗ . ܟܡܵܐ ܐܸܢ ܢܸܬܼܓܡܲܪ ܒܲܪܢܵܫܵܐ ܠܘܵܬܼ ܐܲܠܵܗܵܐ : ܡܹܐܙܲܠ ܗ̄ܘ̣ ܐܵܙܹ̇ܠ ܒܵܬܼܪܹܗ . ܒܥܵܠܡܵܐ ܕܹܝܢ ܕܲܫܪܵܪܵܐ : ܐܲܦܵܘ̈ܗܝ ܡܚܵܘܸܐ ܠܹܗ : ܠܵܐ ܗ̄ܘ̣ܵܐ ܕܐܝܼܬܼܘܼܬܹܗ . ܟܡܵܐ ܐܸܢ ܢܸܬܼܓܵܘܘܿܢ ܘܲܕܝܼ̈ܩܹܐ ܒܚܸܙܘܵܘ̈ܗܝ : ܦܸܠ̱ܐܬܼܵܗ̇ ܗ̄ܘ̣ ܕܲܚܙܵܬܼܵܐ ܚܵܙܹ̇ܝܢ : ܐܲܝܟܼ ܨܲܠܡܵܐ ܕܡܸܬܼܚܵܘܸܐ ܒܝܲܕܼ ܡܲܚܙܝܼܬܼܵܐ . ܬܲܡܵܢ ܕܹܝܢ : ܠܓܸܠܝܵܢܹܗ ܕܲܫܪܵܪܵܐ ܚܵܙܹ̇ܝܢ ܀ ܢܘܼܪܵܐ ܕܲܒܼܩܲܝ̈ܤܹܐ ܝܲܒܝܼ̈ܫܹܐ ܐܵܚ̇ܕܵܐ : ܥܲܤܩܵܐܝܼܬܼ ܕܵܥ̇ܟܵܐ . ܘܪܸܬܼܚܵܐ ܕܒܲܐܠܵܗܵܐ : ܕܲܒܼܠܸܒܵܐ ܕܲܦܤܝܼܩ ܡ̣ܢ ܥܵܠܡܵܐ ܢܵܦܹ̇ܠ : ܢܲܒܼܪܲܫܬܹܗ ܠܵܐ ܡܸܬܿܕܲܥܟܼܵܢܝܼܬܵܐ ܗ̣̄ܝ . ܘܚܲܪܝܼܦܵܐ : ܐܵܦ ܡ̣ܢ ܢܘܼܪܵܐ . ܚܲܡܪܵܐ ܡܵܐ ܕܥܲܠ̣ ܚܲܝܠܹܗ ܒܫܸܪ̈ܝܵܢܹܐ : ܛܵܥܹ̇ܐ ܗܵܘܢܵܐ ܚܲܬܝܼܬܼܘܼܬܼܵܐ ܕܟܼܠܡܸܕܸܡ . pb. 325 ܘܥܘܼܗܕܵܢܵܐ ܕܐܲܠܵܗܵܐ ܡܵܐ ܕܐܸܚܲܕܼ ܢܘܿܡܹܐ ܒܢܲܦܫܵܐ : ܥܵܛܹ̇ܐ ܕܘܼܟܼܪܵܢܵܐ ܕܡܸܬܼܚܲܙ̈ܝܵܢܝܵܬܼܵܐ ܡ̣ܢ ܠܸܒܵܐ . ܪܸܥܝܵܢܵܐ ܕܐܸܫܟܲܚ ܚܸܟܼܡܬܵܐ ܕܪܘܼܚ : ܐܲܝܟܼ ܐ̄ܢܵܫ ܕܐܸܫܟܲܚ ܐܸܠܦܵܐ ܡܛܲܝܝܲܒܼܬܵܐ ܒܓܼܵܘ ܝܲܡܵܐ . ܕܡܵܐ ܕܝܼܬܸܒܼ ܒܵܗ̇ : ܡܲܥܒܿܪܵܐ ܠܹܗ ܡ̣ܢ ܝܲܡܵܐ ܕܥܵܠܡܵܐ ܗܵܢܵܐ : ܘܲܡܡܲܢܥܵܐ ܠܹܗ ܠܘܵܬܼ ܓܵܙܲܪܬܵܐ ܕܥܵܠܡܵܐ ܕܲܥܬܼܝܼܕܼ . ܗܵܟܲܢܵܐ ܓܹܝܪ ܐܝܼܬܹܝܗ̇ ܡܲܪܓܫܵܢܘܼܬܼܵܐ ܕܲܥܬܼܝܼ̈ܕܼܵܬܼܵܐ ܒܥܵܠܡܵܐ ܗܵܢܵܐ : ܐܲܝܟܼ ܓܵܙܲܪܬܵܐ ܙܥܘܿܪܬܵܐ ܒܓܼܵܘ ܝܲܡܵܐ . ܘܐܲܝܢܵܐ ܕܲܠܘܵܬܼܵܗ̇ ܐܸܬܼܩܲܪܲܒܼ : ܠܵܐ ܬܘܼܒܼ ܡܸܬܿܛܲܪܲܦ ܒܡܲܚܫܘܼ̈ܠܹܐ ܕܗܲܓܵܓܲܝ̈ ܙܲܒܼܢܵܐ . ܬܲܓܵܪܵܐ ܡܵܐ ܕܫܲܡܠܝܼ ܙܸܒܼܢܹܗ : ܠܒܲܝܬܹܗ ܡܸܟܹܝܠ ܡܸܤܬܲܪܗܲܒܼ ܕܢܹܐܙܲܠ . ܘܕܲܝܪܵܐ ܟܡܵܐ ܕܲܥܕܲܟܹܝܠ ܦܲܚ̣ܫ ܙܲܒܼܢܵܐ ܕܦܘܼܠܚܵܢܹܗ : ܡܥܵܩ ܕܢܸܦܘܿܩ ܡ̣ܢ ܦܲܓܼܪܵܐ . ܡܵܐ ܕܹܝܢ ܕܐܲܪܓܸܫ̣ ܒܢܲܦܫܹܗ ܕܲܙܒܲܢ ܩܹܐܪܤܹܗ ܘܲܢܤܲܒܼ ܪܲܗܒܼܘܿܢܹܗ : ܡܸܬܼܪܲܓܼܪܲܓܼ ܠܥܵܠܡܵܐ ܕܲܥܬܼܝܼܕܼ . ܬܲܓܵܪܵܐ ܟܡܵܐ ܕܲܒܼܝܼܡܵܐ ܗ̄ܘ̣ : ܙܵܘܥܵܐ ܫܪܸܐ ܥܲܠ ܗܲܕܵܡܵܘ̈ܗܝ . ܕܕܲܡ ܢܸܙܕܩܸܦ ܡܲܚܫܘܼܠܵܐ : ܘܢܸܛܒܲܥ ܤܲܒܼܪܵܐ ܕܥܲܡܠܹܗ . ܘܕܲܝܪܵܝܵܐ ܟܡܵܐ ܕܲܒܼܥܵܠܡܵܐ ܗ̄ܘ̣ : ܩܸܢܛܵܐ ܐܲܚܝܼܕܼ ܠܦܘܼܠܚܵܢܹܗ . ܕܕܲܡ ܢܸܬܿܬܿܥܝܼܪ ܥܠܵܘܗܝ ܟܝܼܡܘܿܢܵܐ : ܘܢܹܐܒܲܕܼ ܥܲܡܠܵܐ ܕܡ̣ܢ ܛܲܠܝܝܘܼܬܼܵܐ ܠܤܲܝܒܲܘܼܬܼܵܐ . ܬܲܓܵܪܵܐ ܠܝܲܒܼܫܵܐ ܚܵܐܲܪ : ܘܕܲܝܪܵܝܵܐ ܠܥܸܕܵܢ ܡܵܘܬܹܗ . ܡܲܠܵܚܵܐ ܒܟܼܵܘܟܿܒܼܵܐ ܚܵܐܲܪ : ܡܵܐ ܕܪܵܕܹܐ ܡܸܨܥܲܬܼ ܝܲܡܵܐ . ܘܲܠܘܲܥܕܹܗ ܬܵܪܹܨ ܐܸܠܦܹܗ : ܕܲܢܚܵܘܸܐ ܠܹܗ ܠܲܠܡܹܐܢܵܐ . ܘܕܲܝܪܵܝܵܐ ܚܵܐܲܪ ܒܲܨܠܘܿܬܼܵܐ : ܕܗ̤ܝ ܬܵܪܨܵܐ ܠܹܗ ܡܲܪܕܝܼܬܼܵܐ : ܕܠܲܐܝܢܵܐ ܠܡܹܐܢܵܐ ܢܸܬܼܪܘܿܨ ܕܘܼܒܵܪܹܗ . ܒܲܨܠܘܿܬܼܵܐ ܚܵܐܲܪ ܕܲܝܪܵܝܵܐ ܒܟܼܠܥܸܕܵܢ : ܕܲܬܼܚܵܘܸܐ ܠܹܗ ܓܵܙܲܪܬܵܐ : ܕܒܼܵܗ̇ ܢܹܐܤܘܿܪ ܐܸܠܦܹܗ ܡ̣ܢ ܩܸܢܛܵܐ . ܘܡ̣ܢ ܬܲܡܵܢ ܬܲܡܵܢ ܢܸܥܒܸܿܕܼ ܙܘܵܕܹ̈ܐ : ܘܢܸܬܼܪܘܿܨ pb. 326 ܬܘܼܒܼ ܠܓܼܵܙܲܪܬܵܐ ܐ̄ܚܪܹܬܼܵܐ . ܗܵܟܲܢܵܐ ܐܝܼܬܹܝܗ̇ ܡܲܪܕܝܼܬܹܗ ܕܝܼܚܝܼܕܼܵܝܵܐ : ܟܡܵܐ ܕܐܝܼܬܼܵܘܗܝ ܒܗܵܠܹܝܢ ܚܲܝܹ̈ܐ . ܘܡ̣ܢ ܓܵܙܲܪܬܵܐ ܠܓܼܵܙܲܪܬܵܐ ܡܫܲܢܸܐ : ܘܡ̣ܢ ܝܑܼܕܲܥܬܼܵܐ ܠܝܼܕܼܥܬܼܵܐ . ܘܐܲܝܟܼ ܕܲܒܼܫܘܼ̈ܚܠܵܦܹܐ ܕܓܼܵܙܪ̈ܵܬܼܵܐ : ܒܝܲܕܼ̈ܥܵܬܼܵܐ ܡܫܲܚ̈ܠܦܵܬܼܵܐ ܦܵܓܲܥ̇ . ܥܕܲܡܵܐ ܕܤܵܠܹ̇ܩ ܡ̣ܢ ܝܲܡܵܐ : ܘܲܠܗܵܝ̇ ܡܕܼܝܼܢ̄ܬܹܗ ܕܲܫܪܵܪܵܐ ܡܲܪܕܝܼܬܹܗ ܬܸܡܤܲܟܼ . ܕܠܵܐ ܬܘܼܒܼ ܡܸܬܿܬܲܓܿܪܝܼܢ ܒܵܗ̇ ܥܵܡܘܿܪܹ݁ܝܗ̇ : ܐܸܠܵܐ ܟܠܢܵܫ ܥܲܠ ܡܲܪ̈ܗܵܛܵܘܗܝ ܡܸܬܿܬܿܢܝܼܚ . ܛܘܼܒܼ ܠܡܲܢ ܕܠܵܐ ܐܸܬܿܕܵܘܕܲܬ̤ ܡܲܪܕܝܝܼܬܹܗ : ܒܓܼܵܘ ܝܲܡܵܐ ܪܲܒܵܐ ! ܛܘܼܒܼ ܠܡܲܢ ܕܠܵܐ ܐܸܬܿܬܲܒܼܪܲܬ̤ ܐܸܠܦܹܗ : ܘܲܡܛ̣ܵܐ ܠܲܠܡܹܐܢܵܐ ܗܵܘ̇ ܟܲܕܼ ܚܵܪܹܐ ! ܤܲܚܵܝܵܐ ܥܲܪܛܸܠ ܥܵܡܹ̇ܕܼ ܒܓܼܵܘ ܝܵܡܵܐ : ܐܲܝܟܼ ܕܢܸܫܟܲܚ ܡܲܪܓܵܢܝܼܬܼܵܐ . ܘܕܲܝܪܵܝܵܐ ܚܲܟܿܝܼܡܵܐ ܥܲܪܛܵܠ ܪܵܕܹܐ ܒܲܒܼܪܝܼܬܼܵܐ : ܕܢܸܫܟܲܚ ܠܡܲܪܓܵܢܝܼܬܼܵܐ ܝܼܫܘܿܥ ܡܫܝܼܚܵܐ ܒܲܩܢܘܿܡܹܗ . ܘܡܵܐ ܕܐܸܫܟܿܚܵܗ̇ : ܥܲܡܵܗ̇ ܠܵܐ ܩܵܢܹ̇ܐ ܬܘܼܒܼ ܡܸܕܸܡ . ܡܲܪܓܵܢܝܼܬܼܵܐ : ܒܬܼܵܘܵܢܹ̈ܐ ܡܸܬܼܢܲܛܪܵܐ . ܘܒܼܘܼܤܵܡܹܗ ܕܝܼܚܝܼܕܼܵܝܵܐ : ܒܓܼܵܘ ܫܸܠܝܵܐ . ܒܬܼܘܼܠܬܼܵܐ : ܒܲܟܼܢܘܼ̈ܫܝܹܐ ܡܸܬܼܚܲܠܨܵܐ . ܘܪܸܥܝܵܢܹܗ ܕܕܲܝܪܵܝܵܐ : ܒܥܸܢܝܵܢܹ̈ܐ . ܦܵܪܲܚܬܼܵܐ ܡ̣ܢ ܟܠ ܕܘܼܟ ܠܩܸܢܵܗ̇ ܪܵܗ̇ܛܵܐ : ܕܬܸܥܒܸܿܕܼ ܒܢ̈ܵܬܼܵܐ . ܘܕܲܝܪܵܝܵܐ ܦܵܪܘܿܫܵܐ : ܡܸܤܬܲܪܗܲܒܼ ܠܟܼܘܼܪܚܹܗ : ܕܢܸܥܒܸܿܕܼ ܒܓܼܵܘܹܗ ܦܹܐܪܹ̈ܐ ܕܚܲܝܹ̈ܐ . ܚܸܘܝܵܐ ܟܲܕܼ ܟ̱ܠܹܗ ܓܘܼܫܡܹܗ ܡܪܲܨܨܝܼܢ : ܒܪܹܫܹܗ ܡܸܙܕܗܲܪ . ܘܝܼܚܝܼܕܼܵܝܵܐ ܕܚܲܟܿܝܼܡ : ܡܸܙܕܗܲܪ ܒܟܼܠ ܒܝܼ̈ܫܵܢ ܒܗܲܝܡܵܢܘܼܬܹܗ : ܕܐܝܼܬܹܝܗ̇ ܪܹܫܵܐ ܕܚܲܝܵܘ̈ܗܝ . ܥܢܵܢܵܐ : ܡܚܲܦܝܵܐ ܠܫܸܡܫܵܐ . ܘܡܲܡܠܵܠܐ ܤܲܓܝܼܐܵܐ : ܠܢܲܦܫܵܐ ܕܫܲܪܝܲܬ̤ ܢܵܗ̇ܪܵܐ ܒܬܹܐܘܿܪܝܼܵܐ ܕܲܨܠܘܼܬܼܵܐ . ܗܵܝ̇ ܦܵܪܲܚܬܼܵܐ ܕܡܸܬܼܩܲܪܝܵܐ ܚܘܼܪܒܼܵܐ : ܒܗܵܘ̇ ܙܲܒܼܢܵܐ ܪܵܘܙܵܐ ܘܡܸܬܼܒܲܤܡܵܐ : ܐܲܝܟܼ ܡܸܠܬܼܵܐ ܕܚܲܟܿܝܼ̈ܡܹܐ : ܡܵܐ ܕܦܵܪܫܵܐ ܢܲܦܫܵܗ̇ ܡ̣ܢ pb. 327 ܕܘܼ̈ܟܿܝܵܬܼܵܐ ܕܫܲܝܢܵܐ : ܘܐܵܙܵܠ̇ܐ ܥܵܡ̇ܪܵܐ ܒܐܲܬܼܪܵܐ ܚܘܼܪܒܵܐ . ܘܢܲܦܫܹܗ ܕܝܼܚܕܼܵܝܵܐ : ܒܗܵܘ̇ ܙܲܒܼܢܵܐ ܡܩܲܒܿܠܵܐ ܚܲܕܼܘܼܬܼܵܐ ܫܡܲܝܵܢܼܬܼܵܐ : ܡܵܐ ܕܡܲܪܚܩܵܐ ܝܵܬܼܵܗ̇ ܡ̣ܢ ܒܢܲܝ̈ܢܵܫܵܐ : ܘܐܵܙܵܠ̇ܐ ܥܵܡ̇ܪܵܐ ܒܐܲܬܼܪ̈ܵܘܵܬܼܵܐ ܕܲܫܠܹܝܢ : ܘܬܲܡܵܢ ܡܤܲܟܿܝܵܐ ܠܙܲܒܼܢܵܐ ܕܡܲܦܩܵܢܵܗ̇ . ܐܲܡܝܼܪܵܐ ܓܹܝܪ ܥܲܠ ܦܵܪܲܚܬܵܐ ܗܵܝ̇ ܕܡܸܬܼܩܲܪܝܵܐ ܤܹܝܪܹܝܢܵܣ : ܕܟܼܠ ܐܲܝܢܵܐ ܕܢܸܥܡܬܼܵܗ̇ ܨܵܐܹ̇ܬܼ : ܗܵܢܵܐ ܟ̱ܠܹܗ ܡܸܫܬܿܒܸܐ ܒܵܬܼܪܵܗ̇ ܒܡܲܪܕܝܼܬܼܵܐ ܕܲܒܼܡܲܕܼܒܿܪܵܐ : ܥܕܲܡܵܐ ܕܲܒܼܚܲܠܝܘܼܬܼܵܐ ܕܩܝܼ̈ܢܵܬܼܵܗ̇ ܛܵܥܹ̇ܐ ܚܲܝܵܘ̈ܗܝ : ܘܢܵܦܹ̇ܠ ܡܵܐܹ̇ܬܼ . ܠܗܵܕܹܐ ܕܵܡ̇ܝܵܐ ܨܒܼܘܼܬܼܵܗ̇ ܕܢܲܦܫܵܐ : ܕܐܸܡܲܬܼܝ ܕܢܵܦ̇ܠܵܐ ܒܵܗ̇ ܚܲܠܝܘܼܬܼܵܐ ܗܵܝ̇ ܫܡܲܝܵܢܝܼܬܼܵܐ : ܡ̣ܢ ܢܸܥ̈ܡܵܬܼܵܐ ܕܦܸܬܼܓܼܵܡܵܘ̈ܗܝ ܕܐܲܠܵܗܵܐ : ܒܝܲܕܼ ܡܲܪܓܿܫܵܢܘܼܬܼܵܐ ܕܲܒܼܗܵܘܢܵܐ : ܗܵܢܵܐ ܟ̱ܠܹܗ ܐܵܙܵܠ̇ܐ ܒܵܬܼܪܹܗ : ܥܕܲܡܵܐ ܕܛܵܥ̇ܝܵܐ ܠܚܲܝܹܝ̈ܗ̇ ܓܘܼܫܡܵܢܵܝܹ̈ܐ : ܘܫܵܒܼ̇ܩܵܐ ܠܦܲܓܼܪܵܐ ܡ̣ܢ ܗܲܢܝܼܐܘܼܬܼܵܗ̇ : ܘܡܸܬܼܥܲܠܝܵܐ ܠܘܵܬܹܗ ܡ̣ܢ ܚܲܝܹ̈ܐ . ܚܠܹܝܢ ܚܲܝܵܘ̈ܗܝ ܕܥܵܠܡܵܐ ܗܵܢܵܐ : ܠܐܲܝܢܵܐ ܕܚܵܝܹ̇ܐ ܦܲܓܼܪܵܢܵܐܝܼܬܼ . ܠܵܘ ܕܹܝܢ ܐܲܝܟܼ ܦܘܼܪܫܵܢܵܐ ܕܡܸܢܗܘܿܢ : ܠܐܲܝܢܵܐ ܕܦܵܪܹܫ ܡܸܢܗܘܿܢ ܒܝܲܕܼ ܪܓܸܫܬܼܵܐ ܕܒܲܐܠܵܗܵܐ . ܐܝܼܠܵܢܵܐ ܥܕܲܡܵܐ ܕܠܵܐ ܫܵܠܲܚ ܛܲܪ̈ܦܹܐ ܩܲܕܼܡܵܝܹ̈ܐ : ܠܵܐ ܡܲܦܸܩ ܦܸܪ̈ܥܹܐ ܚܲܕܼ̈ܬܹܐ . ܘܝܼܚܝܼܕܼܵܝܵܐ ܥܕܲܡܵܐ ܕܠܵܐ ܢܵܦܹ̇ܨ ܡ̣ܢ ܠܸܒܹܗ ܥܘܼ̈ܗܕܵܢܹܐ ܕܩܲܕܼ̈ܡܵܝܵܬܹܗ : ܠܵܐ ܡܲܦܸܩ ܦܸܪ̈ܥܹܐ ܚܲܕܼ̈ܬܹܐ : ܒܝܲܕܼ ܝܼܫܘܿܥܡܫܝܼܚܵܐ ܀ ܪܘܼܚܵܐ : ܡܫܲܡܢܵܐ ܦܹܐܪܹ̈ܐ . ܘܪܘܼܚܵܐ ܕܐܲܠܵܗܵܐ : ܠܦܹܐܪܹ̈ܐ ܕܲܒܼܢܲܦܫܵܐ . ܙܠܵܦܬܼܵܐ ܗܵܝ̇ ܕܡܸܬܼܓܲܒܼܠܵܐ ܒܵܗ̇ ܡܲܪܓܵܢܝܼܬܼܵܐ : ܡ̣ܢ ܐܵܐܲܪ ܡܩܲܒܿܠܵܐ ܡܠܘܿܐܵܗ̇ : ܐܲܝܟܼ ܕܐܵܡ̇ܪܵܐ ܡܸܠܬܼܵܐ . ܘܲܥܕܲܡܵܐ ܠܗܵܝܕܹܝܟ : ܒܸܤܪܵܐ ܗ̄ܘ̣ ܫܚܝܼܡܵܐ ܀ ܘܠܸܒܹܗ ܕܕܲܝܪܵܝܵܐ : ܥܕܲܡܵܐ ܕܲܡܩܲܒܸܠ ܡܠܘܿܐܵܐ ܫܡܲܝܵܢܵܐ ܒܝܲܕܼ ܤܘܼ̈ܟܵܠܹܐ : ܥܕܲܟܹܝܠ ܫܚܝܼܡܵܐ ܗ̄ܘ̣ ܦܘܼܠܚܵܢܹܗ : ܘܠܲܝܬܼ ܒܵܗ̇ pb. 328 ܒܘܼܝܵܐܵܐ ܒܓܼܵܘ ܙܠܵܦܬܹܗ ܀ ܦܹܐܪܹ̈ܐ ܕܐܝܼ̈ܠܵܢܹܐ ܚܲܪܘܼܤܝܼܢ : ܘܲܓܼܥܝܼܨܝܼܢ ܒܛܲܥܡܘܿܢ . ܘܠܵܐ ܚܵܫ̇ܚܝܼܢ ܠܡܹܐܟܼܘܼܠܬܼܵܐ : ܥܕܲܡܵܐ ܕܢܵܦ̇ܠܵܐ ܒܗܘܿܢ ܚܲܠܝܘܼܬܼܵܐ ܡ̣ܢ ܫܸܡܫܵܐ . ܘܥܲܡ̈ܠܹܐ ܩܲܕܼ̈ܡܵܝܹܐ ܕܲܬܼܝܵܒܼܘܼܬܼܵܐ : ܡܲܪܝܼܪܝܼܢ ܘܲܓܼܥܝܼܨܝܼܢ ܤܲܓܿܝܼ . ܘܠܵܐ ܡܒܲܝܐܝܼܢ ܠܝܼܚܝܼܕܼܵܝܵܐ : ܥܕܲܡܵܐ ܕܢܵܦ̇ܠܵܐ ܒܗܘܿܢ ܚܲܠܝܘܼܬܼܵܐ ܗܵܝ̇ ܕܬܹܐܘܿܪܝܼܵܐ : ܕܡܫܲܢܝܵܐ ܠܠܸܒܵܐ ܡ̣ܢ ܐܲܪ̈ܥܵܢܵܝܵܬܼܵܐ : ܘܛܵܥܹ̇ܐ ܩܢܘܿܡܹܗ ܀ ܟܲܠܒܵܐ ܕܲܡܠܲܚܸܟܼ ܫܘܿܦܝܼܢܵܐ : ܡ̣ܢ ܕܡܹܗ ܫܵܬܹ̇ܐ . ܘܠܵܐ ܝܵܕܲܥ̇ ܤܘܼܓܦܵܢܹܗ : ܡ̣ܢ ܚܲܠܝܘܼܬܼܵܐ ܕܡܸܢܹܗ . ܘܝܼܚܝܼܕܼܵܝܵܐ ܘܡܸܬܼܪܟܸܢ ܠܡܸܫܬܼܵܐ ܫܘܼܒܼܚܵܐ ܪܤܝܼܩܵܐ : ܡ̣ܢ ܚܲܝܵܘ̈ܗܝ ܡܵܐܹ̇ܨ . ܘܠܵܐ ܡܲܪܓܸܫ ܒܤܘܼܓܦܵܢܹܗ : ܡܸܛܠ ܚܲܠܝܘܼܬܼܵܐ ܕܫܵܥܬܼܵܐ . ܫܘܼܒܼܚܵܐ ܕܥܵܠܡܵܝܹ̈ܐ : ܐܲܝܟܼ ܩܲܬܵܪܵܐ ܗ̄ܘ̣ ܕܲܡܟܲܤܲܝ ܒܓܼܵܘ ܝܲܡܵܐ . ܘܠܵܐ ܡܸܬܼܝܼܕܲܥ ܠܡܲܠܵܚܵܐ : ܥܕܲܡܵܐ ܕܡܸܬܼܢܲܩܫܵܐ ܒܹܗ ܐܸܠܦܵܐ . ܘܢܵܩܹ̇ܒܼ ܠܐܸܫܬܵܗ̇ : ܘܡܸܬܼܡܲܠܝܵܐ ܡܲܝ̈ܵܐ . ܐܲܡܝܼܪܵܐ ܗ̣̄ܝ ܡܸܛܠܵܬܹܗ ܠܐܲܒܼ̈ܗܵܬܼܵܐ : ܕܒܼܐܝܼܕܹܗ ܥܵܛ̇ܦܝܼܢ ܬܘܼܒܼ ܟܠܗܘܿܢ ܚܲܫܹ̈ܐ ܠܓܼܵܘ ܢܲܦܫܵܐ : ܐܲܝܠܹܝܢ ܕܲܚܕܼܸܵܐ ܙܒܲܢ ܐܸܙܕܟܼܝܼܘ ܗ̄ܘ̣ܵܘ ܘܲܢܦܲܩ̣ܘ ܡܸܢܵܗ̇ ܀ ܥܢܵܢܵܐ ܙܥܘܿܪܬܵܐ : ܡܚܲܦܝܵܐ ܐܸܤܦܹܪܵܐ . ܘܫܸܡܫܵܐ ܕܒܼܵܬܼܪܵܗ̇ : ܨܲܚܝܝܼܚ ܤܲܓܿܝܼ . ܘܩܘܼܛܵܥܵܐ ܙܥܘܿܪܵܐ : ܡܟܲܤܸܐ ܠܢܲܦܫܵܐ . ܘܚܲܕܼܘܼܬܼܵܐ ܕܡ̣ܢ ܒܵܬܼܪܹܗ : ܝܲܬܿܝܼܪ ܦܨܝܼܚܵܐ . ܙܲܡܵܪܵܐ ܕܙܵܡܲܪ ܐܲܒܿܘܼܒܼܵܐ : ܡ̣ܢ ܩܵܠ ܩܝܼ̈ܢܵܬܹܗ ܠܵܐ ܡܸܬܿܬܲܪܤܸܐ . ܘܡܵܐ ܕܐܲܪܦ̣ܝܼ ܙܡܵܪܹܗ : ܝܲܬܝܼܪ ܟܲܦܢܵܐ ܟܲܪܤܹܐ . ܘܚܲܠܝܘܼܬܼܵܐ ܕܡܸܠܹ̈ܐ ܕܠܵܐ ܥ̇ܒܼܵܕܹ̈ܐ : ܠܵܐ ܡܤܲܒܿܥܵܐ . ܘܡܵܐ ܕܫܲܢܝܼ ܡܸܢܗܹܝܢ ܒܲܪܢܵܫܵܐ : ܝܲܬܝܼܪ ܒܵܗܹ̇ܬܼ . ܐܲܟܼܙܢܵܐ ܕܠܵܐ ܡܲܨܝܵܐ ܕܐ̄ܢܵܫ ܢܸܫܬܸܐ ܚܲܡܪܵܐ : ܘܠܵܐ ܢܵܦܲ݁ܚ ܪܹܝܚܵܐ ܡ̣ܢ ܦܘܼܡܹܗ : ܗܵܟܲܢܵܐ ܠܵܐ ܡܲܨܝܵܐ ܕܢܸܫܬܘܸܐ ܐ̄ܢܵܫ ܠܲܝܵܚܵܐ pb. 329 ܪܘܼܚܵܢܵܐ ܒܕܼܘܼܒܵܪܹܗ : ܘܫܘܼܚܠܵܦܵܐ ܕܨܸܒܼ̈ܘܵܬܹܗ ܠܵܐ ܡܸܫܬܵܘܕܲܥ ܠܚܲܟܿܝܼ̈ܡܹܐ . ܠܸܒܵܐ ܕܩܲܒܸܿܠ̣ ܙܲܪܥܵܐ ܫܡܲܝܵܢܵܐ : ܡܫܲܓܼܢܲܝ ܒܡܲܡܠܠܹܗ : ܡܫܲܓܼܢܲܝ ܒܬܲܪܥܝܼܬܹܗ : ܡܫܲܓܼܢܲܝ ܒܕܼܘܼܒܵܪܹܗ : ܡܫܲܓܼܢܲܝ ܒܪܸ̈ܓܼܫܵܘܗܝ . ܘܲܒܼܟܼܠܡܸܕܸܡ ܕܝܼܠܹܗ : ܡܫܲܚܠܲܦ ܡ̣ܢ ܫܲܪܟܵܐ ܕܲܒܼܢܲܝ̈ܢܵܫܵܐ ܫܚܝܼ̈ܡܹܐ . ܘܐܲܝܟܼ ܐ̄ܢܵܫ ܕܕܲܡܝܼܟܼ ܗ̄ܘ̣ܵܐ : ܘܢܵܕܼ ܡ̣ܢ ܫܸܢܬܼܵܐ . ܠܡܹܠܹ̈ܐ ܐ̄ܪ̈ܵܙܵܢܵܝܵܬܼܵܐ ܕܒܲܟܼܬܼܵܒܹ̈ܐ : ܕܠܵܐ ܨܠܘܿܬܼܵܐ ܘܫܸܐܠܲܬܼ ܥܘܼܕܼܪܵܢܵܐ ܕܡ̣ܢ ܐܲܠܵܗܵܐ ܠܵܐ ܬܸܩܪܘܿܒܼ : ܟܲܕܼ ܐܵܡܲ݁ܪ ܐܲܢ̄ܬܿ : ܡܵܪܝܵܐ ܗܲܒܼܠܝܼ ܕܐܸܤܲܒܼ ܪܓܸܫܬܼܵܐ ܕܚܲܝܠܵܐ ܕܲܒܼܗܹܝܢ . ܩܠܝܼ̈ܕܹܐ ܕܤܘܼ̈ܟܵܠܹܐ ܕܲܫܪܵܪܵܐ ܒܲܟܼܬܼܵܒܼܵܐ : ܨܠܘܼܬܼܵܐ ܫܚܘܿܒܼ ܠܵܟܼ ܕܐܝܼܬܹܝܗ̇ ܀ ܐܸܡܲܬܼܝ ܕܨܵܒܹ̇ܐ ܐܲܢ̄ܬܿ ܕܬܸܬܼܩܲܪܲܒܼ ܒܠܸܒܵܟܼ ܠܘܵܬܼ ܐܲܠܵܗܵܐ : ܠܘܼܩܕܲܡ ܒܦܲܓܼܪ̈ܵܢܵܝܵܬܼܵܐ ܚܵܘܵܐ ܠܹܗ ܚܘܼܒܵܐ . ܡ̣ܢ ܗܵܪܟܵܐ ܐܝܼܬܼܵܘܗܝ ܫܘܼܪܵܝܵܐ ܕܕܘܼܒܵܪܵܐ . ܪܵܘܪܒܼܵܐܝܼܬܼ ܓܹܝܪ ܡܸܬܼܩܲܪܲܒܼ ܠܸܒܵܐ ܠܘܵܬܼ ܐܲܠܵܗܵܐ : ܒܤܘܼܪܵܩܵܐ ܕܤܘܼܢܩܵܢ ܚܫܲܚܬܼܵܐ ܕܒܲܚܕܼܵܐ : ܘܢܘܼܩܵܦܵܐ ܕܲܠܥܲܡ̈ܠܹܐ . ܐܵܦ ܡܵܪܲܢ : ܡ̣ܢ ܗܵܪܟܵܐ ܥ̣ܒܲܕܼ ܫܲܬܼܐܸܤܬܵܐ ܠܲܓܼܡܝܼܪܘܼܬܼܵܐ . ܠܚܸܫܟܵܐ ܕܢܲܦܫܵܐ ܚܫܘܿܒܼ ܠܵܟܼ ܕܐܝܼܬܼܵܘܗܝ ܫܘܼܪܵܝܵܐ : ܒܸܛܠܵܢܵܐ . ܚܸܫܟܵܐ ܥܲܠ ܚܸܫܟܵܐ : ܥܸܢܝܵܢܵܐ ܕܡܲܡܠܠܵܐ . ܘܥܸܠܬܵܐ ܠܩܲܕܼܡܵܝܵܐ : ܬܪܲܝܵܢܵܐ . ܐܵܦ ܡܸܠܹ̈ܐ ܡܵܘܬܿܪ̈ܵܢܝܵܬܼܵܐ ܕܠܵܐ ܬܚܘܼܡܵܐ : ܚܸܫܟܵܐ ܥܵܒܼ̈ܕܵܢ . ܡܸܙܕܲܠܠܵܐ ܠܵܗ̇ ܢܲܦܫܵܐ ܒܥܸܢܝܵܢܵܐ ܝܲܬܝܼܪܵܐ : ܐܵܦܸܢ ܢܸܗܘܸܐ ܕܲܠܕܼܸܚܠܲܬܼ ܐܲܠܵܗܵܐ ܐܝܼܬܼܵܘܗܝ ܥܘܼܬܵܕܼܵܐ : ܘܲܙܢܵܐ ܕܩܘܼܪܵܒܼܵܐ . ܡܙܝܝܼܥܵܢܵܐ ܠܕܼܘܼܘܵܕܼܵܐ ܚܫܘܿܒܼ ܠܵܟܼ ܕܐܝܼܬܼܵܘܗܝ : ܚܸܫܟܵܐ ܢܲܦܫܵܢܵܝܵܐ . ܚܸܫܟܵܐ ܕܹܝܢ ܒܢܲܦܫܵܐ : ܡ̣ܢ ܠܵܐ ܡܛܲܟܿܤܘܼܬܼܵܐ ܕܕܼܘܼܒܵܪܹ̈ܐ ܀ ܡܫܘܼܚܬܼܵܐ ܘܙܲܒܼܢܵܐ ܒܕܼܘܼܒܵܪܵܐ : ܡܲܢܗܪ̈ܵܢܹܐ pb. 330 ܕܪܸܥܵܝܵܐ ܘܕܼܵܘܘܿܩܹ̈ܐ ܕܕܼܘܼܘܵܕܼܵܐ . ܡܵܐ ܕܡܸܬܼܒܲܠܒܲܠ ܪܸܥܵܝܵܢܵܐ ܡ̣ܢ ܠܵܐ ܡܛܲܟܿܤܘܼܬܼܵܐ : ܚܵܫܹ̇ܟܼ . ܘܡܵܐ ܕܲܚܫܵܟܼ : ܡܸܬܿܕܵܘܕܼܵܐ ܢܲܦܫܵܐ . ܫܲܝܢܵܐ : ܡ̣ܢ ܡܛܲܟܿܤܘܼܬܼܵܐ ܗܵܘܹ̇ܿܐ . ܘܢܘܼܗܪܵܐ : ܡ̣ܢ ܫܲܝܢܵܐ ܒܢܲܦܫܵܐ ܡܸܬܼܝܼܠܸܕܼ . ܘܡ̣ܢ ܫܲܝܢܵܐ : ܐܵܐܲܪ ܦܨܝܼܚܵܐ ܒܪܸܥܝܵܢܵܐ . ܒܡܲܬܼܩܵܠܵܐ ܕܡܸܬܼܩܲܪܲܒܼ ܠܸܒܵܐ ܠܚܸܟܼܡܬܼܵܐ : ܗܵܟܲܢܵܐ ܡܩܲܒܸܠ ܚܲܕܼܘܼܬܼܵܐ ܕܒܲܐܠܵܗܵܐ . ܦܘܼܪܫܵܢܵܐ ܕܚܸܟܼܡܬܼܵܐ ܕܪܘܼܚܵܐ : ܡ̣ܢ ܗܵܝ̇ ܕܥܵܠܡܵܐ ܡܲܪܓܸܫ ܐܲܢ̄ܬܿ ܒܢܲܦܫܵܟܼ . ܒܗܵܝ̇ ܡ̇ܢ : ܫܸܬܼܩܵܐ ܡܲܡܠܸܟܼ ܥܲܠ ܢܲܦܫܵܟܼ . ܒܗܵܕܹܐ ܕܹܝܢ : ܡܲܒܿܘܼܥܵܐ ܕܦܸܗܝܵܐ ܬܸܗܘܸܐ . ܘܒܼܵܬܲܪ ܫܟܼܵܚܬܼܵܐ ܕܩܲܕܼܡܵܝܬܼܵܐ : ܡܸܬܼܡܠܸܐ ܐܲܢ̄ܬܿ ܡܘܼܟܵܟܼܵܐ ܤܲܓܝܼܐܵܐ . ܘܲܒܼܗܝܼܠܘܼܬܼܵܐ : ܘܫܲܝܢܵܐ ܕܡܲܡܠܸܟܼ ܒܟܼܠܗܘܿܢ ܚܘܼܫܵܒܲܝ̈ܟ : ܘܗܲܕܲܡܲܝܝ̈ܟ ܕܐܸܬܼܒܗܸܠܘ : ܘܲܫܠܝܼܘ ܡ̣ܢ ܬܲܙܝܼܙܘܼܬܼܵܐ ܘܕܼܘܼܘܵܕܼܵܐ . ܒܵܬܲܪ ܫܟܼܵܚܬܼܵܐ ܕܲܬܼܪܲܝܵܢܝܼܬܼܵܐ : ܩܵܢܹܐ ܐܲܢ̄ܬܿ ܡܲܤܒܿܪܵܢܘܼܬܼܵܐ ܒܬܲܪܥܝܼܬܼܵܟܼ : ܘܚܲܘܼ̈ܫܵܒܹܐ ܡܫܵܚ̈ܠ̱ܦܹܐ ܕܠܵܐ ܡܸܬܼܡܲܠܠܝܼܢ : ܘܕܼܘܼܥܵܪܵܐ ܕܗܵܘܢܵܐ : ܘܪܸ̈ܓܼܫܲܝܟ ܕܗܵܘܹ̇ܝܢ ܬܲܙܝܼܙܝܼܢ ܘܝܲܨܝܼܦܝܼܢ ܀ ܠܲܝܬܿ ܙܵܘܥܵܐ ܛܵܒܼܵܐ : ܕܠܵܘ ܡ̣ܢ ܡܵܘܗܲܒܼܬܼܵܐ ܕܲܠܥܸܠ ܢܵܦܹ̇ܠ ܒܠܸܒܵܐ . ܘܠܲܝܬܿ ܚܘܼܫܵܒܼܵܐ ܒܝܼܫܵܐ : ܕܠܵܘ ܐܲܝܟܼ ܕܲܒܼܢܸܤܝܘܿܢܵܐ ܡܸܬܼܩܲܪܲܒܼ ܠܢܲܦܫܵܐ . ܒܲܪܢܵܫܵܐ ܕܲܡܛ̣ܵܐ ܠܝܼܕܲܥܬܵܐ ܕܲܡܚܝܼܠܘܼܬܹܗ : ܡܛ̣ܵܐ ܠܤܵܟܼܵܠܐ ܕܡܲܟܿܝܼܟܼܘܼܬܼܵܐ ܀ ܗܲܕܿܝܵܝܵܐ ܕܛܲܝ̈ܒܿܘܵܬܹܗ ܕܐܲܠܵܗܵܐ ܠܘܵܬܼ ܒܲܪܢܵܫܵܐ :  pb. 322  ܠܸܒܵܐ ܕܡܸܬܿܬܿܙܝܼܥ ܒܩܘܼܒܵܠܛܲܝܒܿܘܼܬܼܵܐ ܐܲܡܝܼܢܵܐ ܀ ܗܲܕܿܝܵܝܵܐ ܕܢܸܤ̈ܝܘܿܢܹܐ ܩܕܼܵܡ ܢܲܦܫܵܐ : ܙܵܘܥܵܐ ܕܲܪܛܘܼܢܝܵܐ : ܕܐܲܡܝܼܢ ܕܵܐܹ̇ܠ ܒܠܸܒܵܐ . ܠܟܼܠ ܡܚܝܼ̈ܠܵܬܹܗ ܕܒܲܪܢܵܫܵܐ : ܛܵܥܹ̇ܢ ܐܲܠܵܗܵܐ . ܠܒܲܪܢܵܫܵܐ ܕܐܲܡܝܼܢ ܡܪܲܛܸܢ : ܠܵܐ ܡܤܲܝܒܲܪ ܕܠܵܐ ܪܵܕܹܐ ܠܹܗ . ܢܲܦܫܵܐ ܕܪܲܚܝܼܩܵܐ ܡ̣ܢ ܟ̱ܠܹܗ ܙܲܗܪܵܐ ܕܝܼܕܲܥܬܼܵܐ : ܒܗܵܠܹܝܢ ܙܵܘ̈ܥܹܐ ܡܸܫܬܲܟܼܚܵܐ . ܦܘܼܡܵܐ ܕܐܲܡܝܼܢ ܡܵܘܕܸܐ : ܒܘܼܪܟܿܬܼܵܐ ܡܩܲܒܸܠ ܡ̣ܢ ܐܲܠܵܗܵܐ . ܘܠܸܒܵܐ ܕܐܲܡܝܼܢ ܒܩܘܼܒܵܠܛܲܝܒܿܘܼܬܼܵܐ : ܫܵܟܼܢܵܐ ܒܹܗ ܛܲܝܒܿܘܼܬܼܵܐ ܀ ܩܕܼܵܡ ܛܲܝܒܿܘܼܬܼܵܐ : ܡܘܼܟܵܟܼܵܐ ܤܵܗܹ̇ܛ . ܘܲܩܕܼܵܡ ܡܲܪܕܘܼܬܼܵܐ : ܪܵܗܛܵܐ ܡܲܤܒܿܪܵܢܘܼܬܼܵܐ . ܐܲܝܢܵܐ ܕܡܸܛܠ ܝܑܼܕܲܥܬܵܐ ܡܸܬܿܬܿܪܝܼܡ ܒܬܹܐܪܬܹܗ : ܒܓܼܘܼܕܵܦܵܐ ܡܸܬܼܢܲܤܸܐ . ܘܐܲܝܢܵܐ ܕܒܲܡܝܲܬܿܪܘܼܬܼܵܐ ܕܦܘܼܠܚܵܢܵܐ : ܒܙܵܢܝܘܼܬܼܵܐ ܡܸܬܼܡܲܨܲܥ . ܘܕܲܒܼܚܸܟܼܡܬܼܵܐ ܡܸܫܬܲܩܲܠ : ܒܹܝܬܼ ܦܲܚܹ̈ܐ ܥܲܡܘܼ̈ܛܹܐ ܡܸܬܿܕܵܘܲܕܼ ܀ ܒܲܪܢܵܫܵܐ ܕܪܲܚܝܼܩ ܡ̣ܢ ܟ̱ܠܹܗ ܕܘܼܟܼܪܵܢܵܐ ܕܐܲܠܵܗܵܐ : ܗܵܘ̇ ܕܲܛܥܝܼܢ ܒܠܸܒܹܗ ܡܲܪܢܝܼܬܼܵܐ ܕܥܲܠ ܩܲܪܼܝܼܒܹܗ : ܒܒܼܝܼܫܘܼܬܼ ܥܘܼܗܕܵܢܵܐ ܀ ܐܲܝܢܵܐ ܕܲܡܝܲܩܲܪ ܠܟܼܠܒܲܪܢܵܫ ܒܥܘܼܗܕܵܢܵܐ ܕܐܲܠܵܗܵܐ : ܡܸܫܟܲܚ ܡܥܲܕܪܵܢܵܐ ܠܟܼܠܒܲܪܢܵܫ : ܒܪܸܡܙܵܐ ܟܲܤܝܵܐ ܕܐܲܠܵܗܵܐ ܀ ܕܢܵܦܹ̇ܩ ܪܘܼܚܵܐ ܥܲܠ ܥܫܝܼܩܵܐ : ܡܸܫܟܲܚ ܤܢܹܐܓܼܪܵܐ ܠܒܼܵܪܝܹܗ . ܕܝܵܗܹ̇ܒܼ ܕܪܵܥܹܗ ܠܥܘܼܕܼܪܵܢ ܩܲܪܝܼܒܹܗ : ܕܪܵܥܹܗ ܕܐܲܠܵܗܵܐ ܢܵܤܹ̇ܒܼ ܚܠܵܦܵܘܗܝ ܀ ܕܲܡܩܲܛܪܸܓܼ ܠܐܲܚܘܼܗܝ ܥܲܠ ܒܝܼ̈ܫܬܹܗ : ܡܸܫܟܲܚ ܠܐܲܠܵܗܵܐ ܩܛܹܐܓܼܪܵܢܹܗ . ܕܲܡܬܲܪܸܨ ܠܐܲܚܘܼܗܝ ܒܬܼܵܘܵܢܹ̈ܐ : ܡܲܐܤܸܐ ܒܝܼܫܬܹܗ . ܕܲܡܩܲܛܪܸܓܼ ܠܹܗ ܒܲܟܼܢܘܼܫܬܼܵܐ : ܡܲܥܫܸܢ ܚܒܼܵܪ̈ܵܬܹܗ . ܕܡܲܐܤܸܐ ܠܐܲܚܘܼܗܝ ܒܲܝܬܵܐܝܼܬܼ : ܥܲܠ ܥܘܼܫܢܵܐ ܕܚܘܼܒܹܗ ܡܒܲܕܸܩ . ܘܕܲܡܦܲܪܤܸܐ ܠܹܗ ܠܥܹܝܢ ܚܲܒܼܪ̈ܵܘܗܝ : ܚܲܝܠܵܐ ܕܲܚܤܵܡܹܗ ܐܵܘܕܲܥ̣ ܀ ܪܵܘܡܵܐ ܕܲܒܼܛܘܼܫܝܵܐ ܡܲܟܸܿܣ : ܐܵܤܝܵܐ ܗ̄ܘ̣ ܚܲܟܹܝܼܡܵܐ . ܘܕܲܠܥܹܝܢ ܤܲܓܝܼ̈ܐܹܐ  pb. 323  ܡܲܐܤܸܐ : ܡܒܲܙܚܵܢܵܐ ܗ̄ܘ̣ ܒܲܫܪܵܪܵܐ . ܐܵܬ̤ܵܐ ܕܲܡܪܲܚܡܵܢܘܼܬܼܵܐ : ܫܘܼܒܼܩܵܢܵܐ ܕܟܼܠ ܤܘܼܪܚܵܢ . ܘܐܵܬ̤ܵܐ ܕܒܼܝܼܫܘܼܬܼ ܬܲܪܥܝܼܬܼܵܐ : ܫܘܼܚ̈ܠܵܦܹܐ ܕܡܸܠܹ̈ܐ ܕܨܹܐܕܼܵܘܗܝ ܕܡܲܤܟܿܠܵܢܵܐ ܀ ܐܲܝܢܵܐ ܕܠܵܐܤܝܘܼܬܼܵܐ ܡܩܲܪܸܒܼ ܡܲܪܕܘܼܬܼܵܐ : ܒܚܘܼܒܵܐ ܪܵܕܹܐ . ܘܕܲܢܩܲܡܬܵܐ ܤܝܼܡܵܐ ܬܒܲܥܬܹܗ : ܤܦܝܼܩ ܗ̄ܘ̣ ܡ̣ܢ ܚܘܼܒܵܐ . ܐܲܠܵܗܵܐ ܪܵܕܹܐ ܒܚܘܼܒܵܐ : ܘܠܵܘ ܐܲܝܟܼ ܕܠܲܢܩܲܡܬܼܵܐ : ܚܵܣ ! ܡܸܛܠ ܕܢܸܬܼܐܲܤܸܐ ܨܲܠܡܹܗ ܒܵܥܹ̇ܐ : ܘܠܵܐ ܢܵܛܲܪ ܪܘܼܓܼܙܵܐ : ܠܙܲܒܼܢܵܐ ܡܲܪܝܼܕܼ ܡ̣ܢ ܬܘܼܪܨܵܐ . ܡܸܛܠ ܕܠܵܘ ܢܩܲܡܬܵܐ ܕܢܲܦܫܹܗ ܬܵܒܲܥ . ܗܵܢܵܘ ܢܝܼܫܹܗ ܕܚܘܼܒܵܐ . ܘܡܲܪܕܘܼܬܼܵܐ ܕܚܘܼܒܵܐ : ܡܸܛܠ ܬܘܼܪܵܨܵܐ ܗ̄ܝ . ܘܲܠܦܘܼܪܥܵܢܵܐ : ܠܵܐ ܡܚܝܼܪܵܐ ܒܢܝܼܫܵܐ ܀ ܙܲܕܝܼܩܵܐ ܕܚܲܕܿܝܼܡ : ܠܐܲܠܵܗܵܐ ܕܵܡܹ̇ܐ . ܠܵܐ ܪܵܕܹܐ ܤܵܟܼ ܠܒܲܪܢܵܫܵܐ : ܡܸܛܠ ܕܢܸܬܼܒܲܥ ܤܲܟܼܠܘܼܬܹܗ . ܐܸܠܵܐ ܕܐܵܘ ܗ̤ܘ ܢܸܬܿܬܲܪܲܨ : ܐܵܘ ܕܲܐ̄ܚܪ̈ܵܢܹܐ ܢܸܤܬܲܪܕܼܘܼܢ . ܕܲܡܫܲܚܠܦܵܐ ܓܹܝܪ ܡ̣ܢ ܗܵܕܹܐ : ܠܲܝܬܹܿܝܗ̇ ܡܲܪܕܘܼܬܼܵܐ . ܘܗܵܕܹܐ : ܐܲܝܟܼ ܕܲܒܼܨܲܠܡܵܐ ܨܵܐܲܪ ܒܵܗ̇ ܪܘܼܚܵܐ : ܬܲܪܥܝܼܬܼܵܐ ܕܐܝܼܬܼ ܠܹܗ ܠܐܲܠܵܗܵܐ ܡܬܼܘܿܡܵܐܝܼܬܼ . ܐܲܝܢܵܐ ܕܠܲܐܠܵܗܵܐ ܐܲܝܟܼ ܬܵܒܼܘܿܥܵܐ ܨܵܒܹ̇ܐ ܕܢܸܪܢܸܐ : ܟܲܕܼ ܠܟܹܐܢܘܼܬܼܵܐ ܤܵܒܲܪ ܕܲܡܩܝܼܡ : ܒܠܵܐ ܛܵܒܼܘܼܬܼܵܐ ܡܩܲܛܪܸܓܼ ܠܹܗ . ܚܵܣ ܠܹܗ ܠܗܵܘ̇ ܡܲܒܿܘܼܥ ܚܘܼܒܵܐ : ܘܝܲܡܵܐ ܕܲܡܠܸܐ ܛܵܒܼܘܼܬܼܵܐ : ܕܦܘܼܪܥܵܢܘܼܬܼܵܐ ܫܟܼܝܼܚܵܐ ܒܹܗ . ܢܝܼܫܵܐ ܕܬܲܪܥܝܼܬܹܗ : ܠܬܼܘܼܪܵܨܵܐ ܗ̄ܘ̣ ܕܲܒܼܢܲܝ̈ܢܵܫܵܐ . ܘܐܸܠܘܼ ܠܵܐ ܕܢܸܫܬܲܠܲܚ ܐܝܼܩܵܪ ܚܹܐܪܘܼܬܼܵܐ : ܕܲܠܡܵܐ ܐܵܦܠܵܐ ܒܲܟܼܐܵܬܼܵܐ ܡܲܐܤܸܐ ܠܲܢ . ܬܚܘܼܡܵܐ ܕܚܹܐܪܘܼܬܼܵܐ ܒܝܲܕܼ ܤܘܼܥܪ݁ܵܢܲܝܢ : ܚܲܝܠܵܐ ܕܓܲܠܝܘܼܬܼ ܐܲܦܹ̈ܐ ܡܲܤܪܚܵܐ ܠܲܡܠܝܼܠܘܼܬܼܵܐ . ܘܐܵܦ ܗܵܕܹܐ : ܠܪܲܒܿܘܼܬܼ ܛܵܒܼܘܼܬܹܗ ܬܸܤܓܘܿܕܼ . ܕܠܵܐ ܐܲܝܟܼ ܕܲܒܼܕܼܝܼܠܹܗ ܨܵܒܹ̇ܐ ܕܢܸܚܕܹܐ : ܐܸܠܵܐ ܐܲܝܟܼ ܕܲܒܼܙܸܕܼܩܹ̈ܐ ܕܲܥ̇ܒܼܵܕܲܝ̈ܢ . ܕܟܲܕܼ ܕܝܼܠܹܗ ܗ̄ܘ̣  pb. 324  ܟܠܡܸܕܸܡ : ܠܵܐ ܪܵܚܹ̇ܡ ܕܢܸܚܫܘܿܒܼ ܕܝܼܠܹܗ : ܐܸܠܵܐ ܐܲܝܟܼ ܕܲܒܼܕܼܝܼܠܲܢ ܢܸܬܼܒܲܤܲܡ ܀ ܠܦܘܼܬܼ ܛܵܒܼܘܼܬܹܗ ܕܒܲܪܢܵܫܵܐ : ܥܲܠ ܐܲܠܵܗܵܐ ܡܸܬܼܢܲܗܲܪ . ܘܲܠܦܘܼܬܼ ܕܢܸܬܿܕܲܠܸܐ ܠܘܵܬܼ ܝܑܼܕܲܥܬܹܗ : ܠܚܹܐܪܘܼܬܼ ܢܲܦܫܵܐ ܡܸܬܼܩܲܪܲܒܼ ܀ ܐܲܝܢܵܐ ܕܡܸܛܠ ܦܘܼܪܥܵܢܵܐ ܕܲܥܬܼܝܼܕܼ ܡܸܬܼܝܲܬܲܪ ܒܫܲܦܝܝܼܪ̈ܵܬܼܵܐ : ܕܠܝܼܠ ܗ̄ܘ̣ ܤܲܓܝܼ ܠܫܘܼܚܠܵܦܵܐ . ܐܲܝܢܵܐ ܕܚܲܝܠܵܐ ܕܝܼܕܲܥܬܹܗ ܡܲܬܼܗܲܪ ܠܹܗ : ܒܲܚܙܵܬܼܵܐ ܕܚܘܼܒܵܐ ܕܐܝܼܬܼ ܠܹܗ ܠܐܲܠܵܗܵܐ : ܗܵܢܵܐ ܐܵܦܸܢ ܒܸܤܪܹܗ ܢܸܬܼܦܲܤܲܩ : ܠܵܐ ܒܪܸܥܝܵܢܹܗ ܡܸܬܿܬܿܪܝܼܡ : ܘܠܵܐ ܡ̣ܢ ܡܝܲܬܿܪܘܼܬܼܵܐ ܡܸܫܬܲܓܼܢܸܐ . ܐܲܝܢܵܐ ܕܲܒܼܚܘܼ̈ܒܼܠܹܐ ܕܐܝܼܬܼ ܠܹܗ ܠܐܲܠܵܗܵܐ ܥܠܲܝܢ ܡܸܬܼܢܲܗܲܪ ܪܸܥܝܵܢܹܗ : ܗܵܢܵܐ ܠܥܘܼܡܩܵܐ ܕܡܘܼܟܵܟܼܵܐ ܢܵܚܹ̇ܬܼ ܒܦܲܓܼܪܹܗ ܘܲܒܼܢܲܦܫܹܗ . ܩܕܼܵܡ ܕܢܸܬܼܩܲܪܲܒܼ ܒܲܪܢܵܫܵܐ ܠܘܵܬܼ ܝܑܼܕܲܥܬܼܵܐ : ܡܸܬܿܕܠܸܐ ܘܡܸܬܿܬܲܚܬܸܐ ܒܕܼܘܼܒܵܪܹܗ . ܡܵܐ ܕܹܝܢ ܕܐܸܬܼܩܲܪܲܒܼ ܨܹܝܕܼ ܝܑܼܕܲܥܬܼܵܐ : ܟ̱ܠܹܗ ܡܸܬܿܕܲܠܵܝܘܼ ܡܸܬܿܕܲܠܸܐ : ܘܟܼܠ ܟܡܵܐ ܕܡܸܬܿܕܲܠܸܐ : ܠܵܐ ܫܵܠܡܵܐ ܡܲܤܲܩܬܵܗ̇ ܕܝܼܕܲܥܬܼܵܐ : ܩܕܼܵܡ ܕܢܹܐܬܸܐ ܗܵܘ̇ ܥܵܠܡܵܐ ܕܬܸܫܒܿܘܿܚܬܼܵܐ : ܘܢܸܤܲܒܼ ܤܵܟܼܵܐ ܕܥܘܼܬܼܪܹܗ . ܟܡܵܐ ܐܸܢ ܢܸܬܼܓܡܲܪ ܒܲܪܢܵܫܵܐ ܠܘܵܬܼ ܐܲܠܵܗܵܐ : ܡܹܐܙܲܠ ܗ̄ܘ̣ ܐܵܙܹ̇ܠ ܒܵܬܼܪܹܗ . ܒܥܵܠܡܵܐ ܕܹܝܢ ܕܲܫܪܵܪܵܐ : ܐܲܦܵܘ̈ܗܝ ܡܚܵܘܸܐ ܠܹܗ : ܠܵܐ ܗ̄ܘ̣ܵܐ ܕܐܝܼܬܼܘܼܬܹܗ . ܟܡܵܐ ܐܸܢ ܢܸܬܼܓܵܘܘܿܢ ܘܲܕܝܼ̈ܩܹܐ ܒܚܸܙܘܵܘ̈ܗܝ : ܦܸܠ̱ܐܬܼܵܗ̇ ܗ̄ܘ̣ ܕܲܚܙܵܬܼܵܐ ܚܵܙܹ̇ܝܢ : ܐܲܝܟܼ ܨܲܠܡܵܐ ܕܡܸܬܼܚܵܘܸܐ ܒܝܲܕܼ ܡܲܚܙܝܼܬܼܵܐ . ܬܲܡܵܢ ܕܹܝܢ : ܠܓܸܠܝܵܢܹܗ ܕܲܫܪܵܪܵܐ ܚܵܙܹ̇ܝܢ ܀ ܢܘܼܪܵܐ ܕܲܒܼܩܲܝ̈ܤܹܐ ܝܲܒܝܼ̈ܫܹܐ ܐܵܚ̇ܕܵܐ : ܥܲܤܩܵܐܝܼܬܼ ܕܵܥ̇ܟܵܐ . ܘܪܸܬܼܚܵܐ ܕܒܲܐܠܵܗܵܐ : ܕܲܒܼܠܸܒܵܐ ܕܲܦܤܝܼܩ ܡ̣ܢ ܥܵܠܡܵܐ ܢܵܦܹ̇ܠ : ܢܲܒܼܪܲܫܬܹܗ ܠܵܐ ܡܸܬܿܕܲܥܟܼܵܢܝܼܬܵܐ ܗ̣̄ܝ . ܘܚܲܪܝܼܦܵܐ : ܐܵܦ ܡ̣ܢ ܢܘܼܪܵܐ . ܚܲܡܪܵܐ ܡܵܐ ܕܥܲܠ̣ ܚܲܝܠܹܗ ܒܫܸܪ̈ܝܵܢܹܐ : ܛܵܥܹ̇ܐ ܗܵܘܢܵܐ ܚܲܬܝܼܬܼܘܼܬܼܵܐ ܕܟܼܠܡܸܕܸܡ .  pb. 325  ܘܥܘܼܗܕܵܢܵܐ ܕܐܲܠܵܗܵܐ ܡܵܐ ܕܐܸܚܲܕܼ ܢܘܿܡܹܐ ܒܢܲܦܫܵܐ : ܥܵܛܹ̇ܐ ܕܘܼܟܼܪܵܢܵܐ ܕܡܸܬܼܚܲܙ̈ܝܵܢܝܵܬܼܵܐ ܡ̣ܢ ܠܸܒܵܐ . ܪܸܥܝܵܢܵܐ ܕܐܸܫܟܲܚ ܚܸܟܼܡܬܵܐ ܕܪܘܼܚ : ܐܲܝܟܼ ܐ̄ܢܵܫ ܕܐܸܫܟܲܚ ܐܸܠܦܵܐ ܡܛܲܝܝܲܒܼܬܵܐ ܒܓܼܵܘ ܝܲܡܵܐ . ܕܡܵܐ ܕܝܼܬܸܒܼ ܒܵܗ̇ : ܡܲܥܒܿܪܵܐ ܠܹܗ ܡ̣ܢ ܝܲܡܵܐ ܕܥܵܠܡܵܐ ܗܵܢܵܐ : ܘܲܡܡܲܢܥܵܐ ܠܹܗ ܠܘܵܬܼ ܓܵܙܲܪܬܵܐ ܕܥܵܠܡܵܐ ܕܲܥܬܼܝܼܕܼ . ܗܵܟܲܢܵܐ ܓܹܝܪ ܐܝܼܬܹܝܗ̇ ܡܲܪܓܫܵܢܘܼܬܼܵܐ ܕܲܥܬܼܝܼ̈ܕܼܵܬܼܵܐ ܒܥܵܠܡܵܐ ܗܵܢܵܐ : ܐܲܝܟܼ ܓܵܙܲܪܬܵܐ ܙܥܘܿܪܬܵܐ ܒܓܼܵܘ ܝܲܡܵܐ . ܘܐܲܝܢܵܐ ܕܲܠܘܵܬܼܵܗ̇ ܐܸܬܼܩܲܪܲܒܼ : ܠܵܐ ܬܘܼܒܼ ܡܸܬܿܛܲܪܲܦ ܒܡܲܚܫܘܼ̈ܠܹܐ ܕܗܲܓܵܓܲܝ̈ ܙܲܒܼܢܵܐ . ܬܲܓܵܪܵܐ ܡܵܐ ܕܫܲܡܠܝܼ ܙܸܒܼܢܹܗ : ܠܒܲܝܬܹܗ ܡܸܟܹܝܠ ܡܸܤܬܲܪܗܲܒܼ ܕܢܹܐܙܲܠ . ܘܕܲܝܪܵܐ ܟܡܵܐ ܕܲܥܕܲܟܹܝܠ ܦܲܚ̣ܫ ܙܲܒܼܢܵܐ ܕܦܘܼܠܚܵܢܹܗ : ܡܥܵܩ ܕܢܸܦܘܿܩ ܡ̣ܢ ܦܲܓܼܪܵܐ . ܡܵܐ ܕܹܝܢ ܕܐܲܪܓܸܫ̣ ܒܢܲܦܫܹܗ ܕܲܙܒܲܢ ܩܹܐܪܤܹܗ ܘܲܢܤܲܒܼ ܪܲܗܒܼܘܿܢܹܗ : ܡܸܬܼܪܲܓܼܪܲܓܼ ܠܥܵܠܡܵܐ ܕܲܥܬܼܝܼܕܼ . ܬܲܓܵܪܵܐ ܟܡܵܐ ܕܲܒܼܝܼܡܵܐ ܗ̄ܘ̣ : ܙܵܘܥܵܐ ܫܪܸܐ ܥܲܠ ܗܲܕܵܡܵܘ̈ܗܝ . ܕܕܲܡ ܢܸܙܕܩܸܦ ܡܲܚܫܘܼܠܵܐ : ܘܢܸܛܒܲܥ ܤܲܒܼܪܵܐ ܕܥܲܡܠܹܗ . ܘܕܲܝܪܵܝܵܐ ܟܡܵܐ ܕܲܒܼܥܵܠܡܵܐ ܗ̄ܘ̣ : ܩܸܢܛܵܐ ܐܲܚܝܼܕܼ ܠܦܘܼܠܚܵܢܹܗ . ܕܕܲܡ ܢܸܬܿܬܿܥܝܼܪ ܥܠܵܘܗܝ ܟܝܼܡܘܿܢܵܐ : ܘܢܹܐܒܲܕܼ ܥܲܡܠܵܐ ܕܡ̣ܢ ܛܲܠܝܝܘܼܬܼܵܐ ܠܤܲܝܒܲܘܼܬܼܵܐ . ܬܲܓܵܪܵܐ ܠܝܲܒܼܫܵܐ ܚܵܐܲܪ : ܘܕܲܝܪܵܝܵܐ ܠܥܸܕܵܢ ܡܵܘܬܹܗ . ܡܲܠܵܚܵܐ ܒܟܼܵܘܟܿܒܼܵܐ ܚܵܐܲܪ : ܡܵܐ ܕܪܵܕܹܐ ܡܸܨܥܲܬܼ ܝܲܡܵܐ . ܘܲܠܘܲܥܕܹܗ ܬܵܪܹܨ ܐܸܠܦܹܗ : ܕܲܢܚܵܘܸܐ ܠܹܗ ܠܲܠܡܹܐܢܵܐ . ܘܕܲܝܪܵܝܵܐ ܚܵܐܲܪ ܒܲܨܠܘܿܬܼܵܐ : ܕܗ̤ܝ ܬܵܪܨܵܐ ܠܹܗ ܡܲܪܕܝܼܬܼܵܐ : ܕܠܲܐܝܢܵܐ ܠܡܹܐܢܵܐ ܢܸܬܼܪܘܿܨ ܕܘܼܒܵܪܹܗ . ܒܲܨܠܘܿܬܼܵܐ ܚܵܐܲܪ ܕܲܝܪܵܝܵܐ ܒܟܼܠܥܸܕܵܢ : ܕܲܬܼܚܵܘܸܐ ܠܹܗ ܓܵܙܲܪܬܵܐ : ܕܒܼܵܗ̇ ܢܹܐܤܘܿܪ ܐܸܠܦܹܗ ܡ̣ܢ ܩܸܢܛܵܐ . ܘܡ̣ܢ ܬܲܡܵܢ ܬܲܡܵܢ ܢܸܥܒܸܿܕܼ ܙܘܵܕܹ̈ܐ : ܘܢܸܬܼܪܘܿܨ  pb. 326  ܬܘܼܒܼ ܠܓܼܵܙܲܪܬܵܐ ܐ̄ܚܪܹܬܼܵܐ . ܗܵܟܲܢܵܐ ܐܝܼܬܹܝܗ̇ ܡܲܪܕܝܼܬܹܗ ܕܝܼܚܝܼܕܼܵܝܵܐ : ܟܡܵܐ ܕܐܝܼܬܼܵܘܗܝ ܒܗܵܠܹܝܢ ܚܲܝܹ̈ܐ . ܘܡ̣ܢ ܓܵܙܲܪܬܵܐ ܠܓܼܵܙܲܪܬܵܐ ܡܫܲܢܸܐ : ܘܡ̣ܢ ܝܑܼܕܲܥܬܼܵܐ ܠܝܼܕܼܥܬܼܵܐ . ܘܐܲܝܟܼ ܕܲܒܼܫܘܼ̈ܚܠܵܦܹܐ ܕܓܼܵܙܪ̈ܵܬܼܵܐ : ܒܝܲܕܼ̈ܥܵܬܼܵܐ ܡܫܲܚ̈ܠܦܵܬܼܵܐ ܦܵܓܲܥ̇ . ܥܕܲܡܵܐ ܕܤܵܠܹ̇ܩ ܡ̣ܢ ܝܲܡܵܐ : ܘܲܠܗܵܝ̇ ܡܕܼܝܼܢ̄ܬܹܗ ܕܲܫܪܵܪܵܐ ܡܲܪܕܝܼܬܹܗ ܬܸܡܤܲܟܼ . ܕܠܵܐ ܬܘܼܒܼ ܡܸܬܿܬܲܓܿܪܝܼܢ ܒܵܗ̇ ܥܵܡܘܿܪܹ݁ܝܗ̇ : ܐܸܠܵܐ ܟܠܢܵܫ ܥܲܠ ܡܲܪ̈ܗܵܛܵܘܗܝ ܡܸܬܿܬܿܢܝܼܚ . ܛܘܼܒܼ ܠܡܲܢ ܕܠܵܐ ܐܸܬܿܕܵܘܕܲܬ̤ ܡܲܪܕܝܝܼܬܹܗ : ܒܓܼܵܘ ܝܲܡܵܐ ܪܲܒܵܐ ! ܛܘܼܒܼ ܠܡܲܢ ܕܠܵܐ ܐܸܬܿܬܲܒܼܪܲܬ̤ ܐܸܠܦܹܗ : ܘܲܡܛ̣ܵܐ ܠܲܠܡܹܐܢܵܐ ܗܵܘ̇ ܟܲܕܼ ܚܵܪܹܐ ! ܤܲܚܵܝܵܐ ܥܲܪܛܸܠ ܥܵܡܹ̇ܕܼ ܒܓܼܵܘ ܝܵܡܵܐ : ܐܲܝܟܼ ܕܢܸܫܟܲܚ ܡܲܪܓܵܢܝܼܬܼܵܐ . ܘܕܲܝܪܵܝܵܐ ܚܲܟܿܝܼܡܵܐ ܥܲܪܛܵܠ ܪܵܕܹܐ ܒܲܒܼܪܝܼܬܼܵܐ : ܕܢܸܫܟܲܚ ܠܡܲܪܓܵܢܝܼܬܼܵܐ ܝܼܫܘܿܥ ܡܫܝܼܚܵܐ ܒܲܩܢܘܿܡܹܗ . ܘܡܵܐ ܕܐܸܫܟܿܚܵܗ̇ : ܥܲܡܵܗ̇ ܠܵܐ ܩܵܢܹ̇ܐ ܬܘܼܒܼ ܡܸܕܸܡ . ܡܲܪܓܵܢܝܼܬܼܵܐ : ܒܬܼܵܘܵܢܹ̈ܐ ܡܸܬܼܢܲܛܪܵܐ . ܘܒܼܘܼܤܵܡܹܗ ܕܝܼܚܝܼܕܼܵܝܵܐ : ܒܓܼܵܘ ܫܸܠܝܵܐ . ܒܬܼܘܼܠܬܼܵܐ : ܒܲܟܼܢܘܼ̈ܫܝܹܐ ܡܸܬܼܚܲܠܨܵܐ . ܘܪܸܥܝܵܢܹܗ ܕܕܲܝܪܵܝܵܐ : ܒܥܸܢܝܵܢܹ̈ܐ . ܦܵܪܲܚܬܼܵܐ ܡ̣ܢ ܟܠ ܕܘܼܟ ܠܩܸܢܵܗ̇ ܪܵܗ̇ܛܵܐ : ܕܬܸܥܒܸܿܕܼ ܒܢ̈ܵܬܼܵܐ . ܘܕܲܝܪܵܝܵܐ ܦܵܪܘܿܫܵܐ : ܡܸܤܬܲܪܗܲܒܼ ܠܟܼܘܼܪܚܹܗ : ܕܢܸܥܒܸܿܕܼ ܒܓܼܵܘܹܗ ܦܹܐܪܹ̈ܐ ܕܚܲܝܹ̈ܐ . ܚܸܘܝܵܐ ܟܲܕܼ ܟ̱ܠܹܗ ܓܘܼܫܡܹܗ ܡܪܲܨܨܝܼܢ : ܒܪܹܫܹܗ ܡܸܙܕܗܲܪ . ܘܝܼܚܝܼܕܼܵܝܵܐ ܕܚܲܟܿܝܼܡ : ܡܸܙܕܗܲܪ ܒܟܼܠ ܒܝܼ̈ܫܵܢ ܒܗܲܝܡܵܢܘܼܬܹܗ : ܕܐܝܼܬܹܝܗ̇ ܪܹܫܵܐ ܕܚܲܝܵܘ̈ܗܝ . ܥܢܵܢܵܐ : ܡܚܲܦܝܵܐ ܠܫܸܡܫܵܐ . ܘܡܲܡܠܵܠܐ ܤܲܓܝܼܐܵܐ : ܠܢܲܦܫܵܐ ܕܫܲܪܝܲܬ̤ ܢܵܗ̇ܪܵܐ ܒܬܹܐܘܿܪܝܼܵܐ ܕܲܨܠܘܼܬܼܵܐ . ܗܵܝ̇ ܦܵܪܲܚܬܼܵܐ ܕܡܸܬܼܩܲܪܝܵܐ ܚܘܼܪܒܼܵܐ : ܒܗܵܘ̇ ܙܲܒܼܢܵܐ ܪܵܘܙܵܐ ܘܡܸܬܼܒܲܤܡܵܐ : ܐܲܝܟܼ ܡܸܠܬܼܵܐ ܕܚܲܟܿܝܼ̈ܡܹܐ : ܡܵܐ ܕܦܵܪܫܵܐ ܢܲܦܫܵܗ̇ ܡ̣ܢ  pb. 327  ܕܘܼ̈ܟܿܝܵܬܼܵܐ ܕܫܲܝܢܵܐ : ܘܐܵܙܵܠ̇ܐ ܥܵܡ̇ܪܵܐ ܒܐܲܬܼܪܵܐ ܚܘܼܪܒܵܐ . ܘܢܲܦܫܹܗ ܕܝܼܚܕܼܵܝܵܐ : ܒܗܵܘ̇ ܙܲܒܼܢܵܐ ܡܩܲܒܿܠܵܐ ܚܲܕܼܘܼܬܼܵܐ ܫܡܲܝܵܢܼܬܼܵܐ : ܡܵܐ ܕܡܲܪܚܩܵܐ ܝܵܬܼܵܗ̇ ܡ̣ܢ ܒܢܲܝ̈ܢܵܫܵܐ : ܘܐܵܙܵܠ̇ܐ ܥܵܡ̇ܪܵܐ ܒܐܲܬܼܪ̈ܵܘܵܬܼܵܐ ܕܲܫܠܹܝܢ : ܘܬܲܡܵܢ ܡܤܲܟܿܝܵܐ ܠܙܲܒܼܢܵܐ ܕܡܲܦܩܵܢܵܗ̇ . ܐܲܡܝܼܪܵܐ ܓܹܝܪ ܥܲܠ ܦܵܪܲܚܬܵܐ ܗܵܝ̇ ܕܡܸܬܼܩܲܪܝܵܐ ܤܹܝܪܹܝܢܵܣ : ܕܟܼܠ ܐܲܝܢܵܐ ܕܢܸܥܡܬܼܵܗ̇ ܨܵܐܹ̇ܬܼ : ܗܵܢܵܐ ܟ̱ܠܹܗ ܡܸܫܬܿܒܸܐ ܒܵܬܼܪܵܗ̇ ܒܡܲܪܕܝܼܬܼܵܐ ܕܲܒܼܡܲܕܼܒܿܪܵܐ : ܥܕܲܡܵܐ ܕܲܒܼܚܲܠܝܘܼܬܼܵܐ ܕܩܝܼ̈ܢܵܬܼܵܗ̇ ܛܵܥܹ̇ܐ ܚܲܝܵܘ̈ܗܝ : ܘܢܵܦܹ̇ܠ ܡܵܐܹ̇ܬܼ . ܠܗܵܕܹܐ ܕܵܡ̇ܝܵܐ ܨܒܼܘܼܬܼܵܗ̇ ܕܢܲܦܫܵܐ : ܕܐܸܡܲܬܼܝ ܕܢܵܦ̇ܠܵܐ ܒܵܗ̇ ܚܲܠܝܘܼܬܼܵܐ ܗܵܝ̇ ܫܡܲܝܵܢܝܼܬܼܵܐ : ܡ̣ܢ ܢܸܥ̈ܡܵܬܼܵܐ ܕܦܸܬܼܓܼܵܡܵܘ̈ܗܝ ܕܐܲܠܵܗܵܐ : ܒܝܲܕܼ ܡܲܪܓܿܫܵܢܘܼܬܼܵܐ ܕܲܒܼܗܵܘܢܵܐ : ܗܵܢܵܐ ܟ̱ܠܹܗ ܐܵܙܵܠ̇ܐ ܒܵܬܼܪܹܗ : ܥܕܲܡܵܐ ܕܛܵܥ̇ܝܵܐ ܠܚܲܝܹܝ̈ܗ̇ ܓܘܼܫܡܵܢܵܝܹ̈ܐ : ܘܫܵܒܼ̇ܩܵܐ ܠܦܲܓܼܪܵܐ ܡ̣ܢ ܗܲܢܝܼܐܘܼܬܼܵܗ̇ : ܘܡܸܬܼܥܲܠܝܵܐ ܠܘܵܬܹܗ ܡ̣ܢ ܚܲܝܹ̈ܐ . ܚܠܹܝܢ ܚܲܝܵܘ̈ܗܝ ܕܥܵܠܡܵܐ ܗܵܢܵܐ : ܠܐܲܝܢܵܐ ܕܚܵܝܹ̇ܐ ܦܲܓܼܪܵܢܵܐܝܼܬܼ . ܠܵܘ ܕܹܝܢ ܐܲܝܟܼ ܦܘܼܪܫܵܢܵܐ ܕܡܸܢܗܘܿܢ : ܠܐܲܝܢܵܐ ܕܦܵܪܹܫ ܡܸܢܗܘܿܢ ܒܝܲܕܼ ܪܓܸܫܬܼܵܐ ܕܒܲܐܠܵܗܵܐ . ܐܝܼܠܵܢܵܐ ܥܕܲܡܵܐ ܕܠܵܐ ܫܵܠܲܚ ܛܲܪ̈ܦܹܐ ܩܲܕܼܡܵܝܹ̈ܐ : ܠܵܐ ܡܲܦܸܩ ܦܸܪ̈ܥܹܐ ܚܲܕܼ̈ܬܹܐ . ܘܝܼܚܝܼܕܼܵܝܵܐ ܥܕܲܡܵܐ ܕܠܵܐ ܢܵܦܹ̇ܨ ܡ̣ܢ ܠܸܒܹܗ ܥܘܼ̈ܗܕܵܢܹܐ ܕܩܲܕܼ̈ܡܵܝܵܬܹܗ : ܠܵܐ ܡܲܦܸܩ ܦܸܪ̈ܥܹܐ ܚܲܕܼ̈ܬܹܐ : ܒܝܲܕܼ ܝܼܫܘܿܥܡܫܝܼܚܵܐ ܀ ܪܘܼܚܵܐ : ܡܫܲܡܢܵܐ ܦܹܐܪܹ̈ܐ . ܘܪܘܼܚܵܐ ܕܐܲܠܵܗܵܐ : ܠܦܹܐܪܹ̈ܐ ܕܲܒܼܢܲܦܫܵܐ . ܙܠܵܦܬܼܵܐ ܗܵܝ̇ ܕܡܸܬܼܓܲܒܼܠܵܐ ܒܵܗ̇ ܡܲܪܓܵܢܝܼܬܼܵܐ : ܡ̣ܢ ܐܵܐܲܪ ܡܩܲܒܿܠܵܐ ܡܠܘܿܐܵܗ̇ : ܐܲܝܟܼ ܕܐܵܡ̇ܪܵܐ ܡܸܠܬܼܵܐ . ܘܲܥܕܲܡܵܐ ܠܗܵܝܕܹܝܟ : ܒܸܤܪܵܐ ܗ̄ܘ̣ ܫܚܝܼܡܵܐ ܀ ܘܠܸܒܹܗ ܕܕܲܝܪܵܝܵܐ : ܥܕܲܡܵܐ ܕܲܡܩܲܒܸܠ ܡܠܘܿܐܵܐ ܫܡܲܝܵܢܵܐ ܒܝܲܕܼ ܤܘܼ̈ܟܵܠܹܐ : ܥܕܲܟܹܝܠ ܫܚܝܼܡܵܐ ܗ̄ܘ̣ ܦܘܼܠܚܵܢܹܗ : ܘܠܲܝܬܼ ܒܵܗ̇  pb. 328  ܒܘܼܝܵܐܵܐ ܒܓܼܵܘ ܙܠܵܦܬܹܗ ܀ ܦܹܐܪܹ̈ܐ ܕܐܝܼ̈ܠܵܢܹܐ ܚܲܪܘܼܤܝܼܢ : ܘܲܓܼܥܝܼܨܝܼܢ ܒܛܲܥܡܘܿܢ . ܘܠܵܐ ܚܵܫ̇ܚܝܼܢ ܠܡܹܐܟܼܘܼܠܬܼܵܐ : ܥܕܲܡܵܐ ܕܢܵܦ̇ܠܵܐ ܒܗܘܿܢ ܚܲܠܝܘܼܬܼܵܐ ܡ̣ܢ ܫܸܡܫܵܐ . ܘܥܲܡ̈ܠܹܐ ܩܲܕܼ̈ܡܵܝܹܐ ܕܲܬܼܝܵܒܼܘܼܬܼܵܐ : ܡܲܪܝܼܪܝܼܢ ܘܲܓܼܥܝܼܨܝܼܢ ܤܲܓܿܝܼ . ܘܠܵܐ ܡܒܲܝܐܝܼܢ ܠܝܼܚܝܼܕܼܵܝܵܐ : ܥܕܲܡܵܐ ܕܢܵܦ̇ܠܵܐ ܒܗܘܿܢ ܚܲܠܝܘܼܬܼܵܐ ܗܵܝ̇ ܕܬܹܐܘܿܪܝܼܵܐ : ܕܡܫܲܢܝܵܐ ܠܠܸܒܵܐ ܡ̣ܢ ܐܲܪ̈ܥܵܢܵܝܵܬܼܵܐ : ܘܛܵܥܹ̇ܐ ܩܢܘܿܡܹܗ ܀ ܟܲܠܒܵܐ ܕܲܡܠܲܚܸܟܼ ܫܘܿܦܝܼܢܵܐ : ܡ̣ܢ ܕܡܹܗ ܫܵܬܹ̇ܐ . ܘܠܵܐ ܝܵܕܲܥ̇ ܤܘܼܓܦܵܢܹܗ : ܡ̣ܢ ܚܲܠܝܘܼܬܼܵܐ ܕܡܸܢܹܗ . ܘܝܼܚܝܼܕܼܵܝܵܐ ܘܡܸܬܼܪܟܸܢ ܠܡܸܫܬܼܵܐ ܫܘܼܒܼܚܵܐ ܪܤܝܼܩܵܐ : ܡ̣ܢ ܚܲܝܵܘ̈ܗܝ ܡܵܐܹ̇ܨ . ܘܠܵܐ ܡܲܪܓܸܫ ܒܤܘܼܓܦܵܢܹܗ : ܡܸܛܠ ܚܲܠܝܘܼܬܼܵܐ ܕܫܵܥܬܼܵܐ . ܫܘܼܒܼܚܵܐ ܕܥܵܠܡܵܝܹ̈ܐ : ܐܲܝܟܼ ܩܲܬܵܪܵܐ ܗ̄ܘ̣ ܕܲܡܟܲܤܲܝ ܒܓܼܵܘ ܝܲܡܵܐ . ܘܠܵܐ ܡܸܬܼܝܼܕܲܥ ܠܡܲܠܵܚܵܐ : ܥܕܲܡܵܐ ܕܡܸܬܼܢܲܩܫܵܐ ܒܹܗ ܐܸܠܦܵܐ . ܘܢܵܩܹ̇ܒܼ ܠܐܸܫܬܵܗ̇ : ܘܡܸܬܼܡܲܠܝܵܐ ܡܲܝ̈ܵܐ . ܐܲܡܝܼܪܵܐ ܗ̣̄ܝ ܡܸܛܠܵܬܹܗ ܠܐܲܒܼ̈ܗܵܬܼܵܐ : ܕܒܼܐܝܼܕܹܗ ܥܵܛ̇ܦܝܼܢ ܬܘܼܒܼ ܟܠܗܘܿܢ ܚܲܫܹ̈ܐ ܠܓܼܵܘ ܢܲܦܫܵܐ : ܐܲܝܠܹܝܢ ܕܲܚܕܼܸܵܐ ܙܒܲܢ ܐܸܙܕܟܼܝܼܘ ܗ̄ܘ̣ܵܘ ܘܲܢܦܲܩ̣ܘ ܡܸܢܵܗ̇ ܀ ܥܢܵܢܵܐ ܙܥܘܿܪܬܵܐ : ܡܚܲܦܝܵܐ ܐܸܤܦܹܪܵܐ . ܘܫܸܡܫܵܐ ܕܒܼܵܬܼܪܵܗ̇ : ܨܲܚܝܝܼܚ ܤܲܓܿܝܼ . ܘܩܘܼܛܵܥܵܐ ܙܥܘܿܪܵܐ : ܡܟܲܤܸܐ ܠܢܲܦܫܵܐ . ܘܚܲܕܼܘܼܬܼܵܐ ܕܡ̣ܢ ܒܵܬܼܪܹܗ : ܝܲܬܿܝܼܪ ܦܨܝܼܚܵܐ . ܙܲܡܵܪܵܐ ܕܙܵܡܲܪ ܐܲܒܿܘܼܒܼܵܐ : ܡ̣ܢ ܩܵܠ ܩܝܼ̈ܢܵܬܹܗ ܠܵܐ ܡܸܬܿܬܲܪܤܸܐ . ܘܡܵܐ ܕܐܲܪܦ̣ܝܼ ܙܡܵܪܹܗ : ܝܲܬܝܼܪ ܟܲܦܢܵܐ ܟܲܪܤܹܐ . ܘܚܲܠܝܘܼܬܼܵܐ ܕܡܸܠܹ̈ܐ ܕܠܵܐ ܥ̇ܒܼܵܕܹ̈ܐ : ܠܵܐ ܡܤܲܒܿܥܵܐ . ܘܡܵܐ ܕܫܲܢܝܼ ܡܸܢܗܹܝܢ ܒܲܪܢܵܫܵܐ : ܝܲܬܝܼܪ ܒܵܗܹ̇ܬܼ . ܐܲܟܼܙܢܵܐ ܕܠܵܐ ܡܲܨܝܵܐ ܕܐ̄ܢܵܫ ܢܸܫܬܸܐ ܚܲܡܪܵܐ : ܘܠܵܐ ܢܵܦܲ݁ܚ ܪܹܝܚܵܐ ܡ̣ܢ ܦܘܼܡܹܗ : ܗܵܟܲܢܵܐ ܠܵܐ ܡܲܨܝܵܐ ܕܢܸܫܬܘܸܐ ܐ̄ܢܵܫ ܠܲܝܵܚܵܐ  pb. 329  ܪܘܼܚܵܢܵܐ ܒܕܼܘܼܒܵܪܹܗ : ܘܫܘܼܚܠܵܦܵܐ ܕܨܸܒܼ̈ܘܵܬܹܗ ܠܵܐ ܡܸܫܬܵܘܕܲܥ ܠܚܲܟܿܝܼ̈ܡܹܐ . ܠܸܒܵܐ ܕܩܲܒܸܿܠ̣ ܙܲܪܥܵܐ ܫܡܲܝܵܢܵܐ : ܡܫܲܓܼܢܲܝ ܒܡܲܡܠܠܹܗ : ܡܫܲܓܼܢܲܝ ܒܬܲܪܥܝܼܬܹܗ : ܡܫܲܓܼܢܲܝ ܒܕܼܘܼܒܵܪܹܗ : ܡܫܲܓܼܢܲܝ ܒܪܸ̈ܓܼܫܵܘܗܝ . ܘܲܒܼܟܼܠܡܸܕܸܡ ܕܝܼܠܹܗ : ܡܫܲܚܠܲܦ ܡ̣ܢ ܫܲܪܟܵܐ ܕܲܒܼܢܲܝ̈ܢܵܫܵܐ ܫܚܝܼ̈ܡܹܐ . ܘܐܲܝܟܼ ܐ̄ܢܵܫ ܕܕܲܡܝܼܟܼ ܗ̄ܘ̣ܵܐ : ܘܢܵܕܼ ܡ̣ܢ ܫܸܢܬܼܵܐ . ܠܡܹܠܹ̈ܐ ܐ̄ܪ̈ܵܙܵܢܵܝܵܬܼܵܐ ܕܒܲܟܼܬܼܵܒܹ̈ܐ : ܕܠܵܐ ܨܠܘܿܬܼܵܐ ܘܫܸܐܠܲܬܼ ܥܘܼܕܼܪܵܢܵܐ ܕܡ̣ܢ ܐܲܠܵܗܵܐ ܠܵܐ ܬܸܩܪܘܿܒܼ : ܟܲܕܼ ܐܵܡܲ݁ܪ ܐܲܢ̄ܬܿ : ܡܵܪܝܵܐ ܗܲܒܼܠܝܼ ܕܐܸܤܲܒܼ ܪܓܸܫܬܼܵܐ ܕܚܲܝܠܵܐ ܕܲܒܼܗܹܝܢ . ܩܠܝܼ̈ܕܹܐ ܕܤܘܼ̈ܟܵܠܹܐ ܕܲܫܪܵܪܵܐ ܒܲܟܼܬܼܵܒܼܵܐ : ܨܠܘܼܬܼܵܐ ܫܚܘܿܒܼ ܠܵܟܼ ܕܐܝܼܬܹܝܗ̇ ܀ ܐܸܡܲܬܼܝ ܕܨܵܒܹ̇ܐ ܐܲܢ̄ܬܿ ܕܬܸܬܼܩܲܪܲܒܼ ܒܠܸܒܵܟܼ ܠܘܵܬܼ ܐܲܠܵܗܵܐ : ܠܘܼܩܕܲܡ ܒܦܲܓܼܪ̈ܵܢܵܝܵܬܼܵܐ ܚܵܘܵܐ ܠܹܗ ܚܘܼܒܵܐ . ܡ̣ܢ ܗܵܪܟܵܐ ܐܝܼܬܼܵܘܗܝ ܫܘܼܪܵܝܵܐ ܕܕܘܼܒܵܪܵܐ . ܪܵܘܪܒܼܵܐܝܼܬܼ ܓܹܝܪ ܡܸܬܼܩܲܪܲܒܼ ܠܸܒܵܐ ܠܘܵܬܼ ܐܲܠܵܗܵܐ : ܒܤܘܼܪܵܩܵܐ ܕܤܘܼܢܩܵܢ ܚܫܲܚܬܼܵܐ ܕܒܲܚܕܼܵܐ : ܘܢܘܼܩܵܦܵܐ ܕܲܠܥܲܡ̈ܠܹܐ . ܐܵܦ ܡܵܪܲܢ : ܡ̣ܢ ܗܵܪܟܵܐ ܥ̣ܒܲܕܼ ܫܲܬܼܐܸܤܬܵܐ ܠܲܓܼܡܝܼܪܘܼܬܼܵܐ . ܠܚܸܫܟܵܐ ܕܢܲܦܫܵܐ ܚܫܘܿܒܼ ܠܵܟܼ ܕܐܝܼܬܼܵܘܗܝ ܫܘܼܪܵܝܵܐ : ܒܸܛܠܵܢܵܐ . ܚܸܫܟܵܐ ܥܲܠ ܚܸܫܟܵܐ : ܥܸܢܝܵܢܵܐ ܕܡܲܡܠܠܵܐ . ܘܥܸܠܬܵܐ ܠܩܲܕܼܡܵܝܵܐ : ܬܪܲܝܵܢܵܐ . ܐܵܦ ܡܸܠܹ̈ܐ ܡܵܘܬܿܪ̈ܵܢܝܵܬܼܵܐ ܕܠܵܐ ܬܚܘܼܡܵܐ : ܚܸܫܟܵܐ ܥܵܒܼ̈ܕܵܢ . ܡܸܙܕܲܠܠܵܐ ܠܵܗ̇ ܢܲܦܫܵܐ ܒܥܸܢܝܵܢܵܐ ܝܲܬܝܼܪܵܐ : ܐܵܦܸܢ ܢܸܗܘܸܐ ܕܲܠܕܼܸܚܠܲܬܼ ܐܲܠܵܗܵܐ ܐܝܼܬܼܵܘܗܝ ܥܘܼܬܵܕܼܵܐ : ܘܲܙܢܵܐ ܕܩܘܼܪܵܒܼܵܐ . ܡܙܝܝܼܥܵܢܵܐ ܠܕܼܘܼܘܵܕܼܵܐ ܚܫܘܿܒܼ ܠܵܟܼ ܕܐܝܼܬܼܵܘܗܝ : ܚܸܫܟܵܐ ܢܲܦܫܵܢܵܝܵܐ . ܚܸܫܟܵܐ ܕܹܝܢ ܒܢܲܦܫܵܐ : ܡ̣ܢ ܠܵܐ ܡܛܲܟܿܤܘܼܬܼܵܐ ܕܕܼܘܼܒܵܪܹ̈ܐ ܀ ܡܫܘܼܚܬܼܵܐ ܘܙܲܒܼܢܵܐ ܒܕܼܘܼܒܵܪܵܐ : ܡܲܢܗܪ̈ܵܢܹܐ  pb. 330  ܕܪܸܥܵܝܵܐ ܘܕܼܵܘܘܿܩܹ̈ܐ ܕܕܼܘܼܘܵܕܼܵܐ . ܡܵܐ ܕܡܸܬܼܒܲܠܒܲܠ ܪܸܥܵܝܵܢܵܐ ܡ̣ܢ ܠܵܐ ܡܛܲܟܿܤܘܼܬܼܵܐ : ܚܵܫܹ̇ܟܼ . ܘܡܵܐ ܕܲܚܫܵܟܼ : ܡܸܬܿܕܵܘܕܼܵܐ ܢܲܦܫܵܐ . ܫܲܝܢܵܐ : ܡ̣ܢ ܡܛܲܟܿܤܘܼܬܼܵܐ ܗܵܘܹ̇ܿܐ . ܘܢܘܼܗܪܵܐ : ܡ̣ܢ ܫܲܝܢܵܐ ܒܢܲܦܫܵܐ ܡܸܬܼܝܼܠܸܕܼ . ܘܡ̣ܢ ܫܲܝܢܵܐ : ܐܵܐܲܪ ܦܨܝܼܚܵܐ ܒܪܸܥܝܵܢܵܐ . ܒܡܲܬܼܩܵܠܵܐ ܕܡܸܬܼܩܲܪܲܒܼ ܠܸܒܵܐ ܠܚܸܟܼܡܬܼܵܐ : ܗܵܟܲܢܵܐ ܡܩܲܒܸܠ ܚܲܕܼܘܼܬܼܵܐ ܕܒܲܐܠܵܗܵܐ . ܦܘܼܪܫܵܢܵܐ ܕܚܸܟܼܡܬܼܵܐ ܕܪܘܼܚܵܐ : ܡ̣ܢ ܗܵܝ̇ ܕܥܵܠܡܵܐ ܡܲܪܓܸܫ ܐܲܢ̄ܬܿ ܒܢܲܦܫܵܟܼ . ܒܗܵܝ̇ ܡ̇ܢ : ܫܸܬܼܩܵܐ ܡܲܡܠܸܟܼ ܥܲܠ ܢܲܦܫܵܟܼ . ܒܗܵܕܹܐ ܕܹܝܢ : ܡܲܒܿܘܼܥܵܐ ܕܦܸܗܝܵܐ ܬܸܗܘܸܐ . ܘܒܼܵܬܲܪ ܫܟܼܵܚܬܼܵܐ ܕܩܲܕܼܡܵܝܬܼܵܐ : ܡܸܬܼܡܠܸܐ ܐܲܢ̄ܬܿ ܡܘܼܟܵܟܼܵܐ ܤܲܓܝܼܐܵܐ . ܘܲܒܼܗܝܼܠܘܼܬܼܵܐ : ܘܫܲܝܢܵܐ ܕܡܲܡܠܸܟܼ ܒܟܼܠܗܘܿܢ ܚܘܼܫܵܒܲܝ̈ܟ : ܘܗܲܕܲܡܲܝܝ̈ܟ ܕܐܸܬܼܒܗܸܠܘ : ܘܲܫܠܝܼܘ ܡ̣ܢ ܬܲܙܝܼܙܘܼܬܼܵܐ ܘܕܼܘܼܘܵܕܼܵܐ . ܒܵܬܲܪ ܫܟܼܵܚܬܼܵܐ ܕܲܬܼܪܲܝܵܢܝܼܬܼܵܐ : ܩܵܢܹܐ ܐܲܢ̄ܬܿ ܡܲܤܒܿܪܵܢܘܼܬܼܵܐ ܒܬܲܪܥܝܼܬܼܵܟܼ : ܘܚܲܘܼ̈ܫܵܒܹܐ ܡܫܵܚ̈ܠ̱ܦܹܐ ܕܠܵܐ ܡܸܬܼܡܲܠܠܝܼܢ : ܘܕܼܘܼܥܵܪܵܐ ܕܗܵܘܢܵܐ : ܘܪܸ̈ܓܼܫܲܝܟ ܕܗܵܘܹ̇ܝܢ ܬܲܙܝܼܙܝܼܢ ܘܝܲܨܝܼܦܝܼܢ ܀