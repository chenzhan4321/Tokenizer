ܡܛܠ ܐܲܝܕܿܐ ܕܡܸܫܬܲܡܠܝܐ Chapter 6: On Funeral Rites ܩܦܠܐܘܿܢ ܕܫܬܐ ܀ ܡܛܠ ܐܲܝܕܿܐ ܕܡܸܫܬܲܡܠܝܐ ܥܠ ܗܢ̇ܘܢ ܕܒܲܡܫܝܼܚܐ ܫ̇ܟܼܒܝܼܢ : ܘܒܹܗ ܐܝܼܬܼ ܦܤܘ̈ܩܐ ܝܐ ܀ ܦܤܘܿܩܐ ܩܕܡܝܐ ܆ ܡܛܠ ܗܿܝ ܕܡܫܲܚܠܲܦ ܗܘܸ [...] ܙܢܐ ܕܫܘܼܢܵܝܐ ܕܡܗܝ̈ܡܢܐ ܡ̣ܢ ܐܝܠܝܢ ܕܠܐ ܡܗܲܝܡܢܝܼܢ ܐܡ̇ܪܝܢܢ . ܡܗܝܡ̈ܢܐ ܡ̇ܢ ܗ̇ܢܘܢ ܕܡܬܐܪ̈ܙܢܐ ܗܘܸܘ ܕܡܘܼܠ̈ܟܢܐ ܐܠܗ̈ܝܐ ܒܲܙܒܼܢ ܚ̈ܝܗܘܿܢ ܟܕ ܫ̇ܟܒܿܝܼܢ : ܥܲܡ ܤܲܒܼܪܐ ܚܠܝܼܡܐ ܆ ܚܘܝܼܚܵܐܝܼܬܼ ܡܸܬܪܓܼܪܓܼܝܼܢ ܠܡܸܦܛܪ ܡ̣ܢ ܚ̈ܝܐ ܗܠܝܢ ܬܗܝܼܫ̈ܐ : ܘܠܡܸܩܢܐ ܙܢ̈ܝܐ ܛܘܼܒܼ̈ܬܼܢܐ ܇ ܕܠܗܘܢ ܐܸܬ̱ܡܠܸܟܼܘ . ܝܲܬܝܼܪܐܝܼܬ pb. f.129r ܟܕ ܠܐ ܡܟܲܬܡ̈ܐ ܢܸܗܘܘܿܢ ܐܝܼܬܲܝܗܘܿܢ ܒܲܪ̈ܓܼܝܼܓܬܐ ܦܓܼܪ̈ܢܝܬܐ : ܟܹܐܡܲܬܼ ܕܒܼܬܹܐܘܿܪܝܐ ܘܲܒܼܤܵܥܘܪܘܼܬܐ ܢܸܗܘܘܿܢ ܓܡܝܼܪ̈ܐ ܘܲܡܝܲܬܪ݁ܐ ܆ ܐܵܘܟܹܝܬܼ ܡܗܝܼܪ̈ܐ ܘܲܙܗܝܼܪ̈ܐ . ܠܐ ܡܗܝ̈ܡܢܐ ܕܝܢ ܒܕܡܚܝܼܠ ܒܗܘܿܢ ܤܒܪܐ ܕܐܝܟ ܗܵܢܐ : ܘܠܐ ܟܠ ܟܠܗ ܩܢܹܝܢ ܠܗ ܆ ܒܥܩܬܐ ܠܐ ܡܸܬܼܒܲܝܢܢܝܼܬܼܵܐ ܇ ܘܠܸܙܬܼܐ ܠܐ ܡܸܬܼܝܒܐ ܢܝܼܬܐ ܗܿܘܝܢ : ܝܲܬܿܝܼܪܐܝܬܼ ܟܕ ܠܪ̈ܓܝܼܓܬܐ ܕܚ̈ܫܝ ܒܸܤܪܐ ܆ ܢܸܗܘܘܿܢ ܫܒܹܝܢ . ܘܗܢܐ ܐܝܟ ܗܿܢܘܢ ܕܠܗ̇ܘ ܡܐ ܕܩܢܹܝܢ ܡܵܘܒܿܕܝܼܢ : ܘܡܸܕܡ ܐܚܪܝܢ ܠܐ ܡܩܲܕܹܝܢ . ܚܫ ܒܝܫ ܚܵܐܫܝܼܢ . ܦܤܘܿܩܐ ܕܬܪܝܢ ܀ ܡܛܠ ܗ̇ܝ ܕܠܡ̇ܢܐ ܒܙܒܼܢܐ ܕܫ̈ܠܝܚܐ ܒܥܕܬ̈ܐ ܡܬܠܘܝܢ ܗܘ̣ܘ ܡܗܝ̈ܡܢܐ . ܝܵܘܡܢܐ ܕܝܢ ܟܠ ܟܲܕ ܕܡܸܬܿܛܲܝܒ . ܐܡ̇ܪܝܢܢ . ܒܫܘܼܪܝܗܿ ܡ̇ܢ ܓܹܝܪ ܕܤܒܪܬܼܐ : ܒܩܸܨܬܼ ܙܥܘܿܪܘܼܬܼ ܡܸܢܝܵܢܵܐ ܕܡܗܝ̈ܡܢܐ ܘܐܡܝܼܢܘܼܬܼ pb. f.129v ܟܢܘܼܫܝܼܗܘܿܢ ܕܒܚܕܐ ܕܘܼܟܵܐ : ܒܥܹ̈ܕܬܼܐ ܡܸܬܼܠܘܹܝܢ ܗܘ̣ܘ ܡܗܝ̈ܡܢܐ ܆ ܐܝܟ ܕܐܡ̣ܪ ܩܕܝܼܫܵܐ ܕܝܵܢܹܘܤܝܼܘܿܣ . ܝܬܝܪܐܝܼܬ ܕܝܢ ܒܥܸܠܬܼ ܥܘܼܫܢ̱ܗܘܢ ܕܚܢ̈ܦܐ ܕܒܼܙܒܼܢܐ ܗ̇ܘ ܇ ܘܤܘܿܓܼܐܬ ܡܗܠܵܢܘܼܬܗܘܿܢ ܕܒܐܪ̈ܙܝ ܟܪ̈ܤܛܝܢܐ . ܒܤܸܬܪܐ ܨܒ̇ܝܢ ܗܘ̣ܘ ܫܠܝܼܚ̈ܐ ܘܬܲܠܡܝܼ̈ܕܝܗܘܿܢ ܠܲܡܫܲܡܠܝܘܼܬܼܗܘܿܢ . ܡܛܠ ܗܕܐ ܡܲܦܩܝܢ ܗܘ̣ܘ ܠܡܸܬܼ̈ܦܲܢܝܵܢܐ ܠܒܼܪ ܆ ܒܥܸܕܢܐ ܕܬܸܫܡ̈ܫܬܐ ܐܪ̈ܙܢܝܬܐ . ܝܵܘܡܢܐ ܕܝܢ ܡܼܛܠ ܕܒܲܤܦܐ ܐܸܬ̱ܡܠܝܼ ܥܠܡܐ ܡ̣ܢ ܡܗܝ̈ܡܢܐ ܇ ܘܚ̈ܢܦܐ ܡ̇ܢ ܘܐܦܢ ܒܨܝܼܪܝܼܢ : ܐܠܐ ܐܦ ܐܸܬܼܥܲܝܕܘ ܘܐܸܫܬܝܢܘ ܠܘܬܼ ܫܸܡܥܵܐ ܘܲܚܙܵܬܼܐ ܕܐܪ̈ܙܝܢ ܇ ܠܐ ܡܸܬܼܐܠܨܝܼܢܢ ܠܲܡܠܵܘܵܝܘܼ ܐܪܙܢܐܝܼܬܼ ܒܥ̈ܕܬܢ ܥܢܝܼ̈ܕܝܢ . ܐܠܐ ܒܲܠܚܘܿܕ ܠܟܼܵܗܢܐ ܠܲܩܕܡ ܡܲܕܒܚܵܐ ܡܲܥܠܝܼܢܢ ܇ ܘܲܩܕܡ ܓܘܕܐ ܩܕܝܼܫܬܐ ܇ ܒܢ̈ܝ ܬܵܘܕܝܼܬܹܗ ܪܵܡ̇ܝܢܢ . ܒܗ̇ܝ ܕܡܒܲܕܩܝܼܢܢ pb. f.130r ܒܗܕܐ ܆ ܕܒܗܵܠܹܝܢ ܗܘ̣ ܐܘܢ̈ܐ ܡܸܫܬܿܟܼܚ ܟܠܢܵܫ ܒܡܵܘܠܕܐ ܚܲܕܬܼܐ ܕܡ̣ܢ ܩܝܵܡܬܵܐ ܆ ܐܢܗܘܸ ܕܐܦ ܬܢܢ ܒܥܠܡ ܗܢܐ ܚ̣ܝܵܐ ܩܕܝܼܫܐܝܼܬ ܘܛܘܒܼܬܼܢܐܝܼܬܼ ܗܿܘ ܕܲܫܟܸܒܼ . ܗܟܢܐ ܐܦ ܒܥܠܡܐ ܕܥܬܝܼܕ ܆ ܒܐܘ̈ܢܐ ܩܕܝܼܫ̈ܐ ܘܛܘܼܒܼ̈ܬܢܐ ܡܸܫܬܼܿܟܚ . ܬܘܼܒ ܐܝܟ ܕܲܠܫܘܼܘܕܵܥ ܟܘܼܬܵܪ ܬܫܡܫܬܗܘܢ ܕܡ̣ܢ ܒܬܼܪܡܵܘܬܿܗܘܢ ܕܐܝܠܝܢ ܕܕܐܝܟ ܗܠܝܢ ܐܢܘܢ . ܐܟܼܡܐ ܕܐܡ̇ܪ ܪܒܐ ܕܝܵܢܹܘܤܝܼܘܿܣ . ܕܐܢܗܘܸ ܠܡ ܕܡ̣ܢ ܛܘܼܦܤܐ ܕܟܗܢܘܼܬܼܐ ܐܝܬܘܗܝ ܗܘ̣ܐ ܗܿܘ ܕܲܫܟܸܒܼ ܇ ܪܵܡܹܐ ܠܗ ܩܕܡ ܡܕܒܚܐ ܐܠܗܝܐ ܇ ܘܲܡܫܲܪܐ ܡܗܢܐ ܐܵܘ ܪܫ ܡܗ̈ܢܐ : ܒܲܨܠܘܿܬܐ ܕܥܠܘܗܝ ܠܘܬ ܐܠܗܐ : ܘܒܬܘܕܝܬܐ ܕܥܠ ܐܦܘ̈ܗܝ . ܐܢܕܝܢ ܘܡ̣ܢ ܬܸܓܡܵܐ ܕܒ̈ܢܝ ܩܝܵܡܐ ܐܝܼܬܼܘܗܝ : ܠܘܼܥܕܐ ܕܐܝܼܪܛܝܼܢ ܩܕܝܼܫܬܐ ܘܪ̈ܡܐ ܠܗ ܠܘܬܼ ܡܲܥܠܢܐ ܩܕܝܼܫܐ ܕܒܹܝܬܼ ܟܗ̈ܢܐ . ܘܗܵܟܼܢܐ pb. f.130v ܡܫܲܡܠܐ ܬܘܼܒܼ ܗܘܸ ܟܗܢܐ ܐܵܘ ܪܫ ܟܗ̈ܢܐ ܨܠܘܿܬܼܐ ܥܲܡ ܬܘܕܝܬܐ ܠܘܬ ܐܠܗܐ ܥܠܘܗܝ ܕܥܲܢܝܼܕܐ . ܦܤܘܼܩܐ ܕܬܠܬܐ ܀ ܡܛܠ ܬܸܫܒ̈ܚܬܐ ܘܩܪ̈ܝܢܐ ܕܥܠ ܥܢܝܼ̈ܕܐ . ܐܡ̇ܝܪܝܼܢ ܚ̄ܢܢ ܓܹܝܪ ܕܨܠ̈ܘܬܐ ܟܗ̈ܢܝܬܐ ܕܥܠ ܗܿܘ ܕܲܫܟܼܒܼ ܆ ܬܘܕܝܬܼܐ ܐܢܝܢ ܕܠܘܬ ܐܠܗܐ ܇ ܥܠ ܐܦܝ̈ ܙܕܝܼܩܘܼܬܼܐ ܩܕܝܼܫܬܐ ܕܩܢܲܝܢܢ ܇ ܘܬܫܒܘܿܚܬܿܐ ܕܠܘܬܼ ܐܠܗܘܬܐ ܤܓܝܼܕܬܐ . ܐܝܟ ܡ̇ܢ ܕܒܲܛܠܸܬܼ ܐܘܼܚܕܢܐ ܡܪܘܿܕܐ ܘܪܫܝܼܠܐ ܕܥܠ ܟܠ . ܘܐܲܥܕܝܸܬ ܠܢ ܠܘܬܼ ܕܝ̈̇ܢܐ ܟ̈ܐܢܐ ܘܲܬܪ̈ܝܼܨܐ .. ܬܸܫܒ̈ܚܬܼܐ ܕܝܢ ܘܩܸܪ̈ܝܢܐ ܘܙܘܼܡܪ̈ܐ ܕܡܸܬܼܩܪܹܝܢ ܘܡܸܬܐܡܪܝܼܢ ܥܠ ܗܿܘ ܕܫܟܸܒܼ ܆ ܐܦ ܗ̇ܢܘܢ ܡܒܲܕܩ̈ܢܹܐ ܐܝܼܬܼܝܗܘܢ ܕܐܘ̈ܢܐ ܛܘܼܒ̈ܬܼܢܐ : ܕܥܬܝܼܕܝܼܢ ܕܒܗܘܢ ܫܪܝܢ ܘܡܸܬܿܬܿܢܝܼܚܝܼܢ ܠܥܠܡ ܥܵܠܡܝܼܢ ܇ ܐܝܠܝܢ ܕܩܢ̣ܘ ܫܘܼܠܡܵܐ ܐܠܗܝܐ ܇ pb. f.131r ܕܒܗܘܿܢ ܡܸܬܼܩܲܒܿܠ ܩܲܕܝܼܫܵܐܝܼܬܼ ܗܿܘ ܕܲܥܢ̣ܕ . ܘܐܦ ܡܪ̈ܬܝܢܘܬܼܐ ܐܢܝܢ ܠܗܠܝܢ ܕܲܥܕܟܹܿܝܠ ܚܲܝܼܢ ܕܢܸܫܦܪܘܢ ܒܕܘܼܒܪ̈ܝܗܘܢ ܇ ܠܕܐܝܟ ܗܢܐ ܫܘܼܠܡܵܐ ܢܸܫܬܿܘܘܿܢ ܀ ܘܐܦ ܗܿܝ ܕܡܲܟܼܪܸܙ ܡܫܡܫܢܐ ܢܨܠܐ ܫܠܡܐ ܒܥܸܕܢܐ ܗܢܐ ܚܢܝܼܓܼܐ . ܘܥ̇ܗܕ ܐܝܠܝܢ ܕܩܕܝܫܐܝܼܬܼ ܫܟܸܒܼܘ . ܘܫ̇ܐܠ ܕܢܸܫܬܿܘܹܐ ܗ̇ܘ ܐܝܢܐ ܕܲܫܟܸܒܼ ܗܫܐ ܇ ܠܚܘܼܠܛܢܐ ܩܕܝܼܫܐ ܕܥܲܡܗܘܢ . ܘܐܦ ܠܟܠܗ ܥܲܡܵܐ ܡܲܦܸܣ ܕܢܸܫܐܠܘܢ ܫܘܼܠܡܵܐ ܛܘܼܒܬܼܢܐ ܕܒܲܡܫܝܚܐ ܕܐܝܟ ܗܢܐ ܤܘܼܟܿܠܐ ܩܢܝܐ . ܦܤܘܩܐ ܕܐܪܒܥܐ ܀ ܡܛܠ ܗܿܝ ܕܙܵܕܩܝܵܐ ܗܘ̣ ܩܘܡܐ ܕܒܢ̈ܝ ܩܝܵܡܐ ܘܥܵܠܡ̈ܝܐ ܒܬܫܡܫܬܐ ܕܥܠ ܥܢܝ̈ܕܐ ܘܫܘܼܡܠܝܐ ܘܐܦ ܩܕܡ̈ܝܐ ܠܐ ܐܲܦܸܤܘ . ܝܵܠܦܝܼܢ ܓܹܝܪ ܗܠܝܢ ܓܠܝܐܝܼܬܼ ܘܚܙ̇ܝܢ ܫܥܬܹܗ ܕܡܵܘܬܐ ܕܠܐ ܝܼܕܝܼܥܵܐ ܠܐ ܢܵܫ : ܘܦܘܼܪ̈ܥܢܐ ܕܲܢܛܝܼܪܝܼܢ pb. f.131v ܠܩܲܕܝܼܫ̈ܐ : ܗܢ̇ܘܢ ܕܡܸܫܬܿܒܿܚܝܼܢ ܐܠܗܵܐܝܼܬܼ ܡ̣ܢ ܤܸܦܪ̈ܐ ܫܪܝܼܪܐ . ܘܫܡ̇ܥܝܼܢ ܬܘܒ ܐܦ ܥܠ ܫܸܢ̈ܕܐ ܕܠܥܠܡ ܕܥܬܝܼܕܝܼܢ ܠܡܸܗܘܐ ܠܐܝܠܝܢ ܕܗܟܼܢܐ ܢܦ̣ܠܘ ܡ̣ܢ ܩܲܕܝܼܫܘܼܬܼܐ . ܗ̇ܘܐ ܠܗܘܿܢ ܕܝܢ ܟܒܼܪ ܐܦ ܗܸܢܝܵܢܐ ܕܠܐ ܒܲܙܥܘܪ : ܡ̣ܢ ܗ̇ܝ ܕܚܙ̇ܝܢ ܠܗܿܘ ܕܲܫܟܸܒ . ܕܡܸܬܟܪܸܙ ܩܕܝܼܫܐܝܼܬ ܒܝܕ ܟܪܘܿܙܘܼܬܼܐ ܕܡܫܡ̈ܫܢܐ ܕܡܫܵܘܬܦܝܼܢ ܠܗ ܥܡ ܩܕܝܼܫ̈ܐ ܕܡ̣ܢ ܥܵܠܡ . ܘܡܛܠܗܕܐ ܐܦ ܗܢ̇ܘܢ ܟܒܼܪ ܢܸܬܒܲܝܐܘܢ ܕܢܸܬܕܲܡܘܿܢ ܒܗܠܝܢ : ܘܢܹܐܠܦܘܼܢ ܫܪܝܪܐܝܬ ܡ̣ܢ ܝܕܥܬܐ ܩܕܝܼܫܬܐ ܘܡ̣ܢ ܟܪܘܿܙܘܼܬܗܘܢ ܕܡܫܡ̈ܫܢܐ ܘܨ̈ܠܘܬܼܗܘܢ ܕܟܗ̈ܢܐ ܘܪ̈ܫܝ ܟܗ̈ܢܐ ܆ ܕܛܘܼܒܼܬܢܐ ܐܝܼܬܼܘܗܝ ܒܲܫܪܪܐ ܫܘܼܠܡܵܐ ܕܒܼܡܫܝܚܐ . ܬܘܼܒܼ ܘܡܸܫܬܪܪܝܢ ܡ̣ܢ ܡܸ̈ܠܐ ܐܠܗ̈ܝܬܐ ܥܠ ܩܝܵܡܬܐ ܕܓܼܘܐ ܆ ܘܥܠ ܒܘܤܵܡܵܐ ܕܥܬܼܝܼܕ ܠܟܐܢ̈ܐ ܐܝܠܝܢ ܕܦܠܚ̣ܘ ܩܲܕܝܼܫܐܝܼܬܼ . pb. f.132r ܦܤܘܿܩܐ ܕܚܲܡܫܵܐ ܀ ܡܛܠ ܫܠܵܡܐ ܕܡܸܬܝ̱ܗܸܒ ܠܗܿܘ ܕܫܟܸܒ . ܫܠܡܐ ܓܹܝܪ ܗܿܘ ܕܡܸܬ̱ܝܗܸܒ ܠܗ ܠܥܢܝܼܕܐ ܒܬܪ ܕܡܨܠܐ ܟܗܢܐ ܇ ܟܕ ܩܲܕܡܝܬܼ ܗܘܸ ܟܗܢܐ ܩܵܪܹܒܼ ܘܝܗܿܒ ܫܠܡܐ : ܘܗܝܕܝܢ ܒܬܼܪܹܗ ܟܠܗܘܢ ܐܝܠܝܢ ܕܲܡܠܵܘܹܝܢ ܒܩܵܘܡܐ ܗ̇ܘ ܘܒܬܸܫܡܫܬܿܐ ܡܫܵܘܕܥ ܆ ܐܝܟ ܗܿܘ ܕܛܘܼܒܼܐ ܝܵܗܒܿܝܢ ܠܗ̇ܘ ܡܢ̣ܘ ܕܐܬܼܐ ܠܘܬ ܫܘܼܠܡܐ ܕܥܲܡܠܐ ܡܝܬܪܐ ܕܲܐܝܟ ܗܢܐ . ܘܕܚܕܘܬܐ ܡܸܬ̱ܡܠܐ ܐܠܗܝܬܐ : ܗ̇ܘ ܕܐܵܓܼܘܿܢܐ ܫܲܦܝܼܪܐ ܐܸܬܼܟܲܬܫ ܒܗܝܡܢܘܼܬܐ ܘܫܲܢܝ : ܘܕܥܡ ܗܢ̈ܝܼܐܘܵܬܐ ܤܓܝܐ̈ܬܐ ܪܵܕܐ ܒܐܘܪܚܐ ܗܕܐ ܆ ܕܡܵܘܠܕܐ ܐܚܪܢܐ ܘܩܕܝܼܫܐ ܕܡ̣ܢ ܕܪܹܫ . ܘܐܝܟ ܗ̇ܘ ܕܚܲܝ ܘܲܡܠܲܒܸܿܒܼ ܠܗܘܿܢ ܘܗܢ̣ܘܢ ܠܗ . ܐܝܟܿܢܐ ܕܲܡܢܥܘܼܢ ܟܠܗܘܢ ܠܘܬ ܫܘܼܠܡܐ ܡܟܲܠܠܢܐ ܕܡܸܬܝܐܒܝܼܢ ܠܗ .. ܦܤܘܿܩܐ ܕܫܬܐ ܀ ܡܛܠ ܗ̇ܝ ܕܐܟܼܡܐ ܕܟܼܠܗܘܿܢ pb. f.132v ܐܝܠܝܢ ܕܫܟܒܿܝܼܢ ܒܲܡܫܝܼܚܵܐ ܠܐ ܫܘܹܝܢ ܒܕܪܓܐ ܕܥܲܡܠܐ ܗܟܼܢܐ ܐܦܠܐ ܨ̈ܠܘܬܐ ܘܩܘܪ̈ܒܢܐ ܕܒܼܫܘܼܡܠܝܗܘܿܢ ܫܘܹܝܢ ܐܡ̇ܪܝܼܢܢ ܆ ܕܡ̣ܛܠ ܕܒܢܝ̈ܢܫܐ : ܐܝܼܬܼ ܡܢܗܘܢ ܡ̇ܢ ܓܡܝܼܪ̈ܐ ܐܵܘ ܩܕܝ̈ܫܬܐ ܇ ܒܬܹܐܘܿܪܝܐ ܘܒܤܥܘܪܘܬܐ ܆ ܠܗܠܝܢ ܙܢܐ ܡܕܡ ܪܘܵܙܵܢܵܝܐ ܗ̇ܘܐ ܒܬܪ ܫܘܼܢܝܗܘܢ : ܒܩܘܼܪܒܼ ܩܘܪ̈ܒܢܐ ܘܨ̈ܠܘܬܐ ܕܲܥܠܝܗܘܢ ܘܚܠܦܝܼܗܘܿܢ ܠܐܠܗܐ ܡܸܬܩܲܪܒܼܝܼܢ . ܠܐ ܡ̇ܢ ܐܝܟ ܤܢ̈ܝܼܩܐ ܥܠ ܚܘܤ̈ܝܐ ܕܒܲܨܠ̈ܘܬܐ ܟܗ̈ܢܝܬܐ . ܗܢ̣ܘܢ ܓܹܝܪ ܠܗܘܢ ܚܲܤܝܸܘ ܒܕܡ̈ܥܐ ܕܬܼܝܵܒܘܼܬܐ ܟܕ ܥܕܟܝܠ ܒܚ̈ܝܐ ܬܥܝܼܫ̈ܐ ܩ̇ܝܡܝܢ ܗܘ̣ܘ . ܘܐܝܟܢܐ ܡܸܫܟܚܐ ܗܕܐ ܇ ܟܕ ܢܲܦܫܗ ܕܓܼܡܝܼܪ ܕܚܲܝܠܬܼܢܝܐ ܗ̣̄ܝ ܆ ܕܡ̣ܢ ܢܲܦܫܐ ܡܚܝܼܠܬܐ ܡܸܬܬܥܒܿܕܐ ܡܫܟܚܐ : ܐܠܐ ܐܟܼܡܐ ܕܐܡ̣ܪܢ ܠܥܸܠ . ܕܙܢܐ ܪܘܿܙܢܝܐ ܐܝܼܬܘܗܝ ܛܲܟܼܤܐ ܕܨܠܘܬܐ ܕܥܠܝܗܘܢ : pb. f.133r ܡܢܗܘܢ ܕܝܢ : ܟܕ ܒܗܲܝܡܢܘܬܐ ܡ̇ܢ ܐܵܘ ܟܹܝܬܼ ܒܬܹܐܘܿܪܝܐ ܚܠܝܼܡܝܼܢ : ܡ̣ܢ ܕܘܼܒܵܪ̈ܐ ܕܝܢ ܡܝܬܪ̈ܐ ܆ ܒܨܝܼܪ ܩܲܠܝܼܠ ܡܸܤܟܢܝܼܢ . ܒܩܸܨܬܼ ܡܚܝܠܘܼܬܐ ܕܟܝܵܢܐ ܐܢܫܝܐ : ܕܡܛܠܬܼܗ̇ ܘܠܐ ܐܢܵܫ ܡ̣ܢ ܒܢܝ̈ܢܫܵܐ ܕܥܠ ܐܪܥܐ : ܐܝܼܬܼ ܕܕܟܹܐ ܡ̣ܢ ܨܐܬܼܐ ܕܚܛܝܼܬܼܐ ܆ ܐܠܐ ܐܢ ܚܲܕ ܡܵܪܝܐ ܒܲܪܢܫܐ ܝܼܫܘܿܥ ܡܫܝܼܚܐ . ܠܗܘܢ ܕܝܢ ܠܗܠܝܢ ܨܠܘܿܬܐ ܡܥܲܕܪܐ . ܝܲܬܿܝܼܪܐܝܬܼ ܘܲܡܚܲܤܝܵܐ ܠܡܕܡ ܡ̣ܢ ܨܵܐܝܼ̈ܘܬܐ ܕܕܘܼܒܵܪ̈ܐ ܒܸܤܪ̈ܢܝܐ ܘܲܡܕܟܿܝܐ . ܒܙܢܐ ܕܝܲܬܿܝܼܪ ܦܝܼܠܤܘܿܦܵܝ ܘܩܲܛܝܼܢ . ܟܹܐܡܲܬ ܒܢܦܫܗ ܕܟܼܗܢܐ : ܟܕ ܬܪ̈ܬܝܗܝܢ ܨܘܼܪ̈ܬܼܐ ܕܗ̇ܘ ܕܡܢܗ ܒܥ̇ܐ : ܘܕܗ̇ܘ ܕܚܠܦܘܗܝ ܒܥ̇ܐ ܡܸܬܿܬܿܨܝܼܪ̈ܢ ܆ ܒܲܝܬܝܘܼܬܐ ܡܕܡ ܗܵܘܝܐ ܠܢܲܦܫܹܗ ܕܚܛܝܐ ܠܘܬܗ ܕܐܠܗܐ ܫܘܼܒܼܚܐ ܠܛܲܝܒܿܘܼܬܹܗ . ܘܗܲܟܼܢܐ ܦܵܪܹܗܤܝܼܤܬܼܢܐܝܼܬ ܡܸܬܼܗܲܕܝܵܐ pb. f.133v ܠܘܬ ܐܵܘܢܗܿ : ܘܠܪ̈ܓܝܼܓܬܐ ܕܠܗܝܢ ܫܲܒܼܝܐ ܗܘ̣ܬ ܛܵܥܝܐ : ܘܠܘܬܼ ܪܓܿܬܐ ܕܲܡܥܲܠܝܵܐ ܆ ܦܢܝܐ ܐܵܬܼܝܐ ܀ ܠܗ̇ܢܘܢ ܕܝܢ ܕܐܦ ܡ̣ܢ ܗܲܝܡܵܢܘܼܬܐ ܐܦ ܡ̣ܢ ܥܒ̈̇ܕܐ ܨܪܝܼܟܝܼܢ : ܐܦܠܐ ܐܢ ܟܠܗܘܢ ܢܒ̈ܝܐ ܘܫ̈ܠܝܚܐ ܘܙܕܝܼܩ̈ܐ ܚܠܦܝܗܘܢ ܫ̇ܐܠܝܼܢ ܘܲܡܨܲܠܹܝܢ . ܡܗܲܕܹܝܢ . ܘܠܐܝܟܢܐ ܢܸܤܥܘܿܢ ܠܲܡܨܠܝܘܼ : ܟܕ ܠܗ̇ܝ ܕܫ̇ܐܠܝܼܬܘܢ ܘܠܐ ܢܤܒܿܝܼܬܘܢ : ܡܛܠ ܕܒܝܼܫܵܐܝܼܬ ܫ̇ܐܠܝܼܬܘܢ ܆ ܫܡ̇ܥܝܼܢ ܘܚ̇ܙܝܢ ܬܘܒ ܠܫܵܐܘܿܠ ܕܠܐ ܡܕܡ ܐܲܗ̱ܢܝܵܬܹܗ ܨܠܘܿܬܼ ܫܡܘܐܝܠ ܆ ܐܦܠܐ ܠܥܸܒܼܪ̈ܝܐ ܨ̈ܠܘܬܼ ܢܒ̈ܝܐ . ܦܤܘܿܩܐ ܕܫܒܥܐ ܀ ܡܛܠ ܗ̇ܝ ܕܐܢܗܸܘ ܕܟܼܠܢܫ ܠܦܘܬ ܥܡܠܗ ܐܓܪܗ ܆ ܡ̇ܢܐ ܡܲܗܢܝܵܐ ܨܠܘܬܐ ܠܗ̇ܘ ܕܲܫܟܸܒܼ ܘܡܥܕܪܐ ܐܵܘ ܡܘܬܪ ܩܘܼܪܒܢܐ ܕܡܛܠܬܗ ܡܬܩܲܪܒܼ ܐܡ̇ܪܝܼܢܢ . ܘܐܦܢ ܫܲܪܝܼܪܐ ܗ̇ܝ ܕܠܐ ܐܢܫ ܡ̣ܢ ܗ̇ܢܘܢ ܕܙܵܪܥܝܼܢ ܚܸ̈ܛܐ ܙܝܼ̈ܙܢܐ ܚܵܨ̇ܕ ܇ ܐܦܠܐ pb. f.134r ܐܢܫ ܡ̣ܢ ܙܵܪ̈ܥܝ ܙܝܼܙ̈ܢܐ ܚ̈ܛܐ . ܐܠܐ ܨܠܘܿܬܐ ܟܡܵܐ ܘܐܢ ܒܨܝܼܪ ܆ ܠܤܒܪܗ ܕܗ̇ܘ ܕܲܫܟܸܒ ܡܚܲܝܠܐ : ܐܢ ܡ̣ܢ ܓܘܼܕܐ ܕܡܗܲܝܡ̈ܢܐ ܩܲܢ̈ܝܝ ܤܲܒܪܐ ܐܝܼܬܼܘܗܝ . ܐܝܟ ܗ̇ܘ ܕܒܼܝܲܡܵܐ ܡܸܬܼܡܲܚܫܠ : ܐܢ ܡ̣ܢ ܗܿܢܘܢ ܗܘ̣ ܕܡܨܝܢ ܠܡܸܤܚܵܐ ܇ ܡ̣ܢ ܗ̇ܝ ܕܲܢܙܝܼܥ ܐܝ̈ܕܝܐ ܐܦ ܪ̈ܓܠܐ ܠܐ ܫ̇ܠܐ . ܘܗܟܼܢܐ ܟܕ ܡܵܘܓܹܐ ܡܢܗ ܠܲܦܤܩ ܤܲܒܼܪܐ ܡܸܬܕܠܐ ܀ ܬܘܒ ܐܚܪܢܐܝܼܬܼ ܐܡ̇ܪܝܢܢ . ܢܦܫܐ ܕܦܸܪܫܬ̤ ܡ̣ܢ ܦܲܓܼܪܐ ܆ ܒܲܨܠ̈ܘܬܐ ܘܩܘܪ̈ܒܢܐ ܡܸܬܥܲܕܪܐ . ܒܗ̇ܝ ܕܟܼܡܐ ܕܢܲܦܫܐ ܒܚ̈ܝܠܝ ܦܓܼܪܐ ܡܲܥܒܿܕܐ ܆ ܒܢܦܫܐ ܬܘܼܒ ܕܡܚܝܼܠܐ ܡܸܢܗ̇ ܡܸܬܼܡܲܨܝܐ ܕܬܸܥܒܸܿܕ ܆ ܐܟܼܡܵܐ ܕܲܢܦܸܫ ܫܸܡܥܘܿܢ ܪܹܫ ܫܠܝܼܚ̈ܐ ܒܢܦܫ̈ܬܐ ܘܦܲܓܼܪ̈ܐ ܕܒܹܝܬܼ ܚܲܢܢܝܐ ܘܫܲܦܝܼܪܐ ܐܲܥܒܿܕܬܼ ܆ ܘܐܟܼܡܐ ܬܘܼܒܼ ܕܒܟܼܬܒܐ ܕܦܪܕܝܤܐ ܙܢܐ ܡܕܡ ܕܒܼܒܼܥܘܼܬܐ ܡ̣ܢ ܕܘܼܟ ܠܐܚܪܝܢ . ܗ̄ ܆ ܡ̣ܢ pb. f.134v ܬܫܢܝܼܩܐ ܠܒܘܼܤܵܡܵܐ ܐܸܫܬܿܢܝܸ ܢܲܦܫ̈ܬܼ ܐܢܫ̈ܝܼܢ ܡ̣ܢ ܚ̈ܛܝܐ ܀ ܘܒܼܕܓܼܘܿܢ ܟܕ ܢܲܦܫܐ ܕܗ̇ܘ ܕܡܨܠܐ : ܝܲܬܿܝܼܪ ܡ̣ܢ ܢܲܦܫܐ ܕܫܲܢܝܼܬ̤ ܡ̣ܢ ܦܲܓܪܐ ܬܸܗܘܐ ܚܲܝܠܬܼܢܝܐ ܆ ܗ̇ܝ ܡܚܝܼܠܬܐ ܡ̣ܢ ܚܝܠܬܢܝܼܬܐ ܡܬܬܥܒܿܕܐ ܘܢܲܗܪܐ . ܘܲܠܩܘܼܒܵܠܐ ܕܫܘܼܟܿܢ ܛܘܼܒܬܼܢܘܼܬܐ ܡ̣ܢ ܗܵܘܢܐ ܡܲܥܒܿܕܢܐ ܘܪܘܼܚܐ ܩܲܕܝܼܫܐ ܡܸܬܼܥܲܬܕܐ : ܘܡ̣ܢ ܫܘܼܒܚܵܐ ܠܫܘܼܒܚܵܐ ܒܝܕ ܡܵܪܝܐ ܪܘܼܚܐ ܡܸܫܬܚܠܦܐ . ܬܘܒ ܐܚܪܢܝܐܝܼܬܼ . ܕܙ̇ܕܩ ܠܢ ܓܹܝܪ ܕܲܢܒܲܚܹܢ ܡܛܠ ܗܕܐ ܗܟܼܬܢܐ . ܐܡ̇ܪܝܼܢܢ . ܕܡܫܝܼܚܐ ܗܿܘ ܕܒܼܚܵܐ ܓܵܘܢܝܐ ܕܚܠܦ ܟܠ : ܐܲܝܕܿܐ ܡܢܗܹܝܢ ܠܟܠܢܫ ܐܵܘܬܿܪ ܟܠ ܐܬܕܒܚ . ܠܩܕ̈ܡܝܐ ܘܲܠܡܸܨܥ̈ܝܐ ܘܠܐܚܪܢܐ ܆ ܐܵܘ ܕܲܠܡܵܐ ܡ̇ܢ ܠܗ̇ܢܘܢ ܡܸܨܥ̈ܝܐ ܐܵܘܬܿܪ . ܠܗ̇ܢܘܢ ܕܝܢ ܩܕܡ̈ܝܐ ܘܐܚܪ̈ܝܐ ܘܠܐ ܡܕܡ ܐܵܘܬܿܪ . ܐܢܕܝܢ ܠܟܠܢܫ ܒܗ̇ ܒܲܕܡܘܼܬܐ ܐܵܘܬܿܪ . pb. f.135r ܘܠܡ̈ܝܼܬܐ ܐܟܚܕ ܘܲܠܚ̈ܝܐ ܆ ܕܓܼܵܘܐ ܗܝ ܓܹܝܪ ܘܕܥܠܡܐ ܟܠܗ ܛܝܒܘܬܐ . ܝܼܕܝܼܥܐ ܐܵܪܐ ܘܓܲܠܝܐ ܇ ܕܠܘ ܕܠܐܝܘܼܬܪܢ ܘܕܠܐ ܚܲܫܚܘܼ ܐܝܬܼܘܗܝ ܕܒܚܵܐ ܕܐܡܪܗ ܕܐܠܗܐ ܚܲܝܐ : ܗ̇ܘ ܕܫ̇ܩܠ ܚܛܝܼܬܹܗ ܕܥܠܡܵܐ ܘܲܡܥܲܠܹܐ ܇ ܐܸܡܬܼܝ ܕܢܸܬܼܩܲܪܒܼ ܥܠ ܐܦܝ̈ ܐܲܝܠܹܝܢ ܕܥܢ̣ܕܘ ܘܕܚܲܝܼܝܼܢ . ܕܡܛܠ ܗܕܐ ܘܐܵܦ ܡܲܥܡܕܢܐ ܠܐ ܐܡ̣ܪ ܕܫܩ̣ܠ ܚܛܝܼܬܹܗ ܕܥܵܠܡܵܐ ܐܟܼܡ̇ܢ ܕܝ̇ܕܥ ܗܘ̣ܐ ܇ ܕܒܐܡܝܼܢܘܼ ܫܩ̇ܠ ܘܲܡܚܲܤܹܐ ܚܛܗ̈ܘܗܝ ܕܥܵܠܡܐ ܒܟܠܙܒܼܢ . ܐܢ ܓܹܝܪ ܕܒ̈ܚܐ ܠܐ ܡܠ̈ܝܼܠܐ ܕܲܒܼܢܵܡܘܿܤܐ : ܐܸܡܪܐ ܐܡ̇ܪ ܐܢܐ ܘܓܼܕܝܐ ܘܐܲܪܘܵܢܐ : ܘܫܘܿܦܢ̈ܝܼܢܐ ܐܟܚܕ ܘܒ̈ܢܝ ܝܘ̈ܢܐ : ܠܘ ܕܠܐ ܝܘܼܬܪܢܐ ܘܠܘ ܕܠܐ ܚܲܫܚܘܼ : ܡܸܬܼܩܲܪܒܸܝܢ ܗܘ̣ܘ ܒܢܡܘܿܤܐ ܚܠܦ ܚ̈ܛܝܐ . ܐܠܐ ܡܪܩܝܼܢ ܗܘ̣ܘ ܠܚ̈ܛܗܐ ܘܲܡܕܟܹܿܝܢ : ܘܐܦܢ ܠܘ ܟܠܢܐܝܼܬ . ܘܠܘ ܒܟܼܠܙܒܼܢ : ܛܘܼܦܤ̈ܐ pb. f.135v ܓܹܝܪ ܐܝܼܬܝܗܘܢ ܗܘ̣ܘ ܐܵܘ ܝܘܼܩ̈ܢܐ ܇ ܕܐܸܡܪܹܗ ܕܐܠܗܐ ܗ̇ܘ ܕܫ̇ܩܠ ܘܲܡܥܲܠܐ ܚܛܝܼܬܹܗ ܕܥܵܠܡܐ ܆ ܟܡܐ ܐܵܪܐ ܝܲܬܝܼܪܐܝܼܬܼ ܐܸܡܪܹܗ ܚܲܝܐ ܕܐܠܗܵܐ ܇ ܡܸܫܟܿܚ ܠܲܡܕܟܝܘܼ ܚ̈ܛܗܐ ܕܚ̈ܝܐ ܘܕܡ̈ܝܬܐ . ܘܐܸܢܗܘܸ ܕܐܵܢܵܫ̈ܝܼܢ ܐܤܛܪ̈ܛܓܐ ܘܡܬܟܬܫ̈ܢܐ ܕܚܠܦ ܢܡܘܿܤܐ ܐܡ̇ܪ ܐܢܐ ܗ̇ܘ ܥܲܬܝܼܩܐ ܘܐܒܗܵܝܵܐ : ܗ̄ : ܝܗܘܼܕ ܡܲܩܒܼܝ ܘܚܲܒܼܪ̈ܘܗܝ ܇ ܚܲܤܝܸܘ ܥܠ ܚܛܗ̈ܐ ܕܒܢ̈ܝ ܥܲܡܗܘܿܢ . ܒܵܬܼܪ ܩܸܛܠܐ ܘܡܲܦܘܼܠܬܐ ܕܝܼܠܗܘܿܢ . ܘܗܕܐ ܟܕ ܒܤܓܕܬܼ ܦܬܟܼܪ̈ܐ ܟܪܝܼܗܝܼܢ ܗܘ̣ܘ ܇ ܐܲܝܟܿܢ ܠܐ ܝܲܬܝܪܐܝܬܼ ܡܪܢ ܡܫܝܚܐ ܟܕ ܢܬܼܕܒܼܚ : ܢܸܬܗܲܝܡܲܢ ܕܡܚܲܤܐ ܥܠ ܚܛ̈ܗܐ ܕܚ̈ܝܐ ܘܕܡܝܼ̈ܬܼܐ . ܒܟܠ ܡܕܡ ܐܪܐ ܡܥܕܪܢܐ ܗܘ̣ ܕܒܚܵܐ ܕܒܪܹܗ ܕܐܠܗܐ ܟܕ ܢܸܬܼܩܲܪܒ . ܘܐܦܢ ܓܹܝܪ ܠܵܘ ܠܓܼܡܪ ܘܟܼܠܢܐܝܼܬ ܡܸܬܚܲܤܝܼܢ ܚܛܗ̈ܐ . ܠܘ ܓܹܝܪ ܒܬܝܵܒܼܘܼܬܐ ܘܲܒܼܕܡ̈ܥܐ pb. f.136r ܐܬܓܘܣ ܗ̇ܘ ܕܫܟܸܒ ܇ ܟܡܵܐ ܕܙܲܒܢܐ ܕܐܝܼܬ ܗܘ̣ܐ ܠܗ ܫܘܼܠܛܢܐ ܘܚܐܪܘܼܬܼ ܨܒܼܝܵܢܐ . ܐܠܐ ܒܗ̇ܝ ܕܤܓܝ ܪܒܐ ܇ ܘܕܐܝܟ ܕܒܤܘܿܓܼܐܐ ܡܸܬܚܲܙܝܐ ܪܸܚܡܬܼ ܐܢܵܫܘܬܐ . ܕܛܝܒܿܘܼܬܐ ܗܘ̣ ܓܹܝܪ ܡܵܠܘܿܢ ܘܲܚܢܢܐ ܐܠܐ ܠܘ ܕܨܒܝܵܢܐ ܥ̇̄ܒܕܵܐ . ܡܵܘܬܪܢܝܼܬܐ ܐܪܐ ܐܝܼܬܹܝܗ̇ ܘܤܓܝ ܡܥܕܪܢܝܬܐ ܗ̇ܝ ܕܢܸܬܼܕܒܼܚ ܒܐܵܡܝܢܘܼ ܚܠܦܝܢ ܐܸܡܪܹܗ ܕܐܠܗܐ : ܘܠܗ̇ܢܘܿܢ ܕܒܐܪܙܐ ܡܫܬܘܬܦܝܼܢ ܕܕܒܝܚܘܼܬܹܗ ܆ ܘܠܗ̇ܘ ܕܒܥܠܬܼܗ ܘܡܛܠܬܼܗ ܡܸܬܼܓܡܪ ܘܡܸܫܬܡܠܐ : ܦܤܘܩܐ ܕܬܡܢܝܐ ܀ ܡܛܠ ܗ̇ܝ ܕܥܬܼܝ̈ܕܐ ܕܡܦܲܩܕܝܢ ܦܘܼܠܵܓܼ ܢܟܼܣܝ̈ܗܘܢ ܥܠ ܤܢܝ̈ܩܐ ܒܬܪܡܘ̈ܬܝܗܘܢ ܐܪܐ ܡܬ̱ܗܢܹܝܢ ܒܡܕܡ ܐܵܘ ܠܵܐ . ܐܡ̇ܪܝܼܢܢ . ܕܥܲܬܝܼܪܐ ܐܲܝܢܐ ܕܡ̇ܐܬ . ܐܢܗܘܸ ܕܡܛܠ ܪܚܡ̱ܬܼܗ ܤܓܼܝܐܬܼܐ ܕܲܠܡܪ̈ܗܛܐ : ܠܐ ܐܸܬܼܡ̱ܨܝܸ ܠܡܹܙܕܕܩܘܼ : ܐܠܐ ܐܸܬܕ̈ܢܝܸ pb. f.136v ܕܒܙܒܼܢܐ ܐܝܢܐ ܕܠܐ ܡܨܹܐ ܠܡܸܬܼܗ̱ܢܝܘܼ ܒܗܘܿܢ ܘܲܠܡܸܩܢܵܐ ܐܢܘܢ : ܟܹܐܡܲܬܼ ܒܵܬܪ ܡܵܘܬܹܿܗ : ܢܸܬܼܝܲܗܒܿܘܼܢ ܠܤܢܝܼ̈ܩܐ ܆ ܠܗܢܐ ܘܠܐ ܚܕ ܝܘܼܬܼܪܢܐ ܡܲܨܝܐ ܠܡܸܗܘܐ ܇ ܡ̣ܢ ܙܸܕܩ̈ܬܐ ܕܡܸܬܼܝܲܗ̈ܒܿܢ ܚܠܦܘܗܝ . ܡܛܠ ܬܪ̈ܬܝܢ . ܚܕܐ ܡ̇ܢ ܆ ܡܛܠ ܕܢܲܦܫܗ ܒܪܚܡܬܼܐ ܥܵܠܡܢܵܝܬܐ ܝܲܬܿܝܪ ܡܫܲܠܗܒܐ . ܡܲܓܼܝܼܓܼܐ ܕܝܢ ܘܦܟܿܝܼܗܐ ܡ̣ܢ ܝܲܐܝܼܒܼܘܼܬܼܐ ܕܠܘܬܼ ܐܠܗܐ ܘܐܠܗ̈ܝܬܐ . ܕܬܪ̈ܬܝܢ ܕܝܢ : ܡܛܠ ܕܝܼܠܗ ܐܢܘܢ ܡܲܪ̈ܗܵܛܐ ܕܡܸܬܦܲܠܓܼܝܼܢ ܗܝܕܝܟ . ܐܸܢܗܘܸ ܕܝܢ ܕܠܵܘ ܒܗܢܐ ܢܝܼܫܐ : ܐܸܠܐ ܟܕ ܒܚ̈ܝܘܗܝ ܩܲܕܡ ܙܲܕܩ ܠܦܘܼܬܼ ܡܟܼܵܢܘܼܬܹܗ : ܐܝܛܐ ܠܗ̇ܘ ܡܐ ܕܫ̇ܪܟ ܠܗ : ܘܝ̇ܬܪ ܡ̣ܢ ܤܘܼܢܩܢ ܝܵܪ̈ܘܿܬܘܗܝ ܡܦܲܩܸܕ ܕܢܸܬܦܲܠܓܼ ܠܤܢܝ̈ܩܐ : ܟܕ ܡܲܤܒܿܪ ܠܡܹܤܬܲܝܠܘܼ ܒܲܨ̈ܠܘܬܼܗܘܢ ܘܒܼܬܟܼ̈ܫܦܬܝܗܘܢ ܕܚܠܦܘܗܝ ܠܘܵܬ ܫܘܼܘܙܵܒܼܐ ܘܦܘܼܪܩܢܐ ܀ ܀ ܀ ܝܕ ܀ ܀ ܀ pb. f.137r ܕܚ̈ܝܘܗܝ . ܠܗܵܢܐ ܠܘ ܠܐ ܡܵܘܬܼܪ̈ܢ ܙܸܕܩ̈ܬܐ . ܡܠܝܤܛܐ ܟܕ ܠܐ ܢܸܗܘܐ ܕܲܫܢܝܼܓܼ ܒܪܸܚܡܬܼ ܢܸܟܼܤ̈ܐ ܐܝܟ ܗ̇ܘ ܩܲܕܡܵܝܐ . ܒܗ̇ܝ ܕܐܠܗܐ ܫܘܒܚܐ ܠܛܝܒܿܘܼܬܹܗ ܠܬܪ̈ܥܝܬܐ ܕܐ̇ܢ ܆ ܘܒܬܹܐܪ̈ܬܼܐ ܚ̇ܐܪ ܀ ܦܤܘܿܩܐ ܕܬܫܥܐ ܀ ܡܛܠ ܗܿܝ ܕܡܵܢܐ ܗ̣ܝ ܥܕܬܿܐ ܕܒܘܼܟܼܪ̈ܐ ܕܬܟܝܼܒܝܼܢ ܒܲܫܡܝܐ : ܘܡܵܢܵܐ ܬܘܼܒ ܥܘܼ̈ܒܐ ܕܐܒܪܗܡ ܘܕܐܝܤܚܩ ܘܲܕܥܩܘ̄ : ܒܘܼܟܪ̈ܐ ܡ̇ܢ ܡܠܐܟ̈ܐ ܕܩܲܕܝܼܡܝܼܢ ܘܲܒܼܟܼܝܼܪܝܼܢ ܒܲܒܼܪܝܼܬܼܗܘܢ ܡ̣ܢ ܩܕܡ ܒܪܝܼܬܢ . ܘܥܕܬܗܘܢ ܟܢܘܼܫܝܼ ܗܘܿܢ . ܘܥܘܼ̈ܒܐ ܗ̇ܢܘܢ ܕܠܗܘܿܢ ܡܤܲܟܹܝܢܢ ܠܡܸܬܼܡܲܢܥܘܼ : ܐܘ̈ܢܐ ܐܢܘܢ ܓܹܝܪ ܐܠܗ̈ܝܐ ܘܛܘܼܒܼ̈ܬܼܢܐ ܕܡܩܲܒܿܠܝܼܢ ܠܟܠܗܘܢ ܕܵܡ̈ܚ ܠܐܠܗܐ . ܘܲܕܝܲܬܝܼܪ ܢܲܗܝܼܪܐܝܼܬ ܐܹܡ̣ܿܪ . ܕܘܼܝܪ̈ܐ ܐܢܘܿܢ ܪ̈ܘܼܚܢܝܐ ܕܥܡ ܪ̈ܘܼܚܬܐ ܕܪ̈ܫܝ ܐܒܗ̈ܬܐ ܗܢ̇ܘܢ ܇ ܘܟܠܗܘܢ ܩܕܝܼ̈ܫܐ ܘ̄ܕܫܪܟܐ . ܀ ܀ ܀ ܝܗ ܀ ܀ ܀ pb. f.137v ܦܤܘܩܐ ܕܥܤܪܐ ܀ ܡܛܠ ܗ̇ܝ ܕܒܐܝܢܐ ܙܢܐ ܝܵܬܪܝܼܢܢ ܡ̣ܢ ܫܟܝܼ̈ܢܬܐ ܘܩܒܪ̈ܐ ܕܩܕܝ̈ܫܐ ܘܡܢܗܘܢ ܡܸܬܒܲܪܟܼܝܼܢܢ . ܐܡ̇ܪܝܼܢܢ . ܕܢܲܦܫܐ ܡܠܝܼܠܬܐ ܟܕ ܡܢܗ ܕܦܓܼܪܐ ܡܲܓܼܗܝܐ : ܠܦܘܼܬܼ ܚܲܝܠܐ ܕܕܘܼܪܫܐ ܕܲܩܢܬ̤ ܥܲܡܗ ܕܦܓܼܪܐ . ܢܲܬܿܝܼܪ ܢܲܗܝܼܪܐܝܼܬܼ ܡܸܬܓܡܪܐ ܒܬܐܘܿܪ̈ܝܗܝ ܐܠܗ̈ܝܬܐ . ܒܗ̇ܝ ܕܗ̇ܘ ܕܐܝܟ ܥܢܢܐ ܡܲܥ̱ܡܗܵܢܝܼܬܐ ܡ̇ܥܡܸܛ ܗܘ̣ܐ ܆ ܡ̣ܢ ܟܕܘܼ ܐܲܬܿܬܿܪܝܼܡ . ܕܡܛܠ ܕܐܲܤܵܝ̇ܗ̇ ܕܥܲܡ ܦܓܼܪܐ ܆ ܐܲܤܵܪܐ ܗ̇ܘ̣ ܕܪܚܡܬܐ ܐܲܝܕܿܐ ܕܡ̣ܢ ܟܠ ܫܸܢ̈ܓܢ ܚܲܤܝܼܢܐ . ܒܐܡܝܼܢܘܼ ܚܵܘܪܐ ܡܕܡ ܗ̇ܘܐ ܠܗ̇ ܠܘܬ ܦܓܪܐ ܗ̇ܘ ܕܤܵܡܬܹܗ ܆ ܟܲܪ ܕܤܵܡܬܹܗ . ܒܲܕܓܼܘܿܢ ܟܕ ܠܘܬܗ ܕܩܒܪܐ ܢܘܤܐ ܕܦܓܪܐ ܗ̇ܘ ܨܵܝܒܿܝܼܢܢ : ܦܓܼܥܐ ܡܕܡ ܗ̇ܘܐ ܠܢܲܦܫܢ : ܥܲܡ ܢܲܦܫܐ ܗ̇ܝ ܓܡܝܼܪܬܐ : ܘܒܤܘܿܓܼܐܬܼ ܙ̈ܠܓܹܐ ܐܠܗ̈ܝܐ ܕܩܢܬ̤ ܢܲܦܫܐ ܗܿܝ ܡ̣ܢ pb. f.138r ܫܒܼܒܼܵܘܬܼ ܐܠܗܘܬܐ ܘܡ̈ܠܐܟܐ ܆ ܢܲܦܫܢ ܡܸܬܿܬܿܨܝܼܪܐ ܕܡܘܼܬܼ ܡܲܚܙܝܼܬܐ . ܘܗܵܟܼܢܐ ܢ̇ܛܚܝܼܢ ܥܠܝܢ ܫܘܼ̈ܟܢܐ : ܘܡܸܫܬ̈ܟܿܢܢ ܠܢ ܒܘܼܪ̈ܟܬܐ : ܒܡܸܨܥܝܘܬܹܗ ܕܩܲܒܼܪܐ ܩܕܝܼܫܐ ܆ ܕܩܲܕܝܫܐ ܗ̇ܘ . ܘܡ̣ܢ ܗܵܕܐ ܡܸܬܝܲܕܥܐ ܆ ܕܢܘܼܗܪܐ ܕܚ̇ܙܝܢ ܐܢ̈ܫܝܼܢ ܐܝܠܝܢ ܕܫ̇ܘܝܢ ܇ ܕܢܚ̇ܬ ܥܠ ܓܪ̈ܡܐ ܕܩܲܕܝܼܫ̈ܐ ܇ ܙܸ̈ܠܓܹܐ ܐܢܘܢ ܕܢܛܚܝܼܢ ܡ̣ܢ ܢܲܦܫܐ ܗܿܝ ܩܲܕܝܼܫܬܐ ܥܠ ܦܓܼܪܐ ܩܕܝܼܫܐ . ܘܚܲܕܘܼܬܐ ܢܩ̇ܦܐ ܠܗ̇ ܡ̣ܢ ܕܘܼܕܒܵܪ ܦܓܼܪܐ ܩܲܕܝܼܫܐ : ܕܕܲܪܫܗܿ ܒܲܫܒ̈ܝܼܠܐ ܩܕܝܼܫ̈ܐ ܇ ܘܲܒܼܕܘܼܒܵܪܹ̈ܐ ܛܵܒ̈ܐ ܕܟܹܐܢܘܼܬܐ . ܕܗܵܦܟܿܐ ܦܵܪܥܵܐ ܠܗ ܛܲܝܒܿܘܼܬܐ ܇ ܕܒܡܸܨܥܝܘܬܼܗ ܟܹܝܬ ܘܕܲܟܝܘܼܬܗ ܆ ܐܫܬܘܝܬ̤ ܠܒܘܼ̈ܤܡܐ ܠܵܐ ܥܵܒܼܘܿܪ̈ܐ . ܦܤܘܿܩܐ ܕܚܕܥܤܪ ܀ ܡܛܠ ܗ̇ܝ ܕܠܡ̇ܢܐ ܟܕ ܨ̈ܠܘܬܢ ܒܐܒܘܢ ܕܒܲܫܡ̄ : ܡܫܪ̈ܝܢ ܘܡܚܲܬܡ̈ܢ . ܠܐ ܕܝܢ ܗܟܢ ܒܥܘܼܦܝܵܐ pb. f.138v ܕܥܢܝܼ̈ܕܐ ܀ ܘܡܛܠܡܵܢܐ ܪܘܿܫܡܐ ܐܚܪܝܐ ܘܗ̇ܘ ܕܪܵܡܹܝܢܲܢ ܒܹܗ ܥܦܪܐ ܥܠ ܥܢܝܼ̈ܕܐ ܡ̣ܢ ܪ̈ܓܠܘܗܝ ܕܡܝܼܬܼܐ ܡܫܲܪܹܝܢܢ ܒܪܘܿܫܡܵܐ ܐܡ̇ܪܝܼܢܢ ܗܿܝ ܕܠܐ ܡܬܐ̱ܡܪܐ ܐܒܘܢ ܕܒܲܫܡܝܐ ܐܝܼܬܹܝܗ̇ ܆ ܕܨܠܘܬܐ ܕܥܠ ܗ̇ܘ ܕܲܫܟܸܒ : ܠܐ ܡܕܡ ܡܤܲܟܿܠܐ ܕܢܸܩܢܐ ܗ̇ܘ ܕܥܠܘܗܝ ܗܝܸ ܨܠܘܿܬܐ ܆ ܡ̣ܢ ܗܠܝܢ ܕܲܬܼܢܢ : ܘܗܝܸ ܨܠܘܿܬܐ ܕܐܒܘܢ ܕܒܲܫܡܲܝܐ ܤܘܼܟܿܠܗ̇ ܝܲܬܿܝܼܪܐ ܐܝܟ ܡܚܵܘܹܐ : ܕܡܛܠ ܗܠܝܢ ܕܬܢܢ ܡܸܬܼܒܲܥܝܐ . ܐܝܟ ܗ̇ܝ ܕܗܲܒܠܢ ܠܚܡܐ ܕܤܘܼܢܩܵܢܢ ܇ ܘܦܲܨܵܐ ܠܢ ܡ̣ܢ ܒܝܼܫܐ ܘܐܚܪ̈ܢܝܬܼܐ . ܘܗ̇ܘ ܕܫܟܸܒܼ ܆ ܘܠܐ ܥܠ ܚܕܐ ܡ̣ܢ ܗܠܝܼܢ ܤܢܝܼܩ . ܐܠܐ ܕܢܸܫܬܿܘܐ ܠܒܼܘܼܤܡܐ ܗ̇ܘ ܛܘܼܒܼܬܼܢܐ ܘܕܢܸܬܼܩܲܒܿܠ ܒܲܤܡܵܕܐ ܥܲܡ ܟ̈ܐܢܐ ܒܡܲܠܟܿܘܼܬܐ . ܐܦ ܕܝܢ ܘܐܝܟ ܗ̇ܢܘ ܕܗܢ̇ܘܢ ܕܡܨܠܝܢ ܡ̣ܢ ܦܘܼܡܗ ܕܥܲܢܝܼܕܵܐ pb. f.139r ܫ̇ܐܠܝܢ ܠܗ ܪ̈ܚܡܐ ܘܲܚܢܢܐ . ܘܕܬܸܗܘܐ ܠܗ ܓܲܠܝܘܬܼ ܐܦ̈ܐ ܩܕܡ ܡܪܗ ܆ ܒܥܠܡܵܐ ܕܠܗ ܐܙ̇ܠ : ܘܠܘ ܕܡܕܡ ܐܚܪܝܢ ܢܗܘܐ ܠܗ ܀ ܐܝܟ ܗܿܝ ܕܡܪܝܐ ܐܠܗܐ ܕܦܘܼܪܩܢܝ ܀ ܘܠܐ ܬܸܛܥܹܝܗܿ ܠܢܦܫܝ ܀ ܘܡܸܟܹܿܝܠ ܡܲܢ̣ܘ ܤܒܪܝ ܀ ܘܐܝܟ ܥܘ̈ܢܝܬܐ ܟܠܗܹܝܢ ܕܠܗ ܠܢܝܼܫܐ ܢܩ̈ܦܢ ܘܚܵܢ̈ܝܵܢ . ܡܛܠ ܗܕܐ ܠܐ ܡܫܲܪܝܢ ܨܠܘܿܬܐ ܕܥܘܼܦܵܝܐ ܒܐܒܘܢ ܕܒܲܫܡܝܐ ܀ ܪܘܿܫܡܐ ܕܝܢ ܗ̇ܘ ܕܥܦܪܐ . ܘܗ̇ܘ ܐܚܪܝܐ ܕܚܘܼܬܿܡܵܐ : ܕܡ̣ܢ ܪ̈ܓܠܐ ܕܗ̇ܘ ܕܲܫܟܸܒ ܡܫܲܪܐ ܘܠܘ ܡ̣ܢ ܪܫܹܗ ܆ ܐܡ̇ܪܝܼܢܢ ܕܥܲܢܝܼܕܵܐ ܐܲܝܟܿܢ ܕܗܘܸ ܟܕ ܥ̇ܢܕ ܐܦܘ̈ܗܝ ܠܡܲܕܢܚܵܐ ܡܲܗܦܟܝܼܢܢ . ܗܟܢ ܘܟܕ ܒܩܲܒܼܪܐ ܡܼܬܿܬܿܤܝܼܡ . ܟܹܐܡܲܬܼ ܕܡ̣ܢ ܡܲܕܢܚܐ ܡܤܲܟܲܝܢܢ ܠܓܸܠܝܵܢܐ ܦܪܘܿܩܝܐ ܡܢܚܡܢܐ ܕܦܓܪ̈ܝܢ ܘܲܡܫܵܘܙܒܢܐ ܕܢܲܦܫ̈ܬܢ . ܘܒܼܗ̇ܝ ܕܟܠܗܘܢ ܪ̈ܘܿܫܡܐ ܡ̣ܢ ܡܕܢܚܐ pb. f.139v ܕܝܢ ܡܫܲܪܝܢܢ ܒܗܘܢ ܘܠܡܥܪܒܐ ܐܬܝ̇ܢܢ .. ܠܐ ܡܫܲܚܠܦܝܼܢܢ ܠܗ ܠܪܘܿܫܡܐ ܗܢܐ ܕܡ̣ܢ ܡܕܢܚܐ ܠܡܲܥܪܒܐ ܘܡ̣ܢ ܓܪܒܿܝܐ ܠܬܲܝܡܢܐ . ܒܗܿܝ ܕܟܗܢܐ ܠܓܼܡܪ ܠܐ ܐܸܫܬܚܠܦ ܤܝܵܡܗ ܐܠܐ ܥܢܝܼܕܐ ܒܪ ܒܸܤܬܪܐܝܼܬܼ ܐܸܬܿܬܿܤܝܼܡ ܀ ܀ ܀ ܗܠܝܢ ܐܸܬܟܲܢܫ ܠܦܘܼܬܼ ܥܘܕܪܢܗ ܕܐܠܗܐ . ܕܨ̇ܒܐ ܒܗܝܢ ܢܩܲܒܸܿܠ ܐܢܝܢ ܇ ܒܬܪ ܒܘܼܚܢܐ ܬܩܢܐ . ܕܠܐ ܨܒܿܐ ܒܗܹܝܢ ܇ ܢܕܘܼܢ ܗܿܝ ܕܟܹܐܢ̈ܐ ܘܢܬܪܥܐ ܗܿܝ ܕܓܡܝܼܪ̈ܐ . ܫܠܸܡ ܘܐܵܦ ܗܠܝܢ ܘܲܠܡܵܪܢ ܫܘܼܒܚܐ ܐܵܡܹܝܢ . ܩܦܠܐܘܿܢ ܕܫܬܐ ܀ ܡܛܠ ܐܲܝܕܿܐ ܕܡܸܫܬܲܡܠܝܐ ܥܠ ܗܢ̇ܘܢ ܕܒܲܡܫܝܼܚܐ ܫ̇ܟܼܒܝܼܢ : ܘܒܹܗ ܐܝܼܬܼ ܦܤܘ̈ܩܐ ܝܐ ܀ ܦܤܘܿܩܐ ܩܕܡܝܐ ܆ ܡܛܠ ܗܿܝ ܕܡܫܲܚܠܲܦ ܗܘܸ [...] ܙܢܐ ܕܫܘܼܢܵܝܐ ܕܡܗܝ̈ܡܢܐ ܡ̣ܢ ܐܝܠܝܢ ܕܠܐ ܡܗܲܝܡܢܝܼܢ ܐܡ̇ܪܝܢܢ . ܡܗܝܡ̈ܢܐ ܡ̇ܢ ܗ̇ܢܘܢ ܕܡܬܐܪ̈ܙܢܐ ܗܘܸܘ ܕܡܘܼܠ̈ܟܢܐ ܐܠܗ̈ܝܐ ܒܲܙܒܼܢ ܚ̈ܝܗܘܿܢ ܟܕ ܫ̇ܟܒܿܝܼܢ : ܥܲܡ ܤܲܒܼܪܐ ܚܠܝܼܡܐ ܆ ܚܘܝܼܚܵܐܝܼܬܼ ܡܸܬܪܓܼܪܓܼܝܼܢ ܠܡܸܦܛܪ ܡ̣ܢ ܚ̈ܝܐ ܗܠܝܢ ܬܗܝܼܫ̈ܐ : ܘܠܡܸܩܢܐ ܙܢ̈ܝܐ ܛܘܼܒܼ̈ܬܼܢܐ ܇ ܕܠܗܘܢ ܐܸܬ̱ܡܠܸܟܼܘ . ܝܲܬܝܼܪܐܝܼܬ pb. f.129r ܟܕ ܠܐ ܡܟܲܬܡ̈ܐ ܢܸܗܘܘܿܢ ܐܝܼܬܲܝܗܘܿܢ ܒܲܪ̈ܓܼܝܼܓܬܐ ܦܓܼܪ̈ܢܝܬܐ : ܟܹܐܡܲܬܼ ܕܒܼܬܹܐܘܿܪܝܐ ܘܲܒܼܤܵܥܘܪܘܼܬܐ ܢܸܗܘܘܿܢ ܓܡܝܼܪ̈ܐ ܘܲܡܝܲܬܪ݁ܐ ܆ ܐܵܘܟܹܝܬܼ ܡܗܝܼܪ̈ܐ ܘܲܙܗܝܼܪ̈ܐ . ܠܐ ܡܗܝ̈ܡܢܐ ܕܝܢ ܒܕܡܚܝܼܠ ܒܗܘܿܢ ܤܒܪܐ ܕܐܝܟ ܗܵܢܐ : ܘܠܐ ܟܠ ܟܠܗ ܩܢܹܝܢ ܠܗ ܆ ܒܥܩܬܐ ܠܐ ܡܸܬܼܒܲܝܢܢܝܼܬܼܵܐ ܇ ܘܠܸܙܬܼܐ ܠܐ ܡܸܬܼܝܒܐ ܢܝܼܬܐ ܗܿܘܝܢ : ܝܲܬܿܝܼܪܐܝܬܼ ܟܕ ܠܪ̈ܓܝܼܓܬܐ ܕܚ̈ܫܝ ܒܸܤܪܐ ܆ ܢܸܗܘܘܿܢ ܫܒܹܝܢ . ܘܗܢܐ ܐܝܟ ܗܿܢܘܢ ܕܠܗ̇ܘ ܡܐ ܕܩܢܹܝܢ ܡܵܘܒܿܕܝܼܢ : ܘܡܸܕܡ ܐܚܪܝܢ ܠܐ ܡܩܲܕܹܝܢ . ܚܫ ܒܝܫ ܚܵܐܫܝܼܢ . ܦܤܘܿܩܐ ܕܬܪܝܢ ܀ ܡܛܠ ܗ̇ܝ ܕܠܡ̇ܢܐ ܒܙܒܼܢܐ ܕܫ̈ܠܝܚܐ ܒܥܕܬ̈ܐ ܡܬܠܘܝܢ ܗܘ̣ܘ ܡܗܝ̈ܡܢܐ . ܝܵܘܡܢܐ ܕܝܢ ܟܠ ܟܲܕ ܕܡܸܬܿܛܲܝܒ . ܐܡ̇ܪܝܢܢ . ܒܫܘܼܪܝܗܿ ܡ̇ܢ ܓܹܝܪ ܕܤܒܪܬܼܐ : ܒܩܸܨܬܼ ܙܥܘܿܪܘܼܬܼ ܡܸܢܝܵܢܵܐ ܕܡܗܝ̈ܡܢܐ ܘܐܡܝܼܢܘܼܬܼ pb. f.129v ܟܢܘܼܫܝܼܗܘܿܢ ܕܒܚܕܐ ܕܘܼܟܵܐ : ܒܥܹ̈ܕܬܼܐ ܡܸܬܼܠܘܹܝܢ ܗܘ̣ܘ ܡܗܝ̈ܡܢܐ ܆ ܐܝܟ ܕܐܡ̣ܪ ܩܕܝܼܫܵܐ ܕܝܵܢܹܘܤܝܼܘܿܣ . ܝܬܝܪܐܝܼܬ ܕܝܢ ܒܥܸܠܬܼ ܥܘܼܫܢ̱ܗܘܢ ܕܚܢ̈ܦܐ ܕܒܼܙܒܼܢܐ ܗ̇ܘ ܇ ܘܤܘܿܓܼܐܬ ܡܗܠܵܢܘܼܬܗܘܿܢ ܕܒܐܪ̈ܙܝ ܟܪ̈ܤܛܝܢܐ . ܒܤܸܬܪܐ ܨܒ̇ܝܢ ܗܘ̣ܘ ܫܠܝܼܚ̈ܐ ܘܬܲܠܡܝܼ̈ܕܝܗܘܿܢ ܠܲܡܫܲܡܠܝܘܼܬܼܗܘܿܢ . ܡܛܠ ܗܕܐ ܡܲܦܩܝܢ ܗܘ̣ܘ ܠܡܸܬܼ̈ܦܲܢܝܵܢܐ ܠܒܼܪ ܆ ܒܥܸܕܢܐ ܕܬܸܫܡ̈ܫܬܐ ܐܪ̈ܙܢܝܬܐ . ܝܵܘܡܢܐ ܕܝܢ ܡܼܛܠ ܕܒܲܤܦܐ ܐܸܬ̱ܡܠܝܼ ܥܠܡܐ ܡ̣ܢ ܡܗܝ̈ܡܢܐ ܇ ܘܚ̈ܢܦܐ ܡ̇ܢ ܘܐܦܢ ܒܨܝܼܪܝܼܢ : ܐܠܐ ܐܦ ܐܸܬܼܥܲܝܕܘ ܘܐܸܫܬܝܢܘ ܠܘܬܼ ܫܸܡܥܵܐ ܘܲܚܙܵܬܼܐ ܕܐܪ̈ܙܝܢ ܇ ܠܐ ܡܸܬܼܐܠܨܝܼܢܢ ܠܲܡܠܵܘܵܝܘܼ ܐܪܙܢܐܝܼܬܼ ܒܥ̈ܕܬܢ ܥܢܝܼ̈ܕܝܢ . ܐܠܐ ܒܲܠܚܘܿܕ ܠܟܼܵܗܢܐ ܠܲܩܕܡ ܡܲܕܒܚܵܐ ܡܲܥܠܝܼܢܢ ܇ ܘܲܩܕܡ ܓܘܕܐ ܩܕܝܼܫܬܐ ܇ ܒܢ̈ܝ ܬܵܘܕܝܼܬܹܗ ܪܵܡ̇ܝܢܢ . ܒܗ̇ܝ ܕܡܒܲܕܩܝܼܢܢ pb. f.130r ܒܗܕܐ ܆ ܕܒܗܵܠܹܝܢ ܗܘ̣ ܐܘܢ̈ܐ ܡܸܫܬܿܟܼܚ ܟܠܢܵܫ ܒܡܵܘܠܕܐ ܚܲܕܬܼܐ ܕܡ̣ܢ ܩܝܵܡܬܵܐ ܆ ܐܢܗܘܸ ܕܐܦ ܬܢܢ ܒܥܠܡ ܗܢܐ ܚ̣ܝܵܐ ܩܕܝܼܫܐܝܼܬ ܘܛܘܒܼܬܼܢܐܝܼܬܼ ܗܿܘ ܕܲܫܟܸܒܼ . ܗܟܢܐ ܐܦ ܒܥܠܡܐ ܕܥܬܝܼܕ ܆ ܒܐܘ̈ܢܐ ܩܕܝܼܫ̈ܐ ܘܛܘܼܒܼ̈ܬܢܐ ܡܸܫܬܼܿܟܚ . ܬܘܼܒ ܐܝܟ ܕܲܠܫܘܼܘܕܵܥ ܟܘܼܬܵܪ ܬܫܡܫܬܗܘܢ ܕܡ̣ܢ ܒܬܼܪܡܵܘܬܿܗܘܢ ܕܐܝܠܝܢ ܕܕܐܝܟ ܗܠܝܢ ܐܢܘܢ . ܐܟܼܡܐ ܕܐܡ̇ܪ ܪܒܐ ܕܝܵܢܹܘܤܝܼܘܿܣ . ܕܐܢܗܘܸ ܠܡ ܕܡ̣ܢ ܛܘܼܦܤܐ ܕܟܗܢܘܼܬܼܐ ܐܝܬܘܗܝ ܗܘ̣ܐ ܗܿܘ ܕܲܫܟܸܒܼ ܇ ܪܵܡܹܐ ܠܗ ܩܕܡ ܡܕܒܚܐ ܐܠܗܝܐ ܇ ܘܲܡܫܲܪܐ ܡܗܢܐ ܐܵܘ ܪܫ ܡܗ̈ܢܐ : ܒܲܨܠܘܿܬܐ ܕܥܠܘܗܝ ܠܘܬ ܐܠܗܐ : ܘܒܬܘܕܝܬܐ ܕܥܠ ܐܦܘ̈ܗܝ . ܐܢܕܝܢ ܘܡ̣ܢ ܬܸܓܡܵܐ ܕܒ̈ܢܝ ܩܝܵܡܐ ܐܝܼܬܼܘܗܝ : ܠܘܼܥܕܐ ܕܐܝܼܪܛܝܼܢ ܩܕܝܼܫܬܐ ܘܪ̈ܡܐ ܠܗ ܠܘܬܼ ܡܲܥܠܢܐ ܩܕܝܼܫܐ ܕܒܹܝܬܼ ܟܗ̈ܢܐ . ܘܗܵܟܼܢܐ pb. f.130v ܡܫܲܡܠܐ ܬܘܼܒܼ ܗܘܸ ܟܗܢܐ ܐܵܘ ܪܫ ܟܗ̈ܢܐ ܨܠܘܿܬܼܐ ܥܲܡ ܬܘܕܝܬܐ ܠܘܬ ܐܠܗܐ ܥܠܘܗܝ ܕܥܲܢܝܼܕܐ . ܦܤܘܼܩܐ ܕܬܠܬܐ ܀ ܡܛܠ ܬܸܫܒ̈ܚܬܐ ܘܩܪ̈ܝܢܐ ܕܥܠ ܥܢܝܼ̈ܕܐ . ܐܡ̇ܝܪܝܼܢ ܚ̄ܢܢ ܓܹܝܪ ܕܨܠ̈ܘܬܐ ܟܗ̈ܢܝܬܐ ܕܥܠ ܗܿܘ ܕܲܫܟܼܒܼ ܆ ܬܘܕܝܬܼܐ ܐܢܝܢ ܕܠܘܬ ܐܠܗܐ ܇ ܥܠ ܐܦܝ̈ ܙܕܝܼܩܘܼܬܼܐ ܩܕܝܼܫܬܐ ܕܩܢܲܝܢܢ ܇ ܘܬܫܒܘܿܚܬܿܐ ܕܠܘܬܼ ܐܠܗܘܬܐ ܤܓܝܼܕܬܐ . ܐܝܟ ܡ̇ܢ ܕܒܲܛܠܸܬܼ ܐܘܼܚܕܢܐ ܡܪܘܿܕܐ ܘܪܫܝܼܠܐ ܕܥܠ ܟܠ . ܘܐܲܥܕܝܸܬ ܠܢ ܠܘܬܼ ܕܝ̈̇ܢܐ ܟ̈ܐܢܐ ܘܲܬܪ̈ܝܼܨܐ .. ܬܸܫܒ̈ܚܬܼܐ ܕܝܢ ܘܩܸܪ̈ܝܢܐ ܘܙܘܼܡܪ̈ܐ ܕܡܸܬܼܩܪܹܝܢ ܘܡܸܬܐܡܪܝܼܢ ܥܠ ܗܿܘ ܕܫܟܸܒܼ ܆ ܐܦ ܗ̇ܢܘܢ ܡܒܲܕܩ̈ܢܹܐ ܐܝܼܬܼܝܗܘܢ ܕܐܘ̈ܢܐ ܛܘܼܒ̈ܬܼܢܐ : ܕܥܬܝܼܕܝܼܢ ܕܒܗܘܢ ܫܪܝܢ ܘܡܸܬܿܬܿܢܝܼܚܝܼܢ ܠܥܠܡ ܥܵܠܡܝܼܢ ܇ ܐܝܠܝܢ ܕܩܢ̣ܘ ܫܘܼܠܡܵܐ ܐܠܗܝܐ ܇ pb. f.131r ܕܒܗܘܿܢ ܡܸܬܼܩܲܒܿܠ ܩܲܕܝܼܫܵܐܝܼܬܼ ܗܿܘ ܕܲܥܢ̣ܕ . ܘܐܦ ܡܪ̈ܬܝܢܘܬܼܐ ܐܢܝܢ ܠܗܠܝܢ ܕܲܥܕܟܹܿܝܠ ܚܲܝܼܢ ܕܢܸܫܦܪܘܢ ܒܕܘܼܒܪ̈ܝܗܘܢ ܇ ܠܕܐܝܟ ܗܢܐ ܫܘܼܠܡܵܐ ܢܸܫܬܿܘܘܿܢ ܀ ܘܐܦ ܗܿܝ ܕܡܲܟܼܪܸܙ ܡܫܡܫܢܐ ܢܨܠܐ ܫܠܡܐ ܒܥܸܕܢܐ ܗܢܐ ܚܢܝܼܓܼܐ . ܘܥ̇ܗܕ ܐܝܠܝܢ ܕܩܕܝܫܐܝܼܬܼ ܫܟܸܒܼܘ . ܘܫ̇ܐܠ ܕܢܸܫܬܿܘܹܐ ܗ̇ܘ ܐܝܢܐ ܕܲܫܟܸܒܼ ܗܫܐ ܇ ܠܚܘܼܠܛܢܐ ܩܕܝܼܫܐ ܕܥܲܡܗܘܢ . ܘܐܦ ܠܟܠܗ ܥܲܡܵܐ ܡܲܦܸܣ ܕܢܸܫܐܠܘܢ ܫܘܼܠܡܵܐ ܛܘܼܒܬܼܢܐ ܕܒܲܡܫܝܚܐ ܕܐܝܟ ܗܢܐ ܤܘܼܟܿܠܐ ܩܢܝܐ . ܦܤܘܩܐ ܕܐܪܒܥܐ ܀ ܡܛܠ ܗܿܝ ܕܙܵܕܩܝܵܐ ܗܘ̣ ܩܘܡܐ ܕܒܢ̈ܝ ܩܝܵܡܐ ܘܥܵܠܡ̈ܝܐ ܒܬܫܡܫܬܐ ܕܥܠ ܥܢܝ̈ܕܐ ܘܫܘܼܡܠܝܐ ܘܐܦ ܩܕܡ̈ܝܐ ܠܐ ܐܲܦܸܤܘ . ܝܵܠܦܝܼܢ ܓܹܝܪ ܗܠܝܢ ܓܠܝܐܝܼܬܼ ܘܚܙ̇ܝܢ ܫܥܬܹܗ ܕܡܵܘܬܐ ܕܠܐ ܝܼܕܝܼܥܵܐ ܠܐ ܢܵܫ : ܘܦܘܼܪ̈ܥܢܐ ܕܲܢܛܝܼܪܝܼܢ pb. f.131v ܠܩܲܕܝܼܫ̈ܐ : ܗܢ̇ܘܢ ܕܡܸܫܬܿܒܿܚܝܼܢ ܐܠܗܵܐܝܼܬܼ ܡ̣ܢ ܤܸܦܪ̈ܐ ܫܪܝܼܪܐ . ܘܫܡ̇ܥܝܼܢ ܬܘܒ ܐܦ ܥܠ ܫܸܢ̈ܕܐ ܕܠܥܠܡ ܕܥܬܝܼܕܝܼܢ ܠܡܸܗܘܐ ܠܐܝܠܝܢ ܕܗܟܼܢܐ ܢܦ̣ܠܘ ܡ̣ܢ ܩܲܕܝܼܫܘܼܬܼܐ . ܗ̇ܘܐ ܠܗܘܿܢ ܕܝܢ ܟܒܼܪ ܐܦ ܗܸܢܝܵܢܐ ܕܠܐ ܒܲܙܥܘܪ : ܡ̣ܢ ܗ̇ܝ ܕܚܙ̇ܝܢ ܠܗܿܘ ܕܲܫܟܸܒ . ܕܡܸܬܟܪܸܙ ܩܕܝܼܫܐܝܼܬ ܒܝܕ ܟܪܘܿܙܘܼܬܼܐ ܕܡܫܡ̈ܫܢܐ ܕܡܫܵܘܬܦܝܼܢ ܠܗ ܥܡ ܩܕܝܼܫ̈ܐ ܕܡ̣ܢ ܥܵܠܡ . ܘܡܛܠܗܕܐ ܐܦ ܗܢ̇ܘܢ ܟܒܼܪ ܢܸܬܒܲܝܐܘܢ ܕܢܸܬܕܲܡܘܿܢ ܒܗܠܝܢ : ܘܢܹܐܠܦܘܼܢ ܫܪܝܪܐܝܬ ܡ̣ܢ ܝܕܥܬܐ ܩܕܝܼܫܬܐ ܘܡ̣ܢ ܟܪܘܿܙܘܼܬܗܘܢ ܕܡܫܡ̈ܫܢܐ ܘܨ̈ܠܘܬܼܗܘܢ ܕܟܗ̈ܢܐ ܘܪ̈ܫܝ ܟܗ̈ܢܐ ܆ ܕܛܘܼܒܼܬܢܐ ܐܝܼܬܼܘܗܝ ܒܲܫܪܪܐ ܫܘܼܠܡܵܐ ܕܒܼܡܫܝܚܐ . ܬܘܼܒܼ ܘܡܸܫܬܪܪܝܢ ܡ̣ܢ ܡܸ̈ܠܐ ܐܠܗ̈ܝܬܐ ܥܠ ܩܝܵܡܬܐ ܕܓܼܘܐ ܆ ܘܥܠ ܒܘܤܵܡܵܐ ܕܥܬܼܝܼܕ ܠܟܐܢ̈ܐ ܐܝܠܝܢ ܕܦܠܚ̣ܘ ܩܲܕܝܼܫܐܝܼܬܼ . pb. f.132r ܦܤܘܿܩܐ ܕܚܲܡܫܵܐ ܀ ܡܛܠ ܫܠܵܡܐ ܕܡܸܬܝ̱ܗܸܒ ܠܗܿܘ ܕܫܟܸܒ . ܫܠܡܐ ܓܹܝܪ ܗܿܘ ܕܡܸܬ̱ܝܗܸܒ ܠܗ ܠܥܢܝܼܕܐ ܒܬܪ ܕܡܨܠܐ ܟܗܢܐ ܇ ܟܕ ܩܲܕܡܝܬܼ ܗܘܸ ܟܗܢܐ ܩܵܪܹܒܼ ܘܝܗܿܒ ܫܠܡܐ : ܘܗܝܕܝܢ ܒܬܼܪܹܗ ܟܠܗܘܢ ܐܝܠܝܢ ܕܲܡܠܵܘܹܝܢ ܒܩܵܘܡܐ ܗ̇ܘ ܘܒܬܸܫܡܫܬܿܐ ܡܫܵܘܕܥ ܆ ܐܝܟ ܗܿܘ ܕܛܘܼܒܼܐ ܝܵܗܒܿܝܢ ܠܗ̇ܘ ܡܢ̣ܘ ܕܐܬܼܐ ܠܘܬ ܫܘܼܠܡܐ ܕܥܲܡܠܐ ܡܝܬܪܐ ܕܲܐܝܟ ܗܢܐ . ܘܕܚܕܘܬܐ ܡܸܬ̱ܡܠܐ ܐܠܗܝܬܐ : ܗ̇ܘ ܕܐܵܓܼܘܿܢܐ ܫܲܦܝܼܪܐ ܐܸܬܼܟܲܬܫ ܒܗܝܡܢܘܼܬܐ ܘܫܲܢܝ : ܘܕܥܡ ܗܢ̈ܝܼܐܘܵܬܐ ܤܓܝܐ̈ܬܐ ܪܵܕܐ ܒܐܘܪܚܐ ܗܕܐ ܆ ܕܡܵܘܠܕܐ ܐܚܪܢܐ ܘܩܕܝܼܫܐ ܕܡ̣ܢ ܕܪܹܫ . ܘܐܝܟ ܗ̇ܘ ܕܚܲܝ ܘܲܡܠܲܒܸܿܒܼ ܠܗܘܿܢ ܘܗܢ̣ܘܢ ܠܗ . ܐܝܟܿܢܐ ܕܲܡܢܥܘܼܢ ܟܠܗܘܢ ܠܘܬ ܫܘܼܠܡܐ ܡܟܲܠܠܢܐ ܕܡܸܬܝܐܒܝܼܢ ܠܗ .. ܦܤܘܿܩܐ ܕܫܬܐ ܀ ܡܛܠ ܗ̇ܝ ܕܐܟܼܡܐ ܕܟܼܠܗܘܿܢ pb. f.132v ܐܝܠܝܢ ܕܫܟܒܿܝܼܢ ܒܲܡܫܝܼܚܵܐ ܠܐ ܫܘܹܝܢ ܒܕܪܓܐ ܕܥܲܡܠܐ ܗܟܼܢܐ ܐܦܠܐ ܨ̈ܠܘܬܐ ܘܩܘܪ̈ܒܢܐ ܕܒܼܫܘܼܡܠܝܗܘܿܢ ܫܘܹܝܢ ܐܡ̇ܪܝܼܢܢ ܆ ܕܡ̣ܛܠ ܕܒܢܝ̈ܢܫܐ : ܐܝܼܬܼ ܡܢܗܘܢ ܡ̇ܢ ܓܡܝܼܪ̈ܐ ܐܵܘ ܩܕܝ̈ܫܬܐ ܇ ܒܬܹܐܘܿܪܝܐ ܘܒܤܥܘܪܘܬܐ ܆ ܠܗܠܝܢ ܙܢܐ ܡܕܡ ܪܘܵܙܵܢܵܝܐ ܗ̇ܘܐ ܒܬܪ ܫܘܼܢܝܗܘܢ : ܒܩܘܼܪܒܼ ܩܘܪ̈ܒܢܐ ܘܨ̈ܠܘܬܐ ܕܲܥܠܝܗܘܢ ܘܚܠܦܝܼܗܘܿܢ ܠܐܠܗܐ ܡܸܬܩܲܪܒܼܝܼܢ . ܠܐ ܡ̇ܢ ܐܝܟ ܤܢ̈ܝܼܩܐ ܥܠ ܚܘܤ̈ܝܐ ܕܒܲܨܠ̈ܘܬܐ ܟܗ̈ܢܝܬܐ . ܗܢ̣ܘܢ ܓܹܝܪ ܠܗܘܢ ܚܲܤܝܸܘ ܒܕܡ̈ܥܐ ܕܬܼܝܵܒܘܼܬܐ ܟܕ ܥܕܟܝܠ ܒܚ̈ܝܐ ܬܥܝܼܫ̈ܐ ܩ̇ܝܡܝܢ ܗܘ̣ܘ . ܘܐܝܟܢܐ ܡܸܫܟܚܐ ܗܕܐ ܇ ܟܕ ܢܲܦܫܗ ܕܓܼܡܝܼܪ ܕܚܲܝܠܬܼܢܝܐ ܗ̣̄ܝ ܆ ܕܡ̣ܢ ܢܲܦܫܐ ܡܚܝܼܠܬܐ ܡܸܬܬܥܒܿܕܐ ܡܫܟܚܐ : ܐܠܐ ܐܟܼܡܐ ܕܐܡ̣ܪܢ ܠܥܸܠ . ܕܙܢܐ ܪܘܿܙܢܝܐ ܐܝܼܬܘܗܝ ܛܲܟܼܤܐ ܕܨܠܘܬܐ ܕܥܠܝܗܘܢ : pb. f.133r ܡܢܗܘܢ ܕܝܢ : ܟܕ ܒܗܲܝܡܢܘܬܐ ܡ̇ܢ ܐܵܘ ܟܹܝܬܼ ܒܬܹܐܘܿܪܝܐ ܚܠܝܼܡܝܼܢ : ܡ̣ܢ ܕܘܼܒܵܪ̈ܐ ܕܝܢ ܡܝܬܪ̈ܐ ܆ ܒܨܝܼܪ ܩܲܠܝܼܠ ܡܸܤܟܢܝܼܢ . ܒܩܸܨܬܼ ܡܚܝܠܘܼܬܐ ܕܟܝܵܢܐ ܐܢܫܝܐ : ܕܡܛܠܬܼܗ̇ ܘܠܐ ܐܢܵܫ ܡ̣ܢ ܒܢܝ̈ܢܫܵܐ ܕܥܠ ܐܪܥܐ : ܐܝܼܬܼ ܕܕܟܹܐ ܡ̣ܢ ܨܐܬܼܐ ܕܚܛܝܼܬܼܐ ܆ ܐܠܐ ܐܢ ܚܲܕ ܡܵܪܝܐ ܒܲܪܢܫܐ ܝܼܫܘܿܥ ܡܫܝܼܚܐ . ܠܗܘܢ ܕܝܢ ܠܗܠܝܢ ܨܠܘܿܬܐ ܡܥܲܕܪܐ . ܝܲܬܿܝܼܪܐܝܬܼ ܘܲܡܚܲܤܝܵܐ ܠܡܕܡ ܡ̣ܢ ܨܵܐܝܼ̈ܘܬܐ ܕܕܘܼܒܵܪ̈ܐ ܒܸܤܪ̈ܢܝܐ ܘܲܡܕܟܿܝܐ . ܒܙܢܐ ܕܝܲܬܿܝܼܪ ܦܝܼܠܤܘܿܦܵܝ ܘܩܲܛܝܼܢ . ܟܹܐܡܲܬ ܒܢܦܫܗ ܕܟܼܗܢܐ : ܟܕ ܬܪ̈ܬܝܗܝܢ ܨܘܼܪ̈ܬܼܐ ܕܗ̇ܘ ܕܡܢܗ ܒܥ̇ܐ : ܘܕܗ̇ܘ ܕܚܠܦܘܗܝ ܒܥ̇ܐ ܡܸܬܿܬܿܨܝܼܪ̈ܢ ܆ ܒܲܝܬܝܘܼܬܐ ܡܕܡ ܗܵܘܝܐ ܠܢܲܦܫܹܗ ܕܚܛܝܐ ܠܘܬܗ ܕܐܠܗܐ ܫܘܼܒܼܚܐ ܠܛܲܝܒܿܘܼܬܹܗ . ܘܗܲܟܼܢܐ ܦܵܪܹܗܤܝܼܤܬܼܢܐܝܼܬ ܡܸܬܼܗܲܕܝܵܐ pb. f.133v ܠܘܬ ܐܵܘܢܗܿ : ܘܠܪ̈ܓܝܼܓܬܐ ܕܠܗܝܢ ܫܲܒܼܝܐ ܗܘ̣ܬ ܛܵܥܝܐ : ܘܠܘܬܼ ܪܓܿܬܐ ܕܲܡܥܲܠܝܵܐ ܆ ܦܢܝܐ ܐܵܬܼܝܐ ܀ ܠܗ̇ܢܘܢ ܕܝܢ ܕܐܦ ܡ̣ܢ ܗܲܝܡܵܢܘܼܬܐ ܐܦ ܡ̣ܢ ܥܒ̈̇ܕܐ ܨܪܝܼܟܝܼܢ : ܐܦܠܐ ܐܢ ܟܠܗܘܢ ܢܒ̈ܝܐ ܘܫ̈ܠܝܚܐ ܘܙܕܝܼܩ̈ܐ ܚܠܦܝܗܘܢ ܫ̇ܐܠܝܼܢ ܘܲܡܨܲܠܹܝܢ . ܡܗܲܕܹܝܢ . ܘܠܐܝܟܢܐ ܢܸܤܥܘܿܢ ܠܲܡܨܠܝܘܼ : ܟܕ ܠܗ̇ܝ ܕܫ̇ܐܠܝܼܬܘܢ ܘܠܐ ܢܤܒܿܝܼܬܘܢ : ܡܛܠ ܕܒܝܼܫܵܐܝܼܬ ܫ̇ܐܠܝܼܬܘܢ ܆ ܫܡ̇ܥܝܼܢ ܘܚ̇ܙܝܢ ܬܘܒ ܠܫܵܐܘܿܠ ܕܠܐ ܡܕܡ ܐܲܗ̱ܢܝܵܬܹܗ ܨܠܘܿܬܼ ܫܡܘܐܝܠ ܆ ܐܦܠܐ ܠܥܸܒܼܪ̈ܝܐ ܨ̈ܠܘܬܼ ܢܒ̈ܝܐ . ܦܤܘܿܩܐ ܕܫܒܥܐ ܀ ܡܛܠ ܗ̇ܝ ܕܐܢܗܸܘ ܕܟܼܠܢܫ ܠܦܘܬ ܥܡܠܗ ܐܓܪܗ ܆ ܡ̇ܢܐ ܡܲܗܢܝܵܐ ܨܠܘܬܐ ܠܗ̇ܘ ܕܲܫܟܸܒܼ ܘܡܥܕܪܐ ܐܵܘ ܡܘܬܪ ܩܘܼܪܒܢܐ ܕܡܛܠܬܗ ܡܬܩܲܪܒܼ ܐܡ̇ܪܝܼܢܢ . ܘܐܦܢ ܫܲܪܝܼܪܐ ܗ̇ܝ ܕܠܐ ܐܢܫ ܡ̣ܢ ܗ̇ܢܘܢ ܕܙܵܪܥܝܼܢ ܚܸ̈ܛܐ ܙܝܼ̈ܙܢܐ ܚܵܨ̇ܕ ܇ ܐܦܠܐ pb. f.134r ܐܢܫ ܡ̣ܢ ܙܵܪ̈ܥܝ ܙܝܼܙ̈ܢܐ ܚ̈ܛܐ . ܐܠܐ ܨܠܘܿܬܐ ܟܡܵܐ ܘܐܢ ܒܨܝܼܪ ܆ ܠܤܒܪܗ ܕܗ̇ܘ ܕܲܫܟܸܒ ܡܚܲܝܠܐ : ܐܢ ܡ̣ܢ ܓܘܼܕܐ ܕܡܗܲܝܡ̈ܢܐ ܩܲܢ̈ܝܝ ܤܲܒܪܐ ܐܝܼܬܼܘܗܝ . ܐܝܟ ܗ̇ܘ ܕܒܼܝܲܡܵܐ ܡܸܬܼܡܲܚܫܠ : ܐܢ ܡ̣ܢ ܗܿܢܘܢ ܗܘ̣ ܕܡܨܝܢ ܠܡܸܤܚܵܐ ܇ ܡ̣ܢ ܗ̇ܝ ܕܲܢܙܝܼܥ ܐܝ̈ܕܝܐ ܐܦ ܪ̈ܓܠܐ ܠܐ ܫ̇ܠܐ . ܘܗܟܼܢܐ ܟܕ ܡܵܘܓܹܐ ܡܢܗ ܠܲܦܤܩ ܤܲܒܼܪܐ ܡܸܬܕܠܐ ܀ ܬܘܒ ܐܚܪܢܐܝܼܬܼ ܐܡ̇ܪܝܢܢ . ܢܦܫܐ ܕܦܸܪܫܬ̤ ܡ̣ܢ ܦܲܓܼܪܐ ܆ ܒܲܨܠ̈ܘܬܐ ܘܩܘܪ̈ܒܢܐ ܡܸܬܥܲܕܪܐ . ܒܗ̇ܝ ܕܟܼܡܐ ܕܢܲܦܫܐ ܒܚ̈ܝܠܝ ܦܓܼܪܐ ܡܲܥܒܿܕܐ ܆ ܒܢܦܫܐ ܬܘܼܒ ܕܡܚܝܼܠܐ ܡܸܢܗ̇ ܡܸܬܼܡܲܨܝܐ ܕܬܸܥܒܸܿܕ ܆ ܐܟܼܡܵܐ ܕܲܢܦܸܫ ܫܸܡܥܘܿܢ ܪܹܫ ܫܠܝܼܚ̈ܐ ܒܢܦܫ̈ܬܐ ܘܦܲܓܼܪ̈ܐ ܕܒܹܝܬܼ ܚܲܢܢܝܐ ܘܫܲܦܝܼܪܐ ܐܲܥܒܿܕܬܼ ܆ ܘܐܟܼܡܐ ܬܘܼܒܼ ܕܒܟܼܬܒܐ ܕܦܪܕܝܤܐ ܙܢܐ ܡܕܡ ܕܒܼܒܼܥܘܼܬܐ ܡ̣ܢ ܕܘܼܟ ܠܐܚܪܝܢ . ܗ̄ ܆ ܡ̣ܢ pb. f.134v ܬܫܢܝܼܩܐ ܠܒܘܼܤܵܡܵܐ ܐܸܫܬܿܢܝܸ ܢܲܦܫ̈ܬܼ ܐܢܫ̈ܝܼܢ ܡ̣ܢ ܚ̈ܛܝܐ ܀ ܘܒܼܕܓܼܘܿܢ ܟܕ ܢܲܦܫܐ ܕܗ̇ܘ ܕܡܨܠܐ : ܝܲܬܿܝܼܪ ܡ̣ܢ ܢܲܦܫܐ ܕܫܲܢܝܼܬ̤ ܡ̣ܢ ܦܲܓܪܐ ܬܸܗܘܐ ܚܲܝܠܬܼܢܝܐ ܆ ܗ̇ܝ ܡܚܝܼܠܬܐ ܡ̣ܢ ܚܝܠܬܢܝܼܬܐ ܡܬܬܥܒܿܕܐ ܘܢܲܗܪܐ . ܘܲܠܩܘܼܒܵܠܐ ܕܫܘܼܟܿܢ ܛܘܼܒܬܼܢܘܼܬܐ ܡ̣ܢ ܗܵܘܢܐ ܡܲܥܒܿܕܢܐ ܘܪܘܼܚܐ ܩܲܕܝܼܫܐ ܡܸܬܼܥܲܬܕܐ : ܘܡ̣ܢ ܫܘܼܒܚܵܐ ܠܫܘܼܒܚܵܐ ܒܝܕ ܡܵܪܝܐ ܪܘܼܚܐ ܡܸܫܬܚܠܦܐ . ܬܘܒ ܐܚܪܢܝܐܝܼܬܼ . ܕܙ̇ܕܩ ܠܢ ܓܹܝܪ ܕܲܢܒܲܚܹܢ ܡܛܠ ܗܕܐ ܗܟܼܬܢܐ . ܐܡ̇ܪܝܼܢܢ . ܕܡܫܝܼܚܐ ܗܿܘ ܕܒܼܚܵܐ ܓܵܘܢܝܐ ܕܚܠܦ ܟܠ : ܐܲܝܕܿܐ ܡܢܗܹܝܢ ܠܟܠܢܫ ܐܵܘܬܿܪ ܟܠ ܐܬܕܒܚ . ܠܩܕ̈ܡܝܐ ܘܲܠܡܸܨܥ̈ܝܐ ܘܠܐܚܪܢܐ ܆ ܐܵܘ ܕܲܠܡܵܐ ܡ̇ܢ ܠܗ̇ܢܘܢ ܡܸܨܥ̈ܝܐ ܐܵܘܬܿܪ . ܠܗ̇ܢܘܢ ܕܝܢ ܩܕܡ̈ܝܐ ܘܐܚܪ̈ܝܐ ܘܠܐ ܡܕܡ ܐܵܘܬܿܪ . ܐܢܕܝܢ ܠܟܠܢܫ ܒܗ̇ ܒܲܕܡܘܼܬܐ ܐܵܘܬܿܪ . pb. f.135r ܘܠܡ̈ܝܼܬܐ ܐܟܚܕ ܘܲܠܚ̈ܝܐ ܆ ܕܓܼܵܘܐ ܗܝ ܓܹܝܪ ܘܕܥܠܡܐ ܟܠܗ ܛܝܒܘܬܐ . ܝܼܕܝܼܥܐ ܐܵܪܐ ܘܓܲܠܝܐ ܇ ܕܠܘ ܕܠܐܝܘܼܬܪܢ ܘܕܠܐ ܚܲܫܚܘܼ ܐܝܬܼܘܗܝ ܕܒܚܵܐ ܕܐܡܪܗ ܕܐܠܗܐ ܚܲܝܐ : ܗ̇ܘ ܕܫ̇ܩܠ ܚܛܝܼܬܹܗ ܕܥܠܡܵܐ ܘܲܡܥܲܠܹܐ ܇ ܐܸܡܬܼܝ ܕܢܸܬܼܩܲܪܒܼ ܥܠ ܐܦܝ̈ ܐܲܝܠܹܝܢ ܕܥܢ̣ܕܘ ܘܕܚܲܝܼܝܼܢ . ܕܡܛܠ ܗܕܐ ܘܐܵܦ ܡܲܥܡܕܢܐ ܠܐ ܐܡ̣ܪ ܕܫܩ̣ܠ ܚܛܝܼܬܹܗ ܕܥܵܠܡܵܐ ܐܟܼܡ̇ܢ ܕܝ̇ܕܥ ܗܘ̣ܐ ܇ ܕܒܐܡܝܼܢܘܼ ܫܩ̇ܠ ܘܲܡܚܲܤܹܐ ܚܛܗ̈ܘܗܝ ܕܥܵܠܡܐ ܒܟܠܙܒܼܢ . ܐܢ ܓܹܝܪ ܕܒ̈ܚܐ ܠܐ ܡܠ̈ܝܼܠܐ ܕܲܒܼܢܵܡܘܿܤܐ : ܐܸܡܪܐ ܐܡ̇ܪ ܐܢܐ ܘܓܼܕܝܐ ܘܐܲܪܘܵܢܐ : ܘܫܘܿܦܢ̈ܝܼܢܐ ܐܟܚܕ ܘܒ̈ܢܝ ܝܘ̈ܢܐ : ܠܘ ܕܠܐ ܝܘܼܬܪܢܐ ܘܠܘ ܕܠܐ ܚܲܫܚܘܼ : ܡܸܬܼܩܲܪܒܸܝܢ ܗܘ̣ܘ ܒܢܡܘܿܤܐ ܚܠܦ ܚ̈ܛܝܐ . ܐܠܐ ܡܪܩܝܼܢ ܗܘ̣ܘ ܠܚ̈ܛܗܐ ܘܲܡܕܟܹܿܝܢ : ܘܐܦܢ ܠܘ ܟܠܢܐܝܼܬ . ܘܠܘ ܒܟܼܠܙܒܼܢ : ܛܘܼܦܤ̈ܐ pb. f.135v ܓܹܝܪ ܐܝܼܬܝܗܘܢ ܗܘ̣ܘ ܐܵܘ ܝܘܼܩ̈ܢܐ ܇ ܕܐܸܡܪܹܗ ܕܐܠܗܐ ܗ̇ܘ ܕܫ̇ܩܠ ܘܲܡܥܲܠܐ ܚܛܝܼܬܹܗ ܕܥܵܠܡܐ ܆ ܟܡܐ ܐܵܪܐ ܝܲܬܝܼܪܐܝܼܬܼ ܐܸܡܪܹܗ ܚܲܝܐ ܕܐܠܗܵܐ ܇ ܡܸܫܟܿܚ ܠܲܡܕܟܝܘܼ ܚ̈ܛܗܐ ܕܚ̈ܝܐ ܘܕܡ̈ܝܬܐ . ܘܐܸܢܗܘܸ ܕܐܵܢܵܫ̈ܝܼܢ ܐܤܛܪ̈ܛܓܐ ܘܡܬܟܬܫ̈ܢܐ ܕܚܠܦ ܢܡܘܿܤܐ ܐܡ̇ܪ ܐܢܐ ܗ̇ܘ ܥܲܬܝܼܩܐ ܘܐܒܗܵܝܵܐ : ܗ̄ : ܝܗܘܼܕ ܡܲܩܒܼܝ ܘܚܲܒܼܪ̈ܘܗܝ ܇ ܚܲܤܝܸܘ ܥܠ ܚܛܗ̈ܐ ܕܒܢ̈ܝ ܥܲܡܗܘܿܢ . ܒܵܬܼܪ ܩܸܛܠܐ ܘܡܲܦܘܼܠܬܐ ܕܝܼܠܗܘܿܢ . ܘܗܕܐ ܟܕ ܒܤܓܕܬܼ ܦܬܟܼܪ̈ܐ ܟܪܝܼܗܝܼܢ ܗܘ̣ܘ ܇ ܐܲܝܟܿܢ ܠܐ ܝܲܬܝܪܐܝܬܼ ܡܪܢ ܡܫܝܚܐ ܟܕ ܢܬܼܕܒܼܚ : ܢܸܬܗܲܝܡܲܢ ܕܡܚܲܤܐ ܥܠ ܚܛ̈ܗܐ ܕܚ̈ܝܐ ܘܕܡܝܼ̈ܬܼܐ . ܒܟܠ ܡܕܡ ܐܪܐ ܡܥܕܪܢܐ ܗܘ̣ ܕܒܚܵܐ ܕܒܪܹܗ ܕܐܠܗܐ ܟܕ ܢܸܬܼܩܲܪܒ . ܘܐܦܢ ܓܹܝܪ ܠܵܘ ܠܓܼܡܪ ܘܟܼܠܢܐܝܼܬ ܡܸܬܚܲܤܝܼܢ ܚܛܗ̈ܐ . ܠܘ ܓܹܝܪ ܒܬܝܵܒܼܘܼܬܐ ܘܲܒܼܕܡ̈ܥܐ pb. f.136r ܐܬܓܘܣ ܗ̇ܘ ܕܫܟܸܒ ܇ ܟܡܵܐ ܕܙܲܒܢܐ ܕܐܝܼܬ ܗܘ̣ܐ ܠܗ ܫܘܼܠܛܢܐ ܘܚܐܪܘܼܬܼ ܨܒܼܝܵܢܐ . ܐܠܐ ܒܗ̇ܝ ܕܤܓܝ ܪܒܐ ܇ ܘܕܐܝܟ ܕܒܤܘܿܓܼܐܐ ܡܸܬܚܲܙܝܐ ܪܸܚܡܬܼ ܐܢܵܫܘܬܐ . ܕܛܝܒܿܘܼܬܐ ܗܘ̣ ܓܹܝܪ ܡܵܠܘܿܢ ܘܲܚܢܢܐ ܐܠܐ ܠܘ ܕܨܒܝܵܢܐ ܥ̇̄ܒܕܵܐ . ܡܵܘܬܪܢܝܼܬܐ ܐܪܐ ܐܝܼܬܹܝܗ̇ ܘܤܓܝ ܡܥܕܪܢܝܬܐ ܗ̇ܝ ܕܢܸܬܼܕܒܼܚ ܒܐܵܡܝܢܘܼ ܚܠܦܝܢ ܐܸܡܪܹܗ ܕܐܠܗܐ : ܘܠܗ̇ܢܘܿܢ ܕܒܐܪܙܐ ܡܫܬܘܬܦܝܼܢ ܕܕܒܝܚܘܼܬܹܗ ܆ ܘܠܗ̇ܘ ܕܒܥܠܬܼܗ ܘܡܛܠܬܼܗ ܡܸܬܼܓܡܪ ܘܡܸܫܬܡܠܐ : ܦܤܘܩܐ ܕܬܡܢܝܐ ܀ ܡܛܠ ܗ̇ܝ ܕܥܬܼܝ̈ܕܐ ܕܡܦܲܩܕܝܢ ܦܘܼܠܵܓܼ ܢܟܼܣܝ̈ܗܘܢ ܥܠ ܤܢܝ̈ܩܐ ܒܬܪܡܘ̈ܬܝܗܘܢ ܐܪܐ ܡܬ̱ܗܢܹܝܢ ܒܡܕܡ ܐܵܘ ܠܵܐ . ܐܡ̇ܪܝܼܢܢ . ܕܥܲܬܝܼܪܐ ܐܲܝܢܐ ܕܡ̇ܐܬ . ܐܢܗܘܸ ܕܡܛܠ ܪܚܡ̱ܬܼܗ ܤܓܼܝܐܬܼܐ ܕܲܠܡܪ̈ܗܛܐ : ܠܐ ܐܸܬܼܡ̱ܨܝܸ ܠܡܹܙܕܕܩܘܼ : ܐܠܐ ܐܸܬܕ̈ܢܝܸ pb. f.136v ܕܒܙܒܼܢܐ ܐܝܢܐ ܕܠܐ ܡܨܹܐ ܠܡܸܬܼܗ̱ܢܝܘܼ ܒܗܘܿܢ ܘܲܠܡܸܩܢܵܐ ܐܢܘܢ : ܟܹܐܡܲܬܼ ܒܵܬܪ ܡܵܘܬܹܿܗ : ܢܸܬܼܝܲܗܒܿܘܼܢ ܠܤܢܝܼ̈ܩܐ ܆ ܠܗܢܐ ܘܠܐ ܚܕ ܝܘܼܬܼܪܢܐ ܡܲܨܝܐ ܠܡܸܗܘܐ ܇ ܡ̣ܢ ܙܸܕܩ̈ܬܐ ܕܡܸܬܼܝܲܗ̈ܒܿܢ ܚܠܦܘܗܝ . ܡܛܠ ܬܪ̈ܬܝܢ . ܚܕܐ ܡ̇ܢ ܆ ܡܛܠ ܕܢܲܦܫܗ ܒܪܚܡܬܼܐ ܥܵܠܡܢܵܝܬܐ ܝܲܬܿܝܪ ܡܫܲܠܗܒܐ . ܡܲܓܼܝܼܓܼܐ ܕܝܢ ܘܦܟܿܝܼܗܐ ܡ̣ܢ ܝܲܐܝܼܒܼܘܼܬܼܐ ܕܠܘܬܼ ܐܠܗܐ ܘܐܠܗ̈ܝܬܐ . ܕܬܪ̈ܬܝܢ ܕܝܢ : ܡܛܠ ܕܝܼܠܗ ܐܢܘܢ ܡܲܪ̈ܗܵܛܐ ܕܡܸܬܦܲܠܓܼܝܼܢ ܗܝܕܝܟ . ܐܸܢܗܘܸ ܕܝܢ ܕܠܵܘ ܒܗܢܐ ܢܝܼܫܐ : ܐܸܠܐ ܟܕ ܒܚ̈ܝܘܗܝ ܩܲܕܡ ܙܲܕܩ ܠܦܘܼܬܼ ܡܟܼܵܢܘܼܬܹܗ : ܐܝܛܐ ܠܗ̇ܘ ܡܐ ܕܫ̇ܪܟ ܠܗ : ܘܝ̇ܬܪ ܡ̣ܢ ܤܘܼܢܩܢ ܝܵܪ̈ܘܿܬܘܗܝ ܡܦܲܩܸܕ ܕܢܸܬܦܲܠܓܼ ܠܤܢܝ̈ܩܐ : ܟܕ ܡܲܤܒܿܪ ܠܡܹܤܬܲܝܠܘܼ ܒܲܨ̈ܠܘܬܼܗܘܢ ܘܒܼܬܟܼ̈ܫܦܬܝܗܘܢ ܕܚܠܦܘܗܝ ܠܘܵܬ ܫܘܼܘܙܵܒܼܐ ܘܦܘܼܪܩܢܐ ܀ ܀ ܀ ܝܕ ܀ ܀ ܀ pb. f.137r ܕܚ̈ܝܘܗܝ . ܠܗܵܢܐ ܠܘ ܠܐ ܡܵܘܬܼܪ̈ܢ ܙܸܕܩ̈ܬܐ . ܡܠܝܤܛܐ ܟܕ ܠܐ ܢܸܗܘܐ ܕܲܫܢܝܼܓܼ ܒܪܸܚܡܬܼ ܢܸܟܼܤ̈ܐ ܐܝܟ ܗ̇ܘ ܩܲܕܡܵܝܐ . ܒܗ̇ܝ ܕܐܠܗܐ ܫܘܒܚܐ ܠܛܝܒܿܘܼܬܹܗ ܠܬܪ̈ܥܝܬܐ ܕܐ̇ܢ ܆ ܘܒܬܹܐܪ̈ܬܼܐ ܚ̇ܐܪ ܀ ܦܤܘܿܩܐ ܕܬܫܥܐ ܀ ܡܛܠ ܗܿܝ ܕܡܵܢܐ ܗ̣ܝ ܥܕܬܿܐ ܕܒܘܼܟܼܪ̈ܐ ܕܬܟܝܼܒܝܼܢ ܒܲܫܡܝܐ : ܘܡܵܢܵܐ ܬܘܼܒ ܥܘܼ̈ܒܐ ܕܐܒܪܗܡ ܘܕܐܝܤܚܩ ܘܲܕܥܩܘ̄ : ܒܘܼܟܪ̈ܐ ܡ̇ܢ ܡܠܐܟ̈ܐ ܕܩܲܕܝܼܡܝܼܢ ܘܲܒܼܟܼܝܼܪܝܼܢ ܒܲܒܼܪܝܼܬܼܗܘܢ ܡ̣ܢ ܩܕܡ ܒܪܝܼܬܢ . ܘܥܕܬܗܘܢ ܟܢܘܼܫܝܼ ܗܘܿܢ . ܘܥܘܼ̈ܒܐ ܗ̇ܢܘܢ ܕܠܗܘܿܢ ܡܤܲܟܹܝܢܢ ܠܡܸܬܼܡܲܢܥܘܼ : ܐܘ̈ܢܐ ܐܢܘܢ ܓܹܝܪ ܐܠܗ̈ܝܐ ܘܛܘܼܒܼ̈ܬܼܢܐ ܕܡܩܲܒܿܠܝܼܢ ܠܟܠܗܘܢ ܕܵܡ̈ܚ ܠܐܠܗܐ . ܘܲܕܝܲܬܝܼܪ ܢܲܗܝܼܪܐܝܼܬ ܐܹܡ̣ܿܪ . ܕܘܼܝܪ̈ܐ ܐܢܘܿܢ ܪ̈ܘܼܚܢܝܐ ܕܥܡ ܪ̈ܘܼܚܬܐ ܕܪ̈ܫܝ ܐܒܗ̈ܬܐ ܗܢ̇ܘܢ ܇ ܘܟܠܗܘܢ ܩܕܝܼ̈ܫܐ ܘ̄ܕܫܪܟܐ . ܀ ܀ ܀ ܝܗ ܀ ܀ ܀ pb. f.137v ܦܤܘܩܐ ܕܥܤܪܐ ܀ ܡܛܠ ܗ̇ܝ ܕܒܐܝܢܐ ܙܢܐ ܝܵܬܪܝܼܢܢ ܡ̣ܢ ܫܟܝܼ̈ܢܬܐ ܘܩܒܪ̈ܐ ܕܩܕܝ̈ܫܐ ܘܡܢܗܘܢ ܡܸܬܒܲܪܟܼܝܼܢܢ . ܐܡ̇ܪܝܼܢܢ . ܕܢܲܦܫܐ ܡܠܝܼܠܬܐ ܟܕ ܡܢܗ ܕܦܓܼܪܐ ܡܲܓܼܗܝܐ : ܠܦܘܼܬܼ ܚܲܝܠܐ ܕܕܘܼܪܫܐ ܕܲܩܢܬ̤ ܥܲܡܗ ܕܦܓܼܪܐ . ܢܲܬܿܝܼܪ ܢܲܗܝܼܪܐܝܼܬܼ ܡܸܬܓܡܪܐ ܒܬܐܘܿܪ̈ܝܗܝ ܐܠܗ̈ܝܬܐ . ܒܗ̇ܝ ܕܗ̇ܘ ܕܐܝܟ ܥܢܢܐ ܡܲܥ̱ܡܗܵܢܝܼܬܐ ܡ̇ܥܡܸܛ ܗܘ̣ܐ ܆ ܡ̣ܢ ܟܕܘܼ ܐܲܬܿܬܿܪܝܼܡ . ܕܡܛܠ ܕܐܲܤܵܝ̇ܗ̇ ܕܥܲܡ ܦܓܼܪܐ ܆ ܐܲܤܵܪܐ ܗ̇ܘ̣ ܕܪܚܡܬܐ ܐܲܝܕܿܐ ܕܡ̣ܢ ܟܠ ܫܸܢ̈ܓܢ ܚܲܤܝܼܢܐ . ܒܐܡܝܼܢܘܼ ܚܵܘܪܐ ܡܕܡ ܗ̇ܘܐ ܠܗ̇ ܠܘܬ ܦܓܪܐ ܗ̇ܘ ܕܤܵܡܬܹܗ ܆ ܟܲܪ ܕܤܵܡܬܹܗ . ܒܲܕܓܼܘܿܢ ܟܕ ܠܘܬܗ ܕܩܒܪܐ ܢܘܤܐ ܕܦܓܪܐ ܗ̇ܘ ܨܵܝܒܿܝܼܢܢ : ܦܓܼܥܐ ܡܕܡ ܗ̇ܘܐ ܠܢܲܦܫܢ : ܥܲܡ ܢܲܦܫܐ ܗ̇ܝ ܓܡܝܼܪܬܐ : ܘܒܤܘܿܓܼܐܬܼ ܙ̈ܠܓܹܐ ܐܠܗ̈ܝܐ ܕܩܢܬ̤ ܢܲܦܫܐ ܗܿܝ ܡ̣ܢ pb. f.138r ܫܒܼܒܼܵܘܬܼ ܐܠܗܘܬܐ ܘܡ̈ܠܐܟܐ ܆ ܢܲܦܫܢ ܡܸܬܿܬܿܨܝܼܪܐ ܕܡܘܼܬܼ ܡܲܚܙܝܼܬܐ . ܘܗܵܟܼܢܐ ܢ̇ܛܚܝܼܢ ܥܠܝܢ ܫܘܼ̈ܟܢܐ : ܘܡܸܫܬ̈ܟܿܢܢ ܠܢ ܒܘܼܪ̈ܟܬܐ : ܒܡܸܨܥܝܘܬܹܗ ܕܩܲܒܼܪܐ ܩܕܝܼܫܐ ܆ ܕܩܲܕܝܫܐ ܗ̇ܘ . ܘܡ̣ܢ ܗܵܕܐ ܡܸܬܝܲܕܥܐ ܆ ܕܢܘܼܗܪܐ ܕܚ̇ܙܝܢ ܐܢ̈ܫܝܼܢ ܐܝܠܝܢ ܕܫ̇ܘܝܢ ܇ ܕܢܚ̇ܬ ܥܠ ܓܪ̈ܡܐ ܕܩܲܕܝܼܫ̈ܐ ܇ ܙܸ̈ܠܓܹܐ ܐܢܘܢ ܕܢܛܚܝܼܢ ܡ̣ܢ ܢܲܦܫܐ ܗܿܝ ܩܲܕܝܼܫܬܐ ܥܠ ܦܓܼܪܐ ܩܕܝܼܫܐ . ܘܚܲܕܘܼܬܐ ܢܩ̇ܦܐ ܠܗ̇ ܡ̣ܢ ܕܘܼܕܒܵܪ ܦܓܼܪܐ ܩܲܕܝܼܫܐ : ܕܕܲܪܫܗܿ ܒܲܫܒ̈ܝܼܠܐ ܩܕܝܼܫ̈ܐ ܇ ܘܲܒܼܕܘܼܒܵܪܹ̈ܐ ܛܵܒ̈ܐ ܕܟܹܐܢܘܼܬܐ . ܕܗܵܦܟܿܐ ܦܵܪܥܵܐ ܠܗ ܛܲܝܒܿܘܼܬܐ ܇ ܕܒܡܸܨܥܝܘܬܼܗ ܟܹܝܬ ܘܕܲܟܝܘܼܬܗ ܆ ܐܫܬܘܝܬ̤ ܠܒܘܼ̈ܤܡܐ ܠܵܐ ܥܵܒܼܘܿܪ̈ܐ . ܦܤܘܿܩܐ ܕܚܕܥܤܪ ܀ ܡܛܠ ܗ̇ܝ ܕܠܡ̇ܢܐ ܟܕ ܨ̈ܠܘܬܢ ܒܐܒܘܢ ܕܒܲܫܡ̄ : ܡܫܪ̈ܝܢ ܘܡܚܲܬܡ̈ܢ . ܠܐ ܕܝܢ ܗܟܢ ܒܥܘܼܦܝܵܐ pb. f.138v ܕܥܢܝܼ̈ܕܐ ܀ ܘܡܛܠܡܵܢܐ ܪܘܿܫܡܐ ܐܚܪܝܐ ܘܗ̇ܘ ܕܪܵܡܹܝܢܲܢ ܒܹܗ ܥܦܪܐ ܥܠ ܥܢܝܼ̈ܕܐ ܡ̣ܢ ܪ̈ܓܠܘܗܝ ܕܡܝܼܬܼܐ ܡܫܲܪܹܝܢܢ ܒܪܘܿܫܡܵܐ ܐܡ̇ܪܝܼܢܢ ܗܿܝ ܕܠܐ ܡܬܐ̱ܡܪܐ ܐܒܘܢ ܕܒܲܫܡܝܐ ܐܝܼܬܹܝܗ̇ ܆ ܕܨܠܘܬܐ ܕܥܠ ܗ̇ܘ ܕܲܫܟܸܒ : ܠܐ ܡܕܡ ܡܤܲܟܿܠܐ ܕܢܸܩܢܐ ܗ̇ܘ ܕܥܠܘܗܝ ܗܝܸ ܨܠܘܿܬܐ ܆ ܡ̣ܢ ܗܠܝܢ ܕܲܬܼܢܢ : ܘܗܝܸ ܨܠܘܿܬܐ ܕܐܒܘܢ ܕܒܲܫܡܲܝܐ ܤܘܼܟܿܠܗ̇ ܝܲܬܿܝܼܪܐ ܐܝܟ ܡܚܵܘܹܐ : ܕܡܛܠ ܗܠܝܢ ܕܬܢܢ ܡܸܬܼܒܲܥܝܐ . ܐܝܟ ܗ̇ܝ ܕܗܲܒܠܢ ܠܚܡܐ ܕܤܘܼܢܩܵܢܢ ܇ ܘܦܲܨܵܐ ܠܢ ܡ̣ܢ ܒܝܼܫܐ ܘܐܚܪ̈ܢܝܬܼܐ . ܘܗ̇ܘ ܕܫܟܸܒܼ ܆ ܘܠܐ ܥܠ ܚܕܐ ܡ̣ܢ ܗܠܝܼܢ ܤܢܝܼܩ . ܐܠܐ ܕܢܸܫܬܿܘܐ ܠܒܼܘܼܤܡܐ ܗ̇ܘ ܛܘܼܒܼܬܼܢܐ ܘܕܢܸܬܼܩܲܒܿܠ ܒܲܤܡܵܕܐ ܥܲܡ ܟ̈ܐܢܐ ܒܡܲܠܟܿܘܼܬܐ . ܐܦ ܕܝܢ ܘܐܝܟ ܗ̇ܢܘ ܕܗܢ̇ܘܢ ܕܡܨܠܝܢ ܡ̣ܢ ܦܘܼܡܗ ܕܥܲܢܝܼܕܵܐ pb. f.139r ܫ̇ܐܠܝܢ ܠܗ ܪ̈ܚܡܐ ܘܲܚܢܢܐ . ܘܕܬܸܗܘܐ ܠܗ ܓܲܠܝܘܬܼ ܐܦ̈ܐ ܩܕܡ ܡܪܗ ܆ ܒܥܠܡܵܐ ܕܠܗ ܐܙ̇ܠ : ܘܠܘ ܕܡܕܡ ܐܚܪܝܢ ܢܗܘܐ ܠܗ ܀ ܐܝܟ ܗܿܝ ܕܡܪܝܐ ܐܠܗܐ ܕܦܘܼܪܩܢܝ ܀ ܘܠܐ ܬܸܛܥܹܝܗܿ ܠܢܦܫܝ ܀ ܘܡܸܟܹܿܝܠ ܡܲܢ̣ܘ ܤܒܪܝ ܀ ܘܐܝܟ ܥܘ̈ܢܝܬܐ ܟܠܗܹܝܢ ܕܠܗ ܠܢܝܼܫܐ ܢܩ̈ܦܢ ܘܚܵܢ̈ܝܵܢ . ܡܛܠ ܗܕܐ ܠܐ ܡܫܲܪܝܢ ܨܠܘܿܬܐ ܕܥܘܼܦܵܝܐ ܒܐܒܘܢ ܕܒܲܫܡܝܐ ܀ ܪܘܿܫܡܐ ܕܝܢ ܗ̇ܘ ܕܥܦܪܐ . ܘܗ̇ܘ ܐܚܪܝܐ ܕܚܘܼܬܿܡܵܐ : ܕܡ̣ܢ ܪ̈ܓܠܐ ܕܗ̇ܘ ܕܲܫܟܸܒ ܡܫܲܪܐ ܘܠܘ ܡ̣ܢ ܪܫܹܗ ܆ ܐܡ̇ܪܝܼܢܢ ܕܥܲܢܝܼܕܵܐ ܐܲܝܟܿܢ ܕܗܘܸ ܟܕ ܥ̇ܢܕ ܐܦܘ̈ܗܝ ܠܡܲܕܢܚܵܐ ܡܲܗܦܟܝܼܢܢ . ܗܟܢ ܘܟܕ ܒܩܲܒܼܪܐ ܡܼܬܿܬܿܤܝܼܡ . ܟܹܐܡܲܬܼ ܕܡ̣ܢ ܡܲܕܢܚܐ ܡܤܲܟܲܝܢܢ ܠܓܸܠܝܵܢܐ ܦܪܘܿܩܝܐ ܡܢܚܡܢܐ ܕܦܓܪ̈ܝܢ ܘܲܡܫܵܘܙܒܢܐ ܕܢܲܦܫ̈ܬܢ . ܘܒܼܗ̇ܝ ܕܟܠܗܘܢ ܪ̈ܘܿܫܡܐ ܡ̣ܢ ܡܕܢܚܐ pb. f.139v ܕܝܢ ܡܫܲܪܝܢܢ ܒܗܘܢ ܘܠܡܥܪܒܐ ܐܬܝ̇ܢܢ .. ܠܐ ܡܫܲܚܠܦܝܼܢܢ ܠܗ ܠܪܘܿܫܡܐ ܗܢܐ ܕܡ̣ܢ ܡܕܢܚܐ ܠܡܲܥܪܒܐ ܘܡ̣ܢ ܓܪܒܿܝܐ ܠܬܲܝܡܢܐ . ܒܗܿܝ ܕܟܗܢܐ ܠܓܼܡܪ ܠܐ ܐܸܫܬܚܠܦ ܤܝܵܡܗ ܐܠܐ ܥܢܝܼܕܐ ܒܪ ܒܸܤܬܪܐܝܼܬܼ ܐܸܬܿܬܿܤܝܼܡ ܀ ܀ ܀ ܗܠܝܢ ܐܸܬܟܲܢܫ ܠܦܘܼܬܼ ܥܘܕܪܢܗ ܕܐܠܗܐ . ܕܨ̇ܒܐ ܒܗܝܢ ܢܩܲܒܸܿܠ ܐܢܝܢ ܇ ܒܬܪ ܒܘܼܚܢܐ ܬܩܢܐ . ܕܠܐ ܨܒܿܐ ܒܗܹܝܢ ܇ ܢܕܘܼܢ ܗܿܝ ܕܟܹܐܢ̈ܐ ܘܢܬܪܥܐ ܗܿܝ ܕܓܡܝܼܪ̈ܐ . ܫܠܸܡ ܘܐܵܦ ܗܠܝܢ ܘܲܠܡܵܪܢ ܫܘܼܒܚܐ ܐܵܡܹܝܢ . ܡܛܠ ܐܲܝܕܿܐ ܕܡܸܫܬܲܡܠܝܐ ܡܛܠ ܐܲܝܕܿܐ ܕܡܸܫܬܲܡܠܝܐ