pb. 407 ܥܲܠ ܗܵܢܘܿܢ ܕܲܒܼܩܲܪܝܼܒܼܘܼܬܼܵܐ ܕܐܲܠܵܗܵܐ ܚܵܐܹ̇ܝܢ ܘܲܒܼܚܲܝܹ̈ܐ ܕܝܼܕܲܥܬܼܵܐ ܟܠܗܘܿܢ ܝܵܘ̈ܡܵܬܼܗܘܿܢ . ܢܚ . pb. 407 ܥܲܠ ܗܵܢܘܿܢ ܕܲܒܼܩܲܪܝܼܒܼܘܼܬܼܵܐ ܕܐܲܠܵܗܵܐ ܚܵܐܹ̇ܝܢ ܘܲܒܼܚܲܝܹ̈ܐ ܕܝܼܕܲܥܬܼܵܐ ܟܠܗܘܿܢ ܝܵܘ̈ܡܵܬܼܗܘܿܢ . ܢܚ . ܛܘܼܒܼܵܘܗܝ ܠܡܲܢ ܕܚܲܝܹ̈ܐ ܙܥܝܼܪܹ̈ܐ ܚܵܝܹ̇ܐ ܒܥܵܠܡܵܐ ܗܵܢܵܐ ! ܤܵܒܼܵܐ ܚܲܕܼ ܟܬܝܼ̈ܒܵܢ ܗ̣̄ܘܲܝ̈ ܠܹܗ ܥܲܠ ܐܸܤܹ̈ܐ ܟܠܗܹܝܢ ܕܩܸܠܵܝܬܹܗ : ܟܬܼܝܼ̈ܒܼܵܬܼܵܐ ܡܫܲܚ̈ܠܦܵܬܼܵܐ ܘܪܸ̈ܥܝܵܢܹܐ ܕܲܙܢ̈ܝܼܢ : ܘܡܸܠܹ̈ܐ ܬܡܝܼ̈ܗܵܬܼܵܐ ܘܲܡܫܲܚ̈ܠܦܵܬܼܵܐ ܕܟܼܠ ܪܸ̈ܥܝܵܢܝܼܢ . ܘܫܲܐܠܘܼܗܝ ܕܗܵܠܹܝܢ ܡܵܢܵܐ ܐܸܢܹܝܢ ܤܵܒܼܵܐ . ܐܵܡܲ݁ܪ ܠܗܘܿܢ : ܚܘܼ̈ܫܵܒܹܐ ܐܸܢܘܿܢ ܕܟܹܐܢܘܼܬܼܵܐ : ܕܥܵܒܼ̇ܪܝܼܢ ܒܝܼ ܡ̣ܢ ܡܲܠܲܐܟܼܵܐ ܕܲܠܘܵܬܼܝ : ܘܡ̣ܢ ܙܵܘ̈ܥܹܐ ܬܪ̈ܝܼܨܵܐ ܕܲܟܼܝܵܢܵܐ . ܘܪܵܫܹ̇ܡ ܐ̄ܢܵܐ ܠܗܘܿܢ ܒܙܲܒܼܢܵܐ ܕܐܝܼܬܲܝ ܒܗܵܠܹܝܢ ܐܵܘܵܢܹ̈ܐ : ܕܲܒܼܙܲܢܵܐ ܕܥܲܡܛܵܢܵܐ ܥܢܸܐ ܐ̄ܢܵܐ ܒܗܘܿܢ : ܘܦܵܪܩܝܼܢ ܠܝܼ ܡ̣ܢ ܛܵܥܝܘܼܬܼܵܐ . ܗܵܟܲܢܵܐ ܙܵܕܹܩ ܠܹܗ ܠܒܲܪܢܵܫܵܐ ܠܡܸܥܒܲܕܼ ܟܠܗܘܿܢ ܝܵܘ̈ܡܵܬܹܗ . ܠܤܵܒܼܵܐ ܚܲܕܼ ܝܵܗ̇ܒܿܝܼܢ ܗ̄ܘ̣ܵܘ ܠܹܗ ܛܘܼܒܼܵܐ ܚܘܼܫܵܒܼܵܘ̈ܗܝ : ܘܲܡܫܲܒܿܚܝܼܢ ܗ̄ܘ̣ܵܘ ܠܹܗ : ܕܲܚܠܵܦ ܥܵܠܡܵܐ ܕܥܵܒܲܪ : ܐܸܫܬܘܝܼܬܿ ܠܤܲܒܼܪܵܐ ܕܠܵܐ ܡܸܬܼܚܲܒܲܠ . ܐܵܡܲ݁ܪ ܠܗܘܿܢ ܗ̤ܘ ܤܵܒܼܵܐ . ܟܲܕܼ ܥܕܲܟܹܝܠ ܚܲܝ ܐ̄ܢܵܐ : ܡܵܢܵܐ ܝܵܗ̇ܒܿܝܼܢ ܐܢ̄ܬܿܘܿܢ ܠܝܼ ܛܘܼܒܼܵܐ ؟ ܠܵܐ ܝܵܕܲܥ̇ ܐ̄ܢܵܐ ܡܵܢܵܐ ܓܵܕܹܫ ܠܝܼ ܥܕܲܡܵܐ ܠܡܵܘܬܿܝ . ܒܐܘܼܪܚܵܐ ܐܝܼܬܲܝ ܥܕܲܟܹܝܠ : ܠܵܐ ܫܲܪܝܼܪ ܠܝܼ ܛܘܼܒܼܵܐ : ܥܕܲܡܵܐ ܕܡܵܛܹ̇ܐ ܐ̄ܢܵܐ ܠܒܲܝܬܿܝ . ܫܲܪܝܼܪܵܐܝܼܬܼ : ܗܵܢܵܘ ܚܘܼܫܵܒܼܵܐ ܟܹܐܢܵܐ . ܙܵܕܹܩ ܕܹܝܢ ܕܲܢܤܝܼܡ ܢܝܼܫܵܐ ܠܙܵܟܼܘܼܬܼܵܐ : ܝܵܘܡܵܐ ܕܡܵܘܬܵܐ . ܡ̣ܢ ܩܕܼܵܡ ܡܵܘܬܵܐ : ܠܵܐ ܐܝܼܬܼܵܘܗܝ ܙܲܟܵܝܵܐ ܗܵܘ̇ ܕܡܸܬܼܢܲܨܚ . ܚܲܝܼܢ ܐܸܢܘܿܢ ܓܹܝܪ ܒܥܸܠܕܒܼܵܒܼܵܘ̈ܗܝ : ܘܐܘܼܪܚܵܐ ܐܝܼܬܼ ܩܕܼܵܡܵܘܗܝ : ܘܠܵܐ ܝܵܕܼܥ̇ ܒܡܵܢܵܐ ܡܸܬܼܡܲܨܲܥ . ܠܵܐ pb. 408 ܓܹܝܪ ܫܸܠܡܲܬ̤ ܐܘܼܪܚܹܗ : ܘܲܡܛ̣ܵܐ ܠܥܸܕܵܢܵܐ ܕܬܼܘܼܟܼܠܵܢܵܐ . ܘܗܵܟܲܢܵܐ : ܐܵܦܠܵܐ ܐܲܝܢܵܐ ܕܲܡܡܲܨܲܥ ܒܒܼܝܼ̈ܫܵܬܼܵܐ : ܐܝܼܬܼ ܠܹܗ ܦܤܵܩ ܪܲܒܼܪܵܐ . ܡܨܸܐ ܓܹܝܪ ܕܡܸܬܿܬܲܓܲܪ ܚܲܝܹ̈ܐ : ܚܲܝܲ ܓܹܝܪ ܥܕܲܟܹܝܠ . ܐܝܼܬܼ ܠܹܗ ܤܲܒܼܪܵܐ : ܐܲܟܼܘܵܬܹܗ ܕܗܵܘ̇ ܕܡܸܬܿܕܲܒܲܪ ܫܲܦܝܼܪ . ܡܵܢܵܐ ܡܩܲܦܲܚ ܐܲܢ̄ܬܿ ܠܚܲܛܵܝܵܐ : ܐܘܿ ܒܲܪܢܵܫܵܐ ؟ ܠܵܐ ܓܹܝܪ ܥܕܲܟܹܝܠ ܥܲܠ̣ܘ ܥܲܡ̈ܠܲܝ ܬܹܐܓܼܘܼܪܬܵܟܼ ܕܝܼܠܵܟܼ ܠܲܠܡܹܐܢܵܐ : ܕܡܸܬܿܬܿܪܝܼܡ ܐܲܢ̄ܬܿ ܥܠܵܘܗܝ : ܠܵܐ ܦܤܝܼܩ ܤܲܒܼܪܹܗ ܡ̣ܢ ܠܘܵܬܼ ܐܲܠܵܗܵܐ . ܡܲܨܝܵܐ ܗ̣̄ܝ ܓܹܝܪ ܕܥܵܒܲܪ ܠܵܟܼ ܒܲܡܝܲܬܿܪܘܼܬܼܵܐ ܒܵܬܲܪ ܩܲܠܝܼܠ : ܘܡܸܬܼܩܲܪܲܒܼ ܠܘܵܬܼ ܐܲܠܵܗܵܐ ܝܲܬܝܼܪ ܡܸܢܵܟܼ . ܠܵܐ ܓܹܝܪ ܐܸܬ݂ܼܵܐ ܡܵܘܬܵܐ ܘܲܚܬܲܡ ܕܘܼܒܵܪܹܗ : ܐܵܦܠܵܐ ܕܝܼܠܵܟܼ . ܫܘܼܚ̈ܠܵܦܹܐ ܤܲܓܝܼ̈ܐܹܐ ܗܵܘܹ̇ܝܢ ܠܒܲܪܢܵܫܵܐ ܟܡܵܐ ܕܚܲܝ . ܐܲܠܵܗܵܐ ܓܹܝܪ ܠܫܘܼܠܵܡܵܐ ܗ̄ܘ̣ ܕܚܵܐܲܪ : ܘܠܵܘ ܠܗܵܠܹܝܢ ܕܗܵܘ̈ܝܵܢ ܒܲܡܨܲܥܬܼܵܐ . ܤܲܓܿܝܼ̈ܐܹܐ ܗܘ̤ܵܘ ܙܲܕܝܼ̈ܩܹܐ ܙܲܕܝܼ̈ܩܹܐ ܕܲܢܦܲܠ̣ܘ ܡ̣ܢ ܙܲܕܝܼܩܘܼܬܼܗܘܿܢ : ܘܲܤܠܸܩ̣ܘ ܚܲܛܵܝܹ̈ܐ ܘܩܵܡ̣ܘ ܒܕܼܘܼܟܲܬܼܗܘܿܢ . ܡܵܕܹܝܢ : ܠܵܐ ܢܸܬܿܬܿܪܝܼܡ ܙܲܕܝܼܩܵܐ : ܡܸܛܠ ܕܚܲܝ ܗ̄ܘ̣ . ܘܠܵܐ ܢܸܦܤܘܿܩ ܚܲܛܵܝܵܐ ܤܲܒܼܪܹܗ : ܡܸܛܠ ܕܩܲܪܝܼܒܼ ܗ̄ܘ̣ ܠܹܗ ܐܲܠܵܗܵܐ ܐܸܢ ܒܵܥܹ̇ܐ . ܘܲܡܥܲܬܲܕܼ ܠܩܘܼܒܵܠܹܗ ܐܸܢܗ̤ܘ ܕܥܵܒܹ̇ܕܼ ܫܘܼܚܠܵܦܵܐ ܠܕܼܘܼܒܵܪܹܗ : ܘܦܵܢܹ̇ܐ ܠܘܵܬܹܗ . ܐܸܢ ܦܠܲܚܼܬܿ ܡܝܲܬܿܪܘܼܬܼܵܐ ܫܲܦܝܼܪ : ܘܠܵܐ ܐܲܪܓܸܫ̣ܬܿ ܒܲܛܥܵܡܬܼܵܐ ܕܥܘܼܕܼܪܵܢܵܗ̇ : ܠܵܐ ܬܸܬܿܕܲܡܲܪ . ܥܕܲܡܵܐ ܕܡܸܬܼܡܲܟܲܟܼ ܒܲܪܢܵܫܵܐ : ܠܵܐ ܢܵܤܹ̇ܒܼ ܐܼܲܓܼܪܵܐ ܕܦܘܼܠܚܵܢܹܗ . ܦܘܪܥܵܢܵܐ ܠܵܐ ܗ̄ܘ̣ܵܐ ܠܦܘܼܠܚܵܢܵܐ ܡܸܬܿܒܿܗܸܒܼ : ܐܸܠܵܐ ܠܡܲܟܿܝܼܟܼܘܼܬܼܵܐ . ܐܲܝܢܵܐ ܕܛܲܠܡ̣ܵܗ̇ ܠܲܬܼܪܲܝܵܢܝܼܬܼܵܐ : ܐܵܘܒܸܿܕܼ ܠܩܲܕܼܡܵܝܬܼܵܐ . ܐܲܝܢܵܐ ܕܩܲܕܸܡ ܢܤܲܒܼ ܡܝܲܬܿܪܘܼܬܹܗ ܕܦܘܼܠܚܵܢܵܐ : ܗܘ̤ܵܐ ܩܲܕܼܡܵܝܵܐ ܠܗܵܘ̇ ܕܲܢܤܲܒܼ pb. 409 ܦܘܼܠܚܵܢܵܗ̇ ܕܲܡܝܲܬܿܪܘܼܬܼܵܐ . ܡܝܲܬܿܪܘܼܬܼܵܐ : ܐܸܡܵܐ ܗ̣̄ܝ ܕܥܵܩ̈ܬܼܵܐ . ܡ̣ܢ ܥܵܩ̈ܬܼܵܐ : ܡܸܬܼܝܲܠܕܵܐ ܡܲܟܿܝܼܟܼܘܼܬܼܵܐ . ܘܲܠܡܲܟܿܝܼܟܼܘܼܬܼܵܐ : ܡܸܬܼܝܲܗܒܵܐ ܡܵܘܗܲܒܼܬܼܵܐ . ܡܵܕܹܝܢ ܦܘܼܪܥܵܢܵܐ : ܠܵܐ ܠܲܡܝܲܬܿܪܘܼܬܼܵܐ : ܘܠܵܐ ܠܟܹܐܒܹ̈ܐ ܕܲܚܠܵܦܹܝܗ̇ : ܐܸܠܵܐ ܠܡܲܟܼܝܼܟܼܘܼܬܼܵܐ ܕܡܢܗܘܿܢ ܡܸܬܼܝܲܠܕܵܐ . ܐܸܢܕܹܝܢ ܗܵܕܹܐ ܚܲܤܝܼܪܵܐ : ܤܪ̈ܝܼܩܵܢ ܐܸܢܹܝܢ ܩܲܕܼ̈ܡܵܝܵܬܼܵܐ . ܦܘܼܠܚܵܢܵܗ̇ ܕܲܡܝܲܬܿܪܘܼܬܼܵܐ : ܢܛܘܼܪܲܬܼ ܦܘܼܩܕܵܢܵܘ̈ܗܝ ܕܡܵܪܲܢ . ܡܝܲܬܿܪܘܼܬܹܗ ܕܦܘܼܠܚܵܢܵܐ : ܬܲܩܢܘܼܬܹܗ ܕܪܸܥܝܵܢܵܐ : ܕܡ̣ܢ ܡܲܟܿܝܼܟܼܘܼܬܼܵܐ ܘܲܙܥܝܼܪܘܼܬܼܵܐ ܡܸܬܼܩܲܝܡܵܐ . ܐܲܝܟܵܐ ܕܚܲܤܝܼܪ ܚܲܝܠܵܐ ܠܩܲܕܼ̈ܡܵܝܵܬܼܵܐ : ܗܵܕܹܐ ܡܸܬܼܩܲܒܿܠܵܐ ܚܠܵܦܲܝܗܹܝܢ . ܡܫܝܼܚܵܐ ܡܵܕܹܝܢ : ܠܵܘ ܠܦܘܼܠܚܵܢܵܐ ܕܦܘܼܩ̈ܕܵܢܹܐ ܒܵܥܹ̇ܐ : ܐܸܠܵܐ ܠܬܲܩܢܘܼܬܼܵܐ ܕܢܲܦܫܵܐ : ܗܵܝ̇ ܕܐܵܦ ܢܸܗܘܿܢ ܦܘܼܩ̈ܕܵܢܹܐ ܡܸܛܠܵܬܼܵܗ̇ ܤܵܡ̣ ܠܲܡܠܝܼ̈ܠܹܐ . ܦܲܓܼܪܵܐ ܦܵܠܲܚ ܒܝܲܡܝܼܢܵܐ ܘܲܒܼܤܸܡܵܠܵܐ : ܫܲܘܝܵܐܝܼܬܼ . ܪܸܥܝܵܢܵܐ ܕܹܝܢ : ܐܲܝܟܼ ܡܵܐ ܕܘܵܠܹ̇ܐ ܡܸܙܕܲܕܲܩ ܐܵܘ ܚܵܐܹ̇ܒܼ ܡܫܲܚܠܦܵܐܝܼܬܼ . ܐܝܼܬܼ ܕܲܒܲܨܒܼܘܼܬܼܵܐ ܕܤܸܡܵܠܵܐ : ܚܲܝܹ̈ܐ ܦܵܠܲܚ ܒܚܸܟܼܡܬܼܵܐ ܕܡ̣ܢ ܐܲܐܵܗܵܐ . ܘܐܝܼܬܼ ܕܲܚܛܝܼܬܼܵܐ ܡܸܬܿܬܲܓܲܪ : ܒܦܲܪܨܘܿܦܵܐ ܕܐܲܠܵܗܵܝ̈ܬܼܵܐ . ܒܘܼܨܵܪܹ̈ܐ ܕܲܒܼܚܲܕܼܚܕܼܵܝ̈ܬܼܵܐ ܕܲܒܼܗܘܿܢ ܡܸܫܬܲܟܼܚܝܼܢ ܐܲܝܠܹܝܢ ܕܲܙܥܝܼܪܝܼܢ : ܠܲܢܛܘܼܪܬܵܐ ܕܙܲܕܝܼܩܘܼܬܼܗܘܿܢ ܡܸܫܬܲܒܼܩܝܼܢ ܒܗܘܿܢ ܡ̣ܢ ܐܲܠܵܗܵܐ . ܕܢܸܗܘ̈ܝܵܢ ܠܗܘܿܢ ܠܥܸܠܬܼܵܐ ܕܡܲܟܿܝܼܟܼܘܼܬܼܵܐ : ܡܸܬܼܥܲܒܼܪ̈ܵܢܘܵܬܼܗܘܿܢ ܘܚܲܤܝܝܼܪ̈ܵܬܼܗܘܿܢ . ܘܗ̤ܝ ܡܲܟܿܝܼܟܼܘܼܬܼܵܐ : ܢܵܛ̇ܪܵܐ ܠܦܘܼܠܚܵܢܲܝ̈ܗܘܿܢ ܪܵܘܪ̈ܒܹܐ : ܠܵܘ ܒܲܠܚܘܿܕܼ ܕܡ̣ܢ ܪܵܡܘܼܬܼܵܐ ܢܸܬܼܢܲܛܪܘܼܢ : ܐܸܠܵܐ ܐܲܝܟܼ ܕܲܒܼܥܘܼܗܕܵܢܗܹܝܢ ܢܸܬܼܡܲܟܿܟܲܘܿܢ : ܕܐܲܓܼܪܵܐ ܝܲܬܝܼܪܵܐ ܢܸܤܒܼܘܼܢ . ܒܸܠܥܵܕܼ ܡ̣ܢ ܩܘܼܦܵܚܹ̈ܐ : ܠܵܐ ܡܸܬܼܢܲܛܪܵܐ ܡܵܘܗܲܒܼܬܼܵܐ . ܡܵܘܗܲܒܼܬܼܵܐ ܕܠܵܐ ܢܸܤܝܼ̈ܘܿܢܹܐ : ܠܐܲܒܼܕܵܢܵܐ pb. 410 ܕܲܡܩܲܒܹܠܵܢܹ̈ܝܗ̇ ܡܸܫܬܲܟܼܚܵܐ . ܐܸܢ ܦܠܲܚ̣ܬܿ ܫܲܦܝܼܪ ܩܕܼܵܡ ܐܲܠܵܗܵܐ : ܘܝܲܗ̣̄ܒܼܠܵܟܼ ܚܠܵܦ ܬܪܝܼܨܘܼܬܼܵܟܼ ܕܲܠܘܵܬܹܗ ܡܵܘܗܲܒܼܬܼܵܐ : ܐܲܝܟܼ ܕܲܢܓܲܪܓܼܵܟܼ ܝܲܬܿܝܼܪܵܐ ܘܲܢܚܲܕܹܝܟܼ ܒܦܘܼܠܚܵܢܵܟܼ : ܐܲܦܝܼܤܲܝܗܝ ܕܢܸܬܸܠ ܠܵܟܼ ܝܑܼܕܲܥܬܼܵܐ : ܕܬܸܕܲܥ ܐܲܝܟܲܢܵܐ ܡܸܬܼܒܿܥܸܐ ܠܡܸܬܼܡܲܟܵܟܼܘܼ . ܐܵܘ ܕܲܢܩܝܼܡ ܥܠܹܝܗ̇ ܩܲܤܛܘܼܢܵܪܹ̈ܐ : ܐܵܘ ܕܢܸܤܒܼܝܼܗ̇ ܬܘܼܒܼ ܡܸܢܵܟܼ : ܕܠܵܐ ܬܸܗܘܸܐ ܥܸܠܬܼܵܐ ܕܐܲܒܼܕܵܢܵܐ ܡܸܢܵܗ̇ . ܠܵܐ ܗ̄ܘ̣ܵܐ ܕܟܼܠܢܵܫ ܗ̣̄ܝ ܠܡܸܛܲܪ ܥܘܼܗܪܵܐ ܕܠܵܐ ܢܸܟܼܝܵܢ . ܢܲܦܫܵܐ ܕܲܫܩܝܼܠܵܐ ܛܵܥܢܵܐ ܕܲܡܝܲܬܿܪܘܼܬܼܵܐ : ܘܲܒܼܚܲܬܝܼܬܼܘܼܬܵܐ ܕܕܸܚܠܲܬܼ ܐܲܠܵܗܵܐ ܚܵܝܵܐ : ܠܵܐ ܡܲܨܝܵܐ ܕܬܸܗܘܸܐ ܕܲܕܼܠܵܐ ܥܵܩ̈ܬܼܵܐ ܕܟܼܠܝܘܿܡ . ܠܝܼ̈ܦܵܢ ܐܸܢܹܝܢ ܡܝܲܬܿܪ̈ܵܬܼܵܐ ܘܥܵܩ̈ܬܼܵܐ ܒܲܚ̈ܕܼܵܕܹܐ . ܕܲܢܦܲܩ̣ ܡ̣ܢ ܐܘܼ̈ܠܨܵܢܹܐ : ܘܡ̣ܢ ܡܝܲܬܿܘܼܬܼܵܐ ܡ̣ܢ ܟܠ ܦܪܘܿܣ . ܕܩ̣ܵܘܝܼ ܒܲܡܝܲܬܿܪܘܼܬܼܵܐ : ܩ̣ܵܘܝܼ ܒܥܵܩ̈ܬܼܵܐ . ܐܸܢ ܐܸܬܼܝܲܐܲܒܼܬܿ ܠܲܡܝܲܬܿܪܘܼܬܼܵܐ : ܐܲܫܠܸܡ̣ܬܿ ܢܲܦܫܵܟܼ ܠܟܼܠ ܥܵܩ̈ܢ . ܡܝܲܬܿܪܘܼܬܼܵܐ : ܡܵܘܠܕܼܵܢܝܼܬܼܵܐ ܗ̣̄ܝ ܕܥܵܩ̈ܬܼܵܐ . ܥܵܩ̈ܬܼܵܐ : ܡܵܘ̈ܠܕܵܢܝܵܬܼܵܐ ܐܸܢܹܝܢ ܕܡܲܟܿܝܼܟܸܘܼܬܼܵܐ . ܠܵܐ ܓܹܝܪ ܨܵܒܹ̇ܐ ܐܲܠܵܗܵܐ : ܕܬܸܗܘܸܐ ܕܠܵܐ ܨܸܦܬܼܵܐ ܢܲܦܫܵܐ . ܘܐܲܝܢܵܐ ܕܲܠܗܵܕܹܐ ܪܵܐܹ̇ܓܼ : ܠܒܲܪ ܡ̣ܢ ܨܸܒܼܝܵܢܹܗ ܕܐܲܠܵܗܵܐ ܐܸܫ̇ܬܟܲܚ ܒܬܲܪܥܝܼܬܹܗ . ܨܸܦܬܼܵܐ ܕܹܝܢ : ܠܵܐ ܗ̄ܘ̣ܵܐ ܕܦܲܓܼܪ̈ܵܢܵܝܵܬܼܵܐ ܐܵܡܲ݁ܪ ܐܲܢ̄ܐ : ܐܸܠܵܐ ܕܬܼܘܼ̈ܟܹܐ ܕܢܲܩܝܼܦܝܼܢ ܠܗܹܝܢ ܠܲܡܝܲܬܿܪ̈ܵܬܼܵܐ . ܥܕܲܡܵܐ ܓܹܝܪ ܕܠܝܼܕܲܥܬܼܵܐ ܕܲܫܪܵܪܵܐ ܢܸܡܛܸܐ : ܕܐܝܼܬܹܝܗ̇ ܓܸܠܝܵܢܵܐ ܕܟܲܤ̈ܝܵܬܼܵܐ : ܒܝܲܕܼ ܢܸܤܝ̈ܘܿܢܹܐ ܡܸܬܼܩܲܪܒܼܝܼܢܲܢ ܠܘܵܬܼ ܡܲܟܿܝܼܟܼܘܼܬܼܵܐ . ܐܲܝܢܵܐ ܕܲܕܼܠܵܐ ܥܵܩ̈ܬܼܵܐ ܐܸܫܬܿܟܲܚ ܒܲܡܝܲܬܿܪܘܼܬܹܗ : ܬܲܪܥܵܐ ܠܪܵܡܘܼܬܼܵܐ ܐܸܬܼܦܬܲܚ ܠܹܗ . ܡܵܢ̣ܘܼ ܕܡܸܬܼܪܲܓܼܪܲܓܼ ܠܵܗ̇ ܠܗܵܕܹܐ : ܢܸܗܘܸܐ ܕܠܵܐ ܥܵܩܵܐ ܒܬܲܪܥܝܼܬܹܗ ؟ ܠܵܐ ܡܲܨܝܵܐ ܕܲܠܒܲܪ ܡ̣ܢ ܥܸܠܬܼܵܐ ܕܩܘܼܦܵܚܹ̈ܐ : ܢܩܵܘܸܐ ܪܸܥܝܵܢܵܐ . ܒܡܘܼܟܵܟܼܵܐ . pb. 411 ܘܠܵܐ ܡܲܨܝܵܐ ܕܒܸܠܥܵܕܼ ܡܘܼܟܵܟܼܵܐ : ܢܸܬܼܐܡܸܢ ܒܥܸܢܝܵܢܵܐ ܕܬܲܟܼܫܲܦܬܼܵܐ ܠܘܵܬܼ ܐܲܠܵܗܵܐ ܫܲܦܝܵܐܝܼܬܼ . ܩܲܕܼܡܵܝܑܼܬܼ ܡ̣ܢ ܪܸܢܝܵܐ ܕܘܵܠܝܼܬܼܵܐ ܡܸܬܼܪܲܚܲܩ ܒܲܪܢܵܫܵܐ ܒܬܲܪܥܝܼܬܹܗ : ܘܗܵܝܕܹܝܢ ܡܸܬܼܩܲܪܒܼܵܐ ܠܘܵܬܹܗ ܪܘܼܚܵܐ ܕܪܵܡܘܼܬܼܵܐ . ܘܲܒܼܗܵܕܹܐ ܡܚܲܡܤܸܢ ܠܘܼܩܕܲܡ : ܘܗܵܝܕܹܝܢ ܡܸܬܼܪܲܚܲܩ ܡܸܢܹܗ ܡܲܠܲܐܟܼܵܐ ܕܲܒܼܛܝܼܠܘܼܬܼܵܐ . ܗܵܘ̇ ܕܲܟܼܡܵܐ ܕܩܲܪܝܼܒܼ ܠܹܗ : ܪܵܡܹ̇ܐ ܒܹܗ ܟ̱ܠܹܗ ܪܸܢܝܵܐ ܕܟܹܐܢܘܼܬܼܵܐ . ܡܵܐ ܕܹܝܢ ܕܛܲܠܡܹܗ ܠܗܵܢܵܐ : ܘܐܸܬܼܪܲܚܲܩ ܡ̣ܢ ܨܹܐܕܼܵܘܗܝ : ܗܵܕܹܝܢ ܩܵܪܹܒܼ ܠܘܵܬܹܗ ܢܘܼܟܼܪܵܝܵܐ : ܟܲܕܼ ܠܵܐ ܗܵܘܹ̇ܐ ܒܹܗ ܗܵܝܕܝܟ : ܐܵܦܠܵܐ ܚܲܕܼ ܪܸܢܝܵܐ ܟܹܐܢܵܐ . ܡ̣ܢ ܩܕܼܵܡ ܬܒܼܵܪܵܐ : ܪܵܡܘܼܬܼܵܐ : ܐܵܡܲ݁ܪ ܚܲܟܿܝܼܡܵܐ . ܘܲܩܕܼܵܡ ܡܵܘܗܲܒܼܬܼܵܐ : ܡܲܟܿܝܼܟܼܘܼܬܼܵܐ . ܒܲܟܼܡܵܝܘܼܬܼܵܐ ܕܪܵܡܘܼܬܼܵܐ ܕܡܸܬܼܚܲܙܝܵܐ ܒܵܗ̇ ܒܢܲܦܫܵܐ : ܥܲܠ ܡܲܬܼܩܵܠܵܐ ܕܲܬܼܒܼܵܪܵܐ ܕܩܲܝܼܒܼ ܕܢܸܫܬܲܕܲܤ ܥܠܹܝܗ̇ ܡ̣ܢ ܐܲܠܵܗܵܐ ܡܒܲܕܩܵܐ . ܘܠܵܐ ܒܚܲܕܼ ܡ̣ܢ ܚܛܗ̈ܝܼܢ ܡܸܬܼܪܲܚܲܩ ܐܲܠܵܗܵܐ ܡ̣ܢ ܒܲܪܢܵܫܵܐ : ܘܫܵܒܹ̇ܩ ܠܹܗ ܓܡܝܼܪܵܐܝܼܬܼ ܘܓܼܵܥ̇ܨܵܐ ܠܹܗ ܡܸܢܹܗ : ܥܕܲܡܵܐ ܕܢܸܫܟܲܚ ܥܢܸܐ ܪܸܥܝܵܢܹܗ ܒܥܸܢܝܵܢܵܐ ܕܪܵܡܘܼܬܼܵܐ ܐܵܘ ܕܓܼܘܼܕܵܦܵܐ . ܡܸܛܠܗܵܢܵܐ : ܐܵܦ ܥܸܠܬܼܵܐ ܗܵܘܝܵܐ ܠܲܬܼܪܲܝܵܢܵܐ ܩܲܕܸܡܵܝܬܼܵܐ . ܐܲܝܠܹܝܢ ܕܢܵܦ̇ܩܝܼܢ ܡ̣ܢ ܐܘܼܪܚܵܐ ܕܡܲܟܿܝܼܟܼܘܼܬܼܵܐ ܒܬܲܪܥܝܼܬܼܗܘܿܢ : ܘܡܸܫܬܲܠܚܝܼܢ ܡ̣ܢ ܥܘܼܕܼܪܵܢܵܐ ܐܲܠܵܗܝܵܐ : ܐܵܘ ܒܲܫܟܼܝܼܪܘܼܬܼܵܐ ܕܦܲܚܙܘܼܬܼܵܐ ܢܵܦ̇ܠܝܼܢ : ܐܵܘ ܒܓܼܘܼܕܵܦܵܐ ܕܥܲܠ ܨܸܒܼ̈ܘܵܬܼܵܐ ܐܲܠܵܗܵܝ̈ܬܼܵܐ : ܐܵܘ ܒܢܸܟܼܝܵܢܵܐ ܕܗܵܘܢܵܐ . ܐܲܝܠܹܝܢ ܕܒܲܡܝܲܬܿܪܘܼܬܼܵܐ ܕܕܼܘܼܒܵܪܹ̈ܐ ܡܸܬܿܬܿܪܝܼܡܝܼܢ : ܤܘܼܓܼܐܗܘܿܢ ܒܦܲܚܙܘܼܬܼܵܐ ܫܟܼܝܼܪܬܵܐ ܢܵܦ̇ܠܝܼܢ . ܐܲܝܠܹܝܢ ܕܹܝܢ ܕܒܼܝܼܕܲܥܬܼܵܐ ܘܕܼܘܼܒܵܪܵܐ ܕܪܸܥܝܵܢܵܐ : ܒܓܼܘܼܕܵܦܵܐ ܕܥܲܠ ܨܸܒܼ̈ܘܵܬܼܵܐ ܐܲܠܵܗܵܝ̈ܬܼܵܐ : ܐܵܘ ܒܛܲܪܝܘܼܬܼܵܐ ܕܗܵܘܢܵܐ . ܪܵܡܘܼܬܼܵܐ ܐܝܼܬܹܝܗ̇ : ܠܵܘ ܐܸܡܲܬܼܝ ܕܢܸܥܒܲܪ pb. 412 ܒܪܸܥܝܵܢܵܐ ܚܘܼܫܵܒܼܵܗ̇ ܕܗܵܕܹܐ : ܐܵܦܠܵܐ ܐܸܢܗ̤ܘ ܕܢܸܓܼܕܲܫ ܘܢܸܙܕܟܸܐ ܡܸܢܵܗ̇ ܒܲܙܒܲܢ : ܐܸܠܵܐ ܗܵܝ̇ ܕܲܢܩܵܘܸܐ ܒܗ̇ . ܓܲܠܝܵܐ ܗ̣̄ܝ ܕܲܠܗܵܘ̇ : ܐܵܦ ܬܘܵܬܼܵܐ ܐܝܼܬܼ ܠܹܗ . ܗܵܢܵܐ ܕܹܝܢ ܡܵܐ ܕܐܲܚܒܼܵܗ̇ : ܠܵܐ ܝܵܕܲܥ̇ ܕܢܸܬܿܬܿܘܸܐ . ܐܸܢ ܢܸܬܿܬܿܘܸܐ : ܐܵܦܠܵܐ ܡܟܲܬܲܪ ܒܵܗ̇ . ܠܵܘ ܗܵܝ̇ ܕܢܸܚܛܸܐ ܐܵܘ ܕܢܲܪܫܲܥ ܒܝܼܫܵܐ ܥܲܠ ܐܲܠܵܗܵܐ : ܐܸܠܵܐ ܗܵܝ̇ ܕܲܢܩܵܘܸܐ ܒܵܗ̇ ܒܒܼܝܼܫܬܵܐ . ܗܵܝ̇ ܡܲܢ : ܬܵܚܘܿܒܼܘܼܬܹܗ ܕܲܟܼܝܵܢܵܐ ܡܫܵܘܕܥܵܐ . ܗܵܕܹܐ ܕܹܝܢ : ܡܲܪܚܘܼܬܼܵܐ ܕܨܸܒܼܝܵܢܵܐ . ܘܐܵܦ ܬܘܼܒܼ ܡ̣ܢ ܫܘܼܒܼܚܵܐ ܕܲܒܼܢܲܝ̈ܢܵܫܵܐ ܡܸܬܿܛܪܸܐ ܐ̄ܢܵܫ ܒܡܲܕܥܹܗ : ܘܡܸܬܼܡܚܸܐ ܒܫܵܢܝܘܼܬܼܵܐ . ܐܸܡܲܬܼܝ ܕܲܠܒܲܪ ܡ̣ܢ ܡܫܘܼܚܬܹܗ ܪܵܐܹܓܼ ܕܢܸܤܐܲܥܪܵܢ ܒܐܝܼܕܹܗ ܒܲܝܢܵܬܼܗܘܿܢ : ܡܸܛܠ ܕܬܹܐܪܲܒܼ ܬܸܫܒܿܘܿܚܬܼܵܐ ܕܪܲܒܼܘܼܬܹܗ . ܐܲܝܟܼ ܡܲܢ ܕܢܲܪܓܫܘܼܢ : ܕܩܲܪܝܼܒܼ ܤܲܓܝܼ ܠܐܲܠܵܗܵܐ . ܤܲܓܝܼ̈ܐܹܐ ܗܘ̤ܵܘ ܕܐܸܬܼܝܲܬܲܪܘ ܒܕܼܘܼܒܵܪܹ̈ܐ : ܘܝܼܪܸܒܼܘ ܒܡܵܘ̈ܗܒܼܵܬܼܵܐ ܕܡ̣ܢ ܐܲܠܵܗܵܐ : ܘܐܸܬܼܝܲܩܲܪܘ ܒܫܘܼ̈ܟܵܢܹܐ ܕܐܵܬܼ̈ܘܵܬܼܵܐ . ܘܒܼܵܬܲܪܟܸܢ ܩܲܒܸܠ̣ܘ ܫܘܼܚܠܵܦܵܐ : ܘܲܢܪܤܲܒܼܘ ܡܚܘܿܬܼܵܐ ܡ̣ܢ ܐܲܠܵܗܵܐ : ܗܵܢܘܿܢ ܕܗܵܟܲܢ ܐܸܬܼܝܲܩܲܪܘ ܗ̄ܘ̣ܵܘ ܡ̣ܢ ܩܕܝܼܡ . ܒܲܕܼܠܵܐ ܐܵܫܟܲܚܘ ܠܡܸܛܥܲܢ ܠܡܵܘ̈ܗܒܼܵܬܼܵܐ ܤܲܓܝܼ̈ܐܬܼܵܐ ܕܲܢܤܲܒܼܘ : ܘܐܸܬܿܕܒܲܪܘ ܠܪܵܡܘܼܬܼܵܐ : ܘܐܸܫܬܕܝܼܘ ܐܲܝܟܼ ܤܘܼܠܐܵܢܵܐ ܡ̣ܢ ܐܲܠܵܗܵܐ : ܘܲܗܘ̤ܵܘ ܝܲܬܝܼܪܹ̈ܐ ܠܪܲܒܘܼܬܼ ܛܲܟܼܤܵܐ ܕܒܹܗ ܐܝܼܬܲܝܗܘܿܢ ܗ̄ܘ̣ܵܘ . ܤܲܓܝܼ̈ܠܹܐ ܬܘܼܒܼ ܕܲܗܘ̤ܵܘ ܒܗܝܼ̈ܠܹܐ ܘܲܡܤܲܬ̈ܬܹܐ ܒܗܵܘܢܵܐ : ܘܲܬܼܩܝܼ̈ܠܵܢ ܡܸܠܲܝ̈ܗܘܿܢ : ܘܢܲܟܼ̈ܦܹܐ ܒܕܼܘܼܒܵܪ̈ܲܝܗܘܿܢ : ܘܲܪܓܼܝܼܓܼܝܼܡ ܒܝܼܕܲܥܬܼܗܘܿܢ : ܘܲܗܘ̤ܵܘ ܐܵܬ̤ܵܐ ܕܤܘܼܪܵܕܼܵܐ ܠܝܵܕܼܸܘܿܥܲܝ̈ܗܘܿܢ : ܘܲܚܙܵܬܼܵܐ ܡܲܠܝܲܬܼ ܒܸܟܼܝܵܐ ܠܚܲܙܵܝܹ̈ܐ . ܒܲܒܼܟܼܵܬܼܵܐ ܪܲܒܿܬܼܵܐ ܐܲܪܝܼܡ ܩܵܠܵܟܼ ܠܘܵܬܼ ܐܲܠܵܗܵܐ : ܘܲܫܐܲܠ pb. 413 ܡܲܟܿܝܼܟܼܘܼܬܼܵܐ . ܡܠܝܼ ܦܘܼܡܵܟܼ ܡ̣ܢ ܕܸܡܥܲܝ̈ܟ : ܘܦܲܠܦܸܠ ܪܹܫܵܟܼ ܒܥܲܦܪܵܐ . ܘܡ̣ܢ ܐܲܪܥܵܐ ܠܵܐ ܬܩܘܼܡ : ܘܪܹܫܵܟܼ ܡ̣ܢ ܐܲܪܥܵܐ ܠܵܐ ܬܪܝܼܡ : ܥܕܲܡܵܐ ܕܚܵܐܹ̇ܣ ܥܠܲܝܟܼ ܐܲܠܵܗܵܐ : ܘܡܲܥܒܲܪ ܠܵܟܼ ܡ̣ܢ ܚܲܝܹ̈ܐ ܗܵܠܹܝܢ ܟܲܕܼ ܫܵܠܹ̇ܡ ܐܲܢ̄ܬܿ . ܐܵܘ ܕܢܸܬܼܪܲܚܲܡ ܥܠܲܝܟ : ܘܢܸܬܸܠ ܠܵܟܼ ܡܲܟܿܝܼܟܼܘܼܬܼܵܐ . ܘܠܵܐ ܬܸܫܠܸܐ ܡ̣ܢ ܐܸܒܼܠܵܐ : ܥܕܲܡܵܐ ܕܡܲܪܓܸܫ ܐܲܢ̄ܬܿ ܒܢܲܦܫܵܟܼ ܕܲܢܤܲܒܼܬܿ . ܕܕܲܠܡܵܐ ܐܲܝܟܼ ܚܲܕܼ ܡ̣ܢ ܗܵܠܹܝܢ ܡܸܫܬܿܟܲܚ ܐܲܢ̄ܬܿ ܡܸܢܫܹܠܝ . ܘܐܵܦܸܢ ܢܤܲܒܼܬܿ : ܥܲܝܢܲܝ̈ܟ ܠܵܐ ܬܪܝܼܡ : ܘܠܲܫܡܲܝܵܐ ܠܵܐ ܬܸܚܙܸܐ . ܘܡ̣ܢ ܚܸܙܘܵܐ ܕܐ̄ܢܵܫܵܐ : ܚܝܵܪܵܟܼ ܠܵܐ ܬܸܡܠܸܐ . ܘܠܸܒܵܟܼ ܡ̣ܢ ܕܸܚܠܬܼܵܐ ܘܒܼܵܥܘܼܬܼܵܐ : ܠܵܐ ܢܢܘܼܚ . ܟܒܲܪ ܬܸܫܬܵܘܙܲܒܼ ܡ̣ܢ ܒܝܼ̈ܫܵܬܼܵܐ ܕܲܡܛܲܝ̈ܒܵܢ ܠܫܹ̈ܐܕܹܐ ܒܐܘܼܚܵܐ ܕܗܵܢܵܐ ܕܘܼܒܵܪܵܐ : ܡܠܸܐ ܥܲܡܛܵܢܵܐ ܘܩܲܛܝܼܢ ܐܘܼܪܚܵܐ : ܘܤܲܓܝܼ ܬܘܼܩ̈ܠܵܬܼܵܐ : ܡܲܪܝܼܕܼ ܒܝܼܕܲܥܵܬܼܵܐ ܕܡܸܬܿܕܲܪܟܵܢܘܼܬܹܗ ܠܲܟܼܝܵܢܵܐ ܕܐ̈ܢܵܫܵܐ . ܗܲܝܡܸܢܲܝܢܝ ܐܵܚܝ : ܘܐܲܫܲܪ ܠܡܸܠܲܬܼܝ : ܕܠܵܐ ܤܵܦܹ̇ܿܩ ܐܲܢ̄ܬܿ ܠܡܲܕܼܪܵܟܼܘܼ ܠܟܼܠܹܗ ܚܲܝܠܗܘܿܢ ܕܫܹ̈ܐܕܹܐ : ܘܠܵܐ ܤܵܦ̇ܩܵܐ ܝܑܼܕܸܥܬܼܵܟܼ ܠܡܸܤܡܲܟܼ ܩܕܼܵܡ ܨܸܢ̈ܥܵܬܼܗܘܿܢ . ܐܲܪܦܵܐ ܗܵܫܵܐ ܕܐܲܫܝܼܕܼ ܠܓܼܵܘ ܡܸܢܵܟܼ ܢܘܼܗܪܵܐ ܤܲܓܝܼܐܵܐ : ܗܵܘ̇ ܕܒܹܗ ܡܸܫܬܿܟܲܚ ܚܘܼܒܹܗ ܕܲܡܫܝܼܚܵܐ : ܘܲܚܡܝܼܠ ܐܲܢ̄ܬܿ ܠܓܼܵܘ ܡ̣ܢ ܫܘܼܪܵܐ ܕܪ̈ܲܚܡܹܐ ܐܲܠܵܗܵܝܹ̈ܐ : ܡܸܛܠ ܐܝܼܩܵܪܵܐ ܕܡܲܟܿܝܼܟܼܘܼܬܼܵܐ ܕܲܫܟܼܝܼܚܵܐ ܠܵܟܼ . ܐܸܢ ܠܓܼܵܘ ܡ̣ܢ ܥܲܡܛܵܢܵܐ ܕܢܸܤܝ̈ܘܿܢܹܐ ܬܸܥܘܿܠ ܟܲܕܸ ܢܲܪܚܸܩ ܗܵܢܵܐ ܢܘܼܗܪܵܐ : ܘܬܸܫܬܿܒܸܩ ܠܡܸܬܼܢܲܤܵܝܘܼ ܒܗܵܘ̇ ܚܵܫܟܵܐ ܥܲܒܿܝܼܛܵܐ ܕܢܲܦܫܵܐ : ܕܐܲܝܠܹܝܢ ܕܡ̣ܢ ܐܲܠܵܗܵܐ ܡܸܫܬܲܒܼܩܝܼܢ ܘܒܼܐܝܼ̈ܕܲܝ ܫܹ̈ܐܕܹܐ ܡܸܫܬܲܠܡܝܼܢ : ܗܵܝܕܹܝܢ ܝܵܕܲܥ̇ ܐܲܢ̄ܬܿ : ܕܡܸܫܬܿܟܲܚ ܐܲܢ̄ܬܿ ܩܕܼܵܡܲܝܗܘܿܢ : ܐܲܝܟܼ ܝܲܠܘܕܵܐ ܕܠܵܐ pb. 414 ܝܵܕܲܥ̇ ܠܐܲܝܟܵܐ ܢܹܐܙܲܠ . ܘܗܵܟܲܢܵܐ ܡܸܬܕܵܘܕܼܵܐ ܟ̱ܠܵܗ̇ ܝܑܼܕܲܥܬܼܵܟܼ : ܐܲܝܟܼ ܕܛܲܠܝܵܐ ܙܥܘܿܪܵܐ . ܘܗܵܢܵܐ ܪܸܥܝܵܢܵܐ ܡܫܲܪܪܵܐ ܕܒܲܐܠܵܗܵܐ : ܘܚܲܬܿܝܼܬܼܘܼܬܼܵܐ ܕܝܼܕܲܥܬܼܵܟܼ : ܘܬܲܪܥܝܼܬܼܵܟܼ ܚܠܝܼܡܬܼܵܐ : ܗܵܘ̈ܝܵܢ ܡܸܬܼܡܲܨ̈ܥܵܢ ܒܝܲܡܵܐ ܕܦܘܼ̈ܠܵܓܹܐ . ܒܲܚܕܼܵܐ ܡܨܸܐ ܐܲܢ̄ܬܿ ܙܵܟܹ̇ܐ ܐܲܢ̄ܬܿ ܠܗܘܿܢ : ܒܡܲܟܿܝܼܟܼܘܼܬܼܵܐ ܒܲܠܚܘܿܕܼ : ܡܵܐ ܕܩܲܕܼܡ̣ܬܿ ܐܸܚܲܕܼܬܿ ܠܗܵܕܹܐ : ܐܸܬܼܒܲܛܲܠ ܟ̱ܠܹܗ ܚܲܝܠܗܘܿܢ . ܠܵܐ ܡܵܐ ܕܫܲܦܝܵܐܝܼܬܼ ܬܸܪܕܹܐ ܒܚܲܕܼܘܼܬܼܵܟܼ ܕܒܲܐܠܵܗܵܐ : ܬܸܤܒܲܪ ܚܘܼܠܡܵܢܵܐ ܕܢܲܦܫܵܟܼ . ܐܸܠܵܐ ܐܸܡܲܬܼܝ ܕܐܲܤܝܼܪܘܼܬܼܵܐ ܕܲܒܼܨܸܒܼ̈ܘܵܬܼܵܐ ܠܵܐ ܡܕܼܵܘܕܼܵܐ ܪܸܥܝܵܢܵܟܼ ܡ̣ܢ ܚܘܼܒܵܐ ܕܐܲܠܵܗܵܐ ܘܲܕܼܩܲܪܝܼܒܼܵܐ : ܘܠܵܐ ܐܲܚܝܼܕܼܘܼܬܼܵܐ ܕܲܒܼܦܲܪ̈ܨܘܿܦܹܐ : ܡ̣ܢ ܡܲܪܢܝܼܢܬܼܵܟܼ ܕܲܒܼܡܵܪܲܢ . ܕܠܹܗ ܫܘܼܒܼܚܵܐ : ܘܠܲܢ ܢܢܲܛܲܪ ܒܩܲܪܝܼܒܼܘܼܬܹܗ ܘܲܒܼܥܸܢܝܵܢܹܗ . ܐܵܡܹܝܢ . ܛܘܼܒܼܵܘܗܝ ܠܡܲܢ ܕܚܲܝܹ̈ܐ ܙܥܝܼܪܹ̈ܐ ܚܵܝܹ̇ܐ ܒܥܵܠܡܵܐ ܗܵܢܵܐ ! ܤܵܒܼܵܐ ܚܲܕܼ ܟܬܝܼ̈ܒܵܢ ܗ̣̄ܘܲܝ̈ ܠܹܗ ܥܲܠ ܐܸܤܹ̈ܐ ܟܠܗܹܝܢ ܕܩܸܠܵܝܬܹܗ : ܟܬܼܝܼ̈ܒܼܵܬܼܵܐ ܡܫܲܚ̈ܠܦܵܬܼܵܐ ܘܪܸ̈ܥܝܵܢܹܐ ܕܲܙܢ̈ܝܼܢ : ܘܡܸܠܹ̈ܐ ܬܡܝܼ̈ܗܵܬܼܵܐ ܘܲܡܫܲܚ̈ܠܦܵܬܼܵܐ ܕܟܼܠ ܪܸ̈ܥܝܵܢܝܼܢ . ܘܫܲܐܠܘܼܗܝ ܕܗܵܠܹܝܢ ܡܵܢܵܐ ܐܸܢܹܝܢ ܤܵܒܼܵܐ . ܐܵܡܲ݁ܪ ܠܗܘܿܢ : ܚܘܼ̈ܫܵܒܹܐ ܐܸܢܘܿܢ ܕܟܹܐܢܘܼܬܼܵܐ : ܕܥܵܒܼ̇ܪܝܼܢ ܒܝܼ ܡ̣ܢ ܡܲܠܲܐܟܼܵܐ ܕܲܠܘܵܬܼܝ : ܘܡ̣ܢ ܙܵܘ̈ܥܹܐ ܬܪ̈ܝܼܨܵܐ ܕܲܟܼܝܵܢܵܐ . ܘܪܵܫܹ̇ܡ ܐ̄ܢܵܐ ܠܗܘܿܢ ܒܙܲܒܼܢܵܐ ܕܐܝܼܬܲܝ ܒܗܵܠܹܝܢ ܐܵܘܵܢܹ̈ܐ : ܕܲܒܼܙܲܢܵܐ ܕܥܲܡܛܵܢܵܐ ܥܢܸܐ ܐ̄ܢܵܐ ܒܗܘܿܢ : ܘܦܵܪܩܝܼܢ ܠܝܼ ܡ̣ܢ ܛܵܥܝܘܼܬܼܵܐ . ܗܵܟܲܢܵܐ ܙܵܕܹܩ ܠܹܗ ܠܒܲܪܢܵܫܵܐ ܠܡܸܥܒܲܕܼ ܟܠܗܘܿܢ ܝܵܘ̈ܡܵܬܹܗ . ܠܤܵܒܼܵܐ ܚܲܕܼ ܝܵܗ̇ܒܿܝܼܢ ܗ̄ܘ̣ܵܘ ܠܹܗ ܛܘܼܒܼܵܐ ܚܘܼܫܵܒܼܵܘ̈ܗܝ : ܘܲܡܫܲܒܿܚܝܼܢ ܗ̄ܘ̣ܵܘ ܠܹܗ : ܕܲܚܠܵܦ ܥܵܠܡܵܐ ܕܥܵܒܲܪ : ܐܸܫܬܘܝܼܬܿ ܠܤܲܒܼܪܵܐ ܕܠܵܐ ܡܸܬܼܚܲܒܲܠ . ܐܵܡܲ݁ܪ ܠܗܘܿܢ ܗ̤ܘ ܤܵܒܼܵܐ . ܟܲܕܼ ܥܕܲܟܹܝܠ ܚܲܝ ܐ̄ܢܵܐ : ܡܵܢܵܐ ܝܵܗ̇ܒܿܝܼܢ ܐܢ̄ܬܿܘܿܢ ܠܝܼ ܛܘܼܒܼܵܐ ؟ ܠܵܐ ܝܵܕܲܥ̇ ܐ̄ܢܵܐ ܡܵܢܵܐ ܓܵܕܹܫ ܠܝܼ ܥܕܲܡܵܐ ܠܡܵܘܬܿܝ . ܒܐܘܼܪܚܵܐ ܐܝܼܬܲܝ ܥܕܲܟܹܝܠ : ܠܵܐ ܫܲܪܝܼܪ ܠܝܼ ܛܘܼܒܼܵܐ : ܥܕܲܡܵܐ ܕܡܵܛܹ̇ܐ ܐ̄ܢܵܐ ܠܒܲܝܬܿܝ . ܫܲܪܝܼܪܵܐܝܼܬܼ : ܗܵܢܵܘ ܚܘܼܫܵܒܼܵܐ ܟܹܐܢܵܐ . ܙܵܕܹܩ ܕܹܝܢ ܕܲܢܤܝܼܡ ܢܝܼܫܵܐ ܠܙܵܟܼܘܼܬܼܵܐ : ܝܵܘܡܵܐ ܕܡܵܘܬܵܐ . ܡ̣ܢ ܩܕܼܵܡ ܡܵܘܬܵܐ : ܠܵܐ ܐܝܼܬܼܵܘܗܝ ܙܲܟܵܝܵܐ ܗܵܘ̇ ܕܡܸܬܼܢܲܨܚ . ܚܲܝܼܢ ܐܸܢܘܿܢ ܓܹܝܪ ܒܥܸܠܕܒܼܵܒܼܵܘ̈ܗܝ : ܘܐܘܼܪܚܵܐ ܐܝܼܬܼ ܩܕܼܵܡܵܘܗܝ : ܘܠܵܐ ܝܵܕܼܥ̇ ܒܡܵܢܵܐ ܡܸܬܼܡܲܨܲܥ . ܠܵܐ  pb. 408  ܓܹܝܪ ܫܸܠܡܲܬ̤ ܐܘܼܪܚܹܗ : ܘܲܡܛ̣ܵܐ ܠܥܸܕܵܢܵܐ ܕܬܼܘܼܟܼܠܵܢܵܐ . ܘܗܵܟܲܢܵܐ : ܐܵܦܠܵܐ ܐܲܝܢܵܐ ܕܲܡܡܲܨܲܥ ܒܒܼܝܼ̈ܫܵܬܼܵܐ : ܐܝܼܬܼ ܠܹܗ ܦܤܵܩ ܪܲܒܼܪܵܐ . ܡܨܸܐ ܓܹܝܪ ܕܡܸܬܿܬܲܓܲܪ ܚܲܝܹ̈ܐ : ܚܲܝܲ ܓܹܝܪ ܥܕܲܟܹܝܠ . ܐܝܼܬܼ ܠܹܗ ܤܲܒܼܪܵܐ : ܐܲܟܼܘܵܬܹܗ ܕܗܵܘ̇ ܕܡܸܬܿܕܲܒܲܪ ܫܲܦܝܼܪ . ܡܵܢܵܐ ܡܩܲܦܲܚ ܐܲܢ̄ܬܿ ܠܚܲܛܵܝܵܐ : ܐܘܿ ܒܲܪܢܵܫܵܐ ؟ ܠܵܐ ܓܹܝܪ ܥܕܲܟܹܝܠ ܥܲܠ̣ܘ ܥܲܡ̈ܠܲܝ ܬܹܐܓܼܘܼܪܬܵܟܼ ܕܝܼܠܵܟܼ ܠܲܠܡܹܐܢܵܐ : ܕܡܸܬܿܬܿܪܝܼܡ ܐܲܢ̄ܬܿ ܥܠܵܘܗܝ : ܠܵܐ ܦܤܝܼܩ ܤܲܒܼܪܹܗ ܡ̣ܢ ܠܘܵܬܼ ܐܲܠܵܗܵܐ . ܡܲܨܝܵܐ ܗ̣̄ܝ ܓܹܝܪ ܕܥܵܒܲܪ ܠܵܟܼ ܒܲܡܝܲܬܿܪܘܼܬܼܵܐ ܒܵܬܲܪ ܩܲܠܝܼܠ : ܘܡܸܬܼܩܲܪܲܒܼ ܠܘܵܬܼ ܐܲܠܵܗܵܐ ܝܲܬܝܼܪ ܡܸܢܵܟܼ . ܠܵܐ ܓܹܝܪ ܐܸܬ݂ܼܵܐ ܡܵܘܬܵܐ ܘܲܚܬܲܡ ܕܘܼܒܵܪܹܗ : ܐܵܦܠܵܐ ܕܝܼܠܵܟܼ . ܫܘܼܚ̈ܠܵܦܹܐ ܤܲܓܝܼ̈ܐܹܐ ܗܵܘܹ̇ܝܢ ܠܒܲܪܢܵܫܵܐ ܟܡܵܐ ܕܚܲܝ . ܐܲܠܵܗܵܐ ܓܹܝܪ ܠܫܘܼܠܵܡܵܐ ܗ̄ܘ̣ ܕܚܵܐܲܪ : ܘܠܵܘ ܠܗܵܠܹܝܢ ܕܗܵܘ̈ܝܵܢ ܒܲܡܨܲܥܬܼܵܐ . ܤܲܓܿܝܼ̈ܐܹܐ ܗܘ̤ܵܘ ܙܲܕܝܼ̈ܩܹܐ ܙܲܕܝܼ̈ܩܹܐ ܕܲܢܦܲܠ̣ܘ ܡ̣ܢ ܙܲܕܝܼܩܘܼܬܼܗܘܿܢ : ܘܲܤܠܸܩ̣ܘ ܚܲܛܵܝܹ̈ܐ ܘܩܵܡ̣ܘ ܒܕܼܘܼܟܲܬܼܗܘܿܢ . ܡܵܕܹܝܢ : ܠܵܐ ܢܸܬܿܬܿܪܝܼܡ ܙܲܕܝܼܩܵܐ : ܡܸܛܠ ܕܚܲܝ ܗ̄ܘ̣ . ܘܠܵܐ ܢܸܦܤܘܿܩ ܚܲܛܵܝܵܐ ܤܲܒܼܪܹܗ : ܡܸܛܠ ܕܩܲܪܝܼܒܼ ܗ̄ܘ̣ ܠܹܗ ܐܲܠܵܗܵܐ ܐܸܢ ܒܵܥܹ̇ܐ . ܘܲܡܥܲܬܲܕܼ ܠܩܘܼܒܵܠܹܗ ܐܸܢܗ̤ܘ ܕܥܵܒܹ̇ܕܼ ܫܘܼܚܠܵܦܵܐ ܠܕܼܘܼܒܵܪܹܗ : ܘܦܵܢܹ̇ܐ ܠܘܵܬܹܗ . ܐܸܢ ܦܠܲܚܼܬܿ ܡܝܲܬܿܪܘܼܬܼܵܐ ܫܲܦܝܼܪ : ܘܠܵܐ ܐܲܪܓܸܫ̣ܬܿ ܒܲܛܥܵܡܬܼܵܐ ܕܥܘܼܕܼܪܵܢܵܗ̇ : ܠܵܐ ܬܸܬܿܕܲܡܲܪ . ܥܕܲܡܵܐ ܕܡܸܬܼܡܲܟܲܟܼ ܒܲܪܢܵܫܵܐ : ܠܵܐ ܢܵܤܹ̇ܒܼ ܐܼܲܓܼܪܵܐ ܕܦܘܼܠܚܵܢܹܗ . ܦܘܪܥܵܢܵܐ ܠܵܐ ܗ̄ܘ̣ܵܐ ܠܦܘܼܠܚܵܢܵܐ ܡܸܬܿܒܿܗܸܒܼ : ܐܸܠܵܐ ܠܡܲܟܿܝܼܟܼܘܼܬܼܵܐ . ܐܲܝܢܵܐ ܕܛܲܠܡ̣ܵܗ̇ ܠܲܬܼܪܲܝܵܢܝܼܬܼܵܐ : ܐܵܘܒܸܿܕܼ ܠܩܲܕܼܡܵܝܬܼܵܐ . ܐܲܝܢܵܐ ܕܩܲܕܸܡ ܢܤܲܒܼ ܡܝܲܬܿܪܘܼܬܹܗ ܕܦܘܼܠܚܵܢܵܐ : ܗܘ̤ܵܐ ܩܲܕܼܡܵܝܵܐ ܠܗܵܘ̇ ܕܲܢܤܲܒܼ  pb. 409  ܦܘܼܠܚܵܢܵܗ̇ ܕܲܡܝܲܬܿܪܘܼܬܼܵܐ . ܡܝܲܬܿܪܘܼܬܼܵܐ : ܐܸܡܵܐ ܗ̣̄ܝ ܕܥܵܩ̈ܬܼܵܐ . ܡ̣ܢ ܥܵܩ̈ܬܼܵܐ : ܡܸܬܼܝܲܠܕܵܐ ܡܲܟܿܝܼܟܼܘܼܬܼܵܐ . ܘܲܠܡܲܟܿܝܼܟܼܘܼܬܼܵܐ : ܡܸܬܼܝܲܗܒܵܐ ܡܵܘܗܲܒܼܬܼܵܐ . ܡܵܕܹܝܢ ܦܘܼܪܥܵܢܵܐ : ܠܵܐ ܠܲܡܝܲܬܿܪܘܼܬܼܵܐ : ܘܠܵܐ ܠܟܹܐܒܹ̈ܐ ܕܲܚܠܵܦܹܝܗ̇ : ܐܸܠܵܐ ܠܡܲܟܼܝܼܟܼܘܼܬܼܵܐ ܕܡܢܗܘܿܢ ܡܸܬܼܝܲܠܕܵܐ . ܐܸܢܕܹܝܢ ܗܵܕܹܐ ܚܲܤܝܼܪܵܐ : ܤܪ̈ܝܼܩܵܢ ܐܸܢܹܝܢ ܩܲܕܼ̈ܡܵܝܵܬܼܵܐ . ܦܘܼܠܚܵܢܵܗ̇ ܕܲܡܝܲܬܿܪܘܼܬܼܵܐ : ܢܛܘܼܪܲܬܼ ܦܘܼܩܕܵܢܵܘ̈ܗܝ ܕܡܵܪܲܢ . ܡܝܲܬܿܪܘܼܬܹܗ ܕܦܘܼܠܚܵܢܵܐ : ܬܲܩܢܘܼܬܹܗ ܕܪܸܥܝܵܢܵܐ : ܕܡ̣ܢ ܡܲܟܿܝܼܟܼܘܼܬܼܵܐ ܘܲܙܥܝܼܪܘܼܬܼܵܐ ܡܸܬܼܩܲܝܡܵܐ . ܐܲܝܟܵܐ ܕܚܲܤܝܼܪ ܚܲܝܠܵܐ ܠܩܲܕܼ̈ܡܵܝܵܬܼܵܐ : ܗܵܕܹܐ ܡܸܬܼܩܲܒܿܠܵܐ ܚܠܵܦܲܝܗܹܝܢ . ܡܫܝܼܚܵܐ ܡܵܕܹܝܢ : ܠܵܘ ܠܦܘܼܠܚܵܢܵܐ ܕܦܘܼܩ̈ܕܵܢܹܐ ܒܵܥܹ̇ܐ : ܐܸܠܵܐ ܠܬܲܩܢܘܼܬܼܵܐ ܕܢܲܦܫܵܐ : ܗܵܝ̇ ܕܐܵܦ ܢܸܗܘܿܢ ܦܘܼܩ̈ܕܵܢܹܐ ܡܸܛܠܵܬܼܵܗ̇ ܤܵܡ̣ ܠܲܡܠܝܼ̈ܠܹܐ . ܦܲܓܼܪܵܐ ܦܵܠܲܚ ܒܝܲܡܝܼܢܵܐ ܘܲܒܼܤܸܡܵܠܵܐ : ܫܲܘܝܵܐܝܼܬܼ . ܪܸܥܝܵܢܵܐ ܕܹܝܢ : ܐܲܝܟܼ ܡܵܐ ܕܘܵܠܹ̇ܐ ܡܸܙܕܲܕܲܩ ܐܵܘ ܚܵܐܹ̇ܒܼ ܡܫܲܚܠܦܵܐܝܼܬܼ . ܐܝܼܬܼ ܕܲܒܲܨܒܼܘܼܬܼܵܐ ܕܤܸܡܵܠܵܐ : ܚܲܝܹ̈ܐ ܦܵܠܲܚ ܒܚܸܟܼܡܬܼܵܐ ܕܡ̣ܢ ܐܲܐܵܗܵܐ . ܘܐܝܼܬܼ ܕܲܚܛܝܼܬܼܵܐ ܡܸܬܿܬܲܓܲܪ : ܒܦܲܪܨܘܿܦܵܐ ܕܐܲܠܵܗܵܝ̈ܬܼܵܐ . ܒܘܼܨܵܪܹ̈ܐ ܕܲܒܼܚܲܕܼܚܕܼܵܝ̈ܬܼܵܐ ܕܲܒܼܗܘܿܢ ܡܸܫܬܲܟܼܚܝܼܢ ܐܲܝܠܹܝܢ ܕܲܙܥܝܼܪܝܼܢ : ܠܲܢܛܘܼܪܬܵܐ ܕܙܲܕܝܼܩܘܼܬܼܗܘܿܢ ܡܸܫܬܲܒܼܩܝܼܢ ܒܗܘܿܢ ܡ̣ܢ ܐܲܠܵܗܵܐ . ܕܢܸܗܘ̈ܝܵܢ ܠܗܘܿܢ ܠܥܸܠܬܼܵܐ ܕܡܲܟܿܝܼܟܼܘܼܬܼܵܐ : ܡܸܬܼܥܲܒܼܪ̈ܵܢܘܵܬܼܗܘܿܢ ܘܚܲܤܝܝܼܪ̈ܵܬܼܗܘܿܢ . ܘܗ̤ܝ ܡܲܟܿܝܼܟܼܘܼܬܼܵܐ : ܢܵܛ̇ܪܵܐ ܠܦܘܼܠܚܵܢܲܝ̈ܗܘܿܢ ܪܵܘܪ̈ܒܹܐ : ܠܵܘ ܒܲܠܚܘܿܕܼ ܕܡ̣ܢ ܪܵܡܘܼܬܼܵܐ ܢܸܬܼܢܲܛܪܘܼܢ : ܐܸܠܵܐ ܐܲܝܟܼ ܕܲܒܼܥܘܼܗܕܵܢܗܹܝܢ ܢܸܬܼܡܲܟܿܟܲܘܿܢ : ܕܐܲܓܼܪܵܐ ܝܲܬܝܼܪܵܐ ܢܸܤܒܼܘܼܢ . ܒܸܠܥܵܕܼ ܡ̣ܢ ܩܘܼܦܵܚܹ̈ܐ : ܠܵܐ ܡܸܬܼܢܲܛܪܵܐ ܡܵܘܗܲܒܼܬܼܵܐ . ܡܵܘܗܲܒܼܬܼܵܐ ܕܠܵܐ ܢܸܤܝܼ̈ܘܿܢܹܐ : ܠܐܲܒܼܕܵܢܵܐ  pb. 410  ܕܲܡܩܲܒܹܠܵܢܹ̈ܝܗ̇ ܡܸܫܬܲܟܼܚܵܐ . ܐܸܢ ܦܠܲܚ̣ܬܿ ܫܲܦܝܼܪ ܩܕܼܵܡ ܐܲܠܵܗܵܐ : ܘܝܲܗ̣̄ܒܼܠܵܟܼ ܚܠܵܦ ܬܪܝܼܨܘܼܬܼܵܟܼ ܕܲܠܘܵܬܹܗ ܡܵܘܗܲܒܼܬܼܵܐ : ܐܲܝܟܼ ܕܲܢܓܲܪܓܼܵܟܼ ܝܲܬܿܝܼܪܵܐ ܘܲܢܚܲܕܹܝܟܼ ܒܦܘܼܠܚܵܢܵܟܼ : ܐܲܦܝܼܤܲܝܗܝ ܕܢܸܬܸܠ ܠܵܟܼ ܝܑܼܕܲܥܬܼܵܐ : ܕܬܸܕܲܥ ܐܲܝܟܲܢܵܐ ܡܸܬܼܒܿܥܸܐ ܠܡܸܬܼܡܲܟܵܟܼܘܼ . ܐܵܘ ܕܲܢܩܝܼܡ ܥܠܹܝܗ̇ ܩܲܤܛܘܼܢܵܪܹ̈ܐ : ܐܵܘ ܕܢܸܤܒܼܝܼܗ̇ ܬܘܼܒܼ ܡܸܢܵܟܼ : ܕܠܵܐ ܬܸܗܘܸܐ ܥܸܠܬܼܵܐ ܕܐܲܒܼܕܵܢܵܐ ܡܸܢܵܗ̇ . ܠܵܐ ܗ̄ܘ̣ܵܐ ܕܟܼܠܢܵܫ ܗ̣̄ܝ ܠܡܸܛܲܪ ܥܘܼܗܪܵܐ ܕܠܵܐ ܢܸܟܼܝܵܢ . ܢܲܦܫܵܐ ܕܲܫܩܝܼܠܵܐ ܛܵܥܢܵܐ ܕܲܡܝܲܬܿܪܘܼܬܼܵܐ : ܘܲܒܼܚܲܬܝܼܬܼܘܼܬܵܐ ܕܕܸܚܠܲܬܼ ܐܲܠܵܗܵܐ ܚܵܝܵܐ : ܠܵܐ ܡܲܨܝܵܐ ܕܬܸܗܘܸܐ ܕܲܕܼܠܵܐ ܥܵܩ̈ܬܼܵܐ ܕܟܼܠܝܘܿܡ . ܠܝܼ̈ܦܵܢ ܐܸܢܹܝܢ ܡܝܲܬܿܪ̈ܵܬܼܵܐ ܘܥܵܩ̈ܬܼܵܐ ܒܲܚ̈ܕܼܵܕܹܐ . ܕܲܢܦܲܩ̣ ܡ̣ܢ ܐܘܼ̈ܠܨܵܢܹܐ : ܘܡ̣ܢ ܡܝܲܬܿܘܼܬܼܵܐ ܡ̣ܢ ܟܠ ܦܪܘܿܣ . ܕܩ̣ܵܘܝܼ ܒܲܡܝܲܬܿܪܘܼܬܼܵܐ : ܩ̣ܵܘܝܼ ܒܥܵܩ̈ܬܼܵܐ . ܐܸܢ ܐܸܬܼܝܲܐܲܒܼܬܿ ܠܲܡܝܲܬܿܪܘܼܬܼܵܐ : ܐܲܫܠܸܡ̣ܬܿ ܢܲܦܫܵܟܼ ܠܟܼܠ ܥܵܩ̈ܢ . ܡܝܲܬܿܪܘܼܬܼܵܐ : ܡܵܘܠܕܼܵܢܝܼܬܼܵܐ ܗ̣̄ܝ ܕܥܵܩ̈ܬܼܵܐ . ܥܵܩ̈ܬܼܵܐ : ܡܵܘ̈ܠܕܵܢܝܵܬܼܵܐ ܐܸܢܹܝܢ ܕܡܲܟܿܝܼܟܸܘܼܬܼܵܐ . ܠܵܐ ܓܹܝܪ ܨܵܒܹ̇ܐ ܐܲܠܵܗܵܐ : ܕܬܸܗܘܸܐ ܕܠܵܐ ܨܸܦܬܼܵܐ ܢܲܦܫܵܐ . ܘܐܲܝܢܵܐ ܕܲܠܗܵܕܹܐ ܪܵܐܹ̇ܓܼ : ܠܒܲܪ ܡ̣ܢ ܨܸܒܼܝܵܢܹܗ ܕܐܲܠܵܗܵܐ ܐܸܫ̇ܬܟܲܚ ܒܬܲܪܥܝܼܬܹܗ . ܨܸܦܬܼܵܐ ܕܹܝܢ : ܠܵܐ ܗ̄ܘ̣ܵܐ ܕܦܲܓܼܪ̈ܵܢܵܝܵܬܼܵܐ ܐܵܡܲ݁ܪ ܐܲܢ̄ܐ : ܐܸܠܵܐ ܕܬܼܘܼ̈ܟܹܐ ܕܢܲܩܝܼܦܝܼܢ ܠܗܹܝܢ ܠܲܡܝܲܬܿܪ̈ܵܬܼܵܐ . ܥܕܲܡܵܐ ܓܹܝܪ ܕܠܝܼܕܲܥܬܼܵܐ ܕܲܫܪܵܪܵܐ ܢܸܡܛܸܐ : ܕܐܝܼܬܹܝܗ̇ ܓܸܠܝܵܢܵܐ ܕܟܲܤ̈ܝܵܬܼܵܐ : ܒܝܲܕܼ ܢܸܤܝ̈ܘܿܢܹܐ ܡܸܬܼܩܲܪܒܼܝܼܢܲܢ ܠܘܵܬܼ ܡܲܟܿܝܼܟܼܘܼܬܼܵܐ . ܐܲܝܢܵܐ ܕܲܕܼܠܵܐ ܥܵܩ̈ܬܼܵܐ ܐܸܫܬܿܟܲܚ ܒܲܡܝܲܬܿܪܘܼܬܹܗ : ܬܲܪܥܵܐ ܠܪܵܡܘܼܬܼܵܐ ܐܸܬܼܦܬܲܚ ܠܹܗ . ܡܵܢ̣ܘܼ ܕܡܸܬܼܪܲܓܼܪܲܓܼ ܠܵܗ̇ ܠܗܵܕܹܐ : ܢܸܗܘܸܐ ܕܠܵܐ ܥܵܩܵܐ ܒܬܲܪܥܝܼܬܹܗ ؟ ܠܵܐ ܡܲܨܝܵܐ ܕܲܠܒܲܪ ܡ̣ܢ ܥܸܠܬܼܵܐ ܕܩܘܼܦܵܚܹ̈ܐ : ܢܩܵܘܸܐ ܪܸܥܝܵܢܵܐ . ܒܡܘܼܟܵܟܼܵܐ .  pb. 411  ܘܠܵܐ ܡܲܨܝܵܐ ܕܒܸܠܥܵܕܼ ܡܘܼܟܵܟܼܵܐ : ܢܸܬܼܐܡܸܢ ܒܥܸܢܝܵܢܵܐ ܕܬܲܟܼܫܲܦܬܼܵܐ ܠܘܵܬܼ ܐܲܠܵܗܵܐ ܫܲܦܝܵܐܝܼܬܼ . ܩܲܕܼܡܵܝܑܼܬܼ ܡ̣ܢ ܪܸܢܝܵܐ ܕܘܵܠܝܼܬܼܵܐ ܡܸܬܼܪܲܚܲܩ ܒܲܪܢܵܫܵܐ ܒܬܲܪܥܝܼܬܹܗ : ܘܗܵܝܕܹܝܢ ܡܸܬܼܩܲܪܒܼܵܐ ܠܘܵܬܹܗ ܪܘܼܚܵܐ ܕܪܵܡܘܼܬܼܵܐ . ܘܲܒܼܗܵܕܹܐ ܡܚܲܡܤܸܢ ܠܘܼܩܕܲܡ : ܘܗܵܝܕܹܝܢ ܡܸܬܼܪܲܚܲܩ ܡܸܢܹܗ ܡܲܠܲܐܟܼܵܐ ܕܲܒܼܛܝܼܠܘܼܬܼܵܐ . ܗܵܘ̇ ܕܲܟܼܡܵܐ ܕܩܲܪܝܼܒܼ ܠܹܗ : ܪܵܡܹ̇ܐ ܒܹܗ ܟ̱ܠܹܗ ܪܸܢܝܵܐ ܕܟܹܐܢܘܼܬܼܵܐ . ܡܵܐ ܕܹܝܢ ܕܛܲܠܡܹܗ ܠܗܵܢܵܐ : ܘܐܸܬܼܪܲܚܲܩ ܡ̣ܢ ܨܹܐܕܼܵܘܗܝ : ܗܵܕܹܝܢ ܩܵܪܹܒܼ ܠܘܵܬܹܗ ܢܘܼܟܼܪܵܝܵܐ : ܟܲܕܼ ܠܵܐ ܗܵܘܹ̇ܐ ܒܹܗ ܗܵܝܕܝܟ : ܐܵܦܠܵܐ ܚܲܕܼ ܪܸܢܝܵܐ ܟܹܐܢܵܐ . ܡ̣ܢ ܩܕܼܵܡ ܬܒܼܵܪܵܐ : ܪܵܡܘܼܬܼܵܐ : ܐܵܡܲ݁ܪ ܚܲܟܿܝܼܡܵܐ . ܘܲܩܕܼܵܡ ܡܵܘܗܲܒܼܬܼܵܐ : ܡܲܟܿܝܼܟܼܘܼܬܼܵܐ . ܒܲܟܼܡܵܝܘܼܬܼܵܐ ܕܪܵܡܘܼܬܼܵܐ ܕܡܸܬܼܚܲܙܝܵܐ ܒܵܗ̇ ܒܢܲܦܫܵܐ : ܥܲܠ ܡܲܬܼܩܵܠܵܐ ܕܲܬܼܒܼܵܪܵܐ ܕܩܲܝܼܒܼ ܕܢܸܫܬܲܕܲܤ ܥܠܹܝܗ̇ ܡ̣ܢ ܐܲܠܵܗܵܐ ܡܒܲܕܩܵܐ . ܘܠܵܐ ܒܚܲܕܼ ܡ̣ܢ ܚܛܗ̈ܝܼܢ ܡܸܬܼܪܲܚܲܩ ܐܲܠܵܗܵܐ ܡ̣ܢ ܒܲܪܢܵܫܵܐ : ܘܫܵܒܹ̇ܩ ܠܹܗ ܓܡܝܼܪܵܐܝܼܬܼ ܘܓܼܵܥ̇ܨܵܐ ܠܹܗ ܡܸܢܹܗ : ܥܕܲܡܵܐ ܕܢܸܫܟܲܚ ܥܢܸܐ ܪܸܥܝܵܢܹܗ ܒܥܸܢܝܵܢܵܐ ܕܪܵܡܘܼܬܼܵܐ ܐܵܘ ܕܓܼܘܼܕܵܦܵܐ . ܡܸܛܠܗܵܢܵܐ : ܐܵܦ ܥܸܠܬܼܵܐ ܗܵܘܝܵܐ ܠܲܬܼܪܲܝܵܢܵܐ ܩܲܕܸܡܵܝܬܼܵܐ . ܐܲܝܠܹܝܢ ܕܢܵܦ̇ܩܝܼܢ ܡ̣ܢ ܐܘܼܪܚܵܐ ܕܡܲܟܿܝܼܟܼܘܼܬܼܵܐ ܒܬܲܪܥܝܼܬܼܗܘܿܢ : ܘܡܸܫܬܲܠܚܝܼܢ ܡ̣ܢ ܥܘܼܕܼܪܵܢܵܐ ܐܲܠܵܗܝܵܐ : ܐܵܘ ܒܲܫܟܼܝܼܪܘܼܬܼܵܐ ܕܦܲܚܙܘܼܬܼܵܐ ܢܵܦ̇ܠܝܼܢ : ܐܵܘ ܒܓܼܘܼܕܵܦܵܐ ܕܥܲܠ ܨܸܒܼ̈ܘܵܬܼܵܐ ܐܲܠܵܗܵܝ̈ܬܼܵܐ : ܐܵܘ ܒܢܸܟܼܝܵܢܵܐ ܕܗܵܘܢܵܐ . ܐܲܝܠܹܝܢ ܕܒܲܡܝܲܬܿܪܘܼܬܼܵܐ ܕܕܼܘܼܒܵܪܹ̈ܐ ܡܸܬܿܬܿܪܝܼܡܝܼܢ : ܤܘܼܓܼܐܗܘܿܢ ܒܦܲܚܙܘܼܬܼܵܐ ܫܟܼܝܼܪܬܵܐ ܢܵܦ̇ܠܝܼܢ . ܐܲܝܠܹܝܢ ܕܹܝܢ ܕܒܼܝܼܕܲܥܬܼܵܐ ܘܕܼܘܼܒܵܪܵܐ ܕܪܸܥܝܵܢܵܐ : ܒܓܼܘܼܕܵܦܵܐ ܕܥܲܠ ܨܸܒܼ̈ܘܵܬܼܵܐ ܐܲܠܵܗܵܝ̈ܬܼܵܐ : ܐܵܘ ܒܛܲܪܝܘܼܬܼܵܐ ܕܗܵܘܢܵܐ . ܪܵܡܘܼܬܼܵܐ ܐܝܼܬܹܝܗ̇ : ܠܵܘ ܐܸܡܲܬܼܝ ܕܢܸܥܒܲܪ  pb. 412  ܒܪܸܥܝܵܢܵܐ ܚܘܼܫܵܒܼܵܗ̇ ܕܗܵܕܹܐ : ܐܵܦܠܵܐ ܐܸܢܗ̤ܘ ܕܢܸܓܼܕܲܫ ܘܢܸܙܕܟܸܐ ܡܸܢܵܗ̇ ܒܲܙܒܲܢ : ܐܸܠܵܐ ܗܵܝ̇ ܕܲܢܩܵܘܸܐ ܒܗ̇ . ܓܲܠܝܵܐ ܗ̣̄ܝ ܕܲܠܗܵܘ̇ : ܐܵܦ ܬܘܵܬܼܵܐ ܐܝܼܬܼ ܠܹܗ . ܗܵܢܵܐ ܕܹܝܢ ܡܵܐ ܕܐܲܚܒܼܵܗ̇ : ܠܵܐ ܝܵܕܲܥ̇ ܕܢܸܬܿܬܿܘܸܐ . ܐܸܢ ܢܸܬܿܬܿܘܸܐ : ܐܵܦܠܵܐ ܡܟܲܬܲܪ ܒܵܗ̇ . ܠܵܘ ܗܵܝ̇ ܕܢܸܚܛܸܐ ܐܵܘ ܕܢܲܪܫܲܥ ܒܝܼܫܵܐ ܥܲܠ ܐܲܠܵܗܵܐ : ܐܸܠܵܐ ܗܵܝ̇ ܕܲܢܩܵܘܸܐ ܒܵܗ̇ ܒܒܼܝܼܫܬܵܐ . ܗܵܝ̇ ܡܲܢ : ܬܵܚܘܿܒܼܘܼܬܹܗ ܕܲܟܼܝܵܢܵܐ ܡܫܵܘܕܥܵܐ . ܗܵܕܹܐ ܕܹܝܢ : ܡܲܪܚܘܼܬܼܵܐ ܕܨܸܒܼܝܵܢܵܐ . ܘܐܵܦ ܬܘܼܒܼ ܡ̣ܢ ܫܘܼܒܼܚܵܐ ܕܲܒܼܢܲܝ̈ܢܵܫܵܐ ܡܸܬܿܛܪܸܐ ܐ̄ܢܵܫ ܒܡܲܕܥܹܗ : ܘܡܸܬܼܡܚܸܐ ܒܫܵܢܝܘܼܬܼܵܐ . ܐܸܡܲܬܼܝ ܕܲܠܒܲܪ ܡ̣ܢ ܡܫܘܼܚܬܹܗ ܪܵܐܹܓܼ ܕܢܸܤܐܲܥܪܵܢ ܒܐܝܼܕܹܗ ܒܲܝܢܵܬܼܗܘܿܢ : ܡܸܛܠ ܕܬܹܐܪܲܒܼ ܬܸܫܒܿܘܿܚܬܼܵܐ ܕܪܲܒܼܘܼܬܹܗ . ܐܲܝܟܼ ܡܲܢ ܕܢܲܪܓܫܘܼܢ : ܕܩܲܪܝܼܒܼ ܤܲܓܝܼ ܠܐܲܠܵܗܵܐ . ܤܲܓܝܼ̈ܐܹܐ ܗܘ̤ܵܘ ܕܐܸܬܼܝܲܬܲܪܘ ܒܕܼܘܼܒܵܪܹ̈ܐ : ܘܝܼܪܸܒܼܘ ܒܡܵܘ̈ܗܒܼܵܬܼܵܐ ܕܡ̣ܢ ܐܲܠܵܗܵܐ : ܘܐܸܬܼܝܲܩܲܪܘ ܒܫܘܼ̈ܟܵܢܹܐ ܕܐܵܬܼ̈ܘܵܬܼܵܐ . ܘܒܼܵܬܲܪܟܸܢ ܩܲܒܸܠ̣ܘ ܫܘܼܚܠܵܦܵܐ : ܘܲܢܪܤܲܒܼܘ ܡܚܘܿܬܼܵܐ ܡ̣ܢ ܐܲܠܵܗܵܐ : ܗܵܢܘܿܢ ܕܗܵܟܲܢ ܐܸܬܼܝܲܩܲܪܘ ܗ̄ܘ̣ܵܘ ܡ̣ܢ ܩܕܝܼܡ . ܒܲܕܼܠܵܐ ܐܵܫܟܲܚܘ ܠܡܸܛܥܲܢ ܠܡܵܘ̈ܗܒܼܵܬܼܵܐ ܤܲܓܝܼ̈ܐܬܼܵܐ ܕܲܢܤܲܒܼܘ : ܘܐܸܬܿܕܒܲܪܘ ܠܪܵܡܘܼܬܼܵܐ : ܘܐܸܫܬܕܝܼܘ ܐܲܝܟܼ ܤܘܼܠܐܵܢܵܐ ܡ̣ܢ ܐܲܠܵܗܵܐ : ܘܲܗܘ̤ܵܘ ܝܲܬܝܼܪܹ̈ܐ ܠܪܲܒܘܼܬܼ ܛܲܟܼܤܵܐ ܕܒܹܗ ܐܝܼܬܲܝܗܘܿܢ ܗ̄ܘ̣ܵܘ . ܤܲܓܝܼ̈ܠܹܐ ܬܘܼܒܼ ܕܲܗܘ̤ܵܘ ܒܗܝܼ̈ܠܹܐ ܘܲܡܤܲܬ̈ܬܹܐ ܒܗܵܘܢܵܐ : ܘܲܬܼܩܝܼ̈ܠܵܢ ܡܸܠܲܝ̈ܗܘܿܢ : ܘܢܲܟܼ̈ܦܹܐ ܒܕܼܘܼܒܵܪ̈ܲܝܗܘܿܢ : ܘܲܪܓܼܝܼܓܼܝܼܡ ܒܝܼܕܲܥܬܼܗܘܿܢ : ܘܲܗܘ̤ܵܘ ܐܵܬ̤ܵܐ ܕܤܘܼܪܵܕܼܵܐ ܠܝܵܕܼܸܘܿܥܲܝ̈ܗܘܿܢ : ܘܲܚܙܵܬܼܵܐ ܡܲܠܝܲܬܼ ܒܸܟܼܝܵܐ ܠܚܲܙܵܝܹ̈ܐ . ܒܲܒܼܟܼܵܬܼܵܐ ܪܲܒܿܬܼܵܐ ܐܲܪܝܼܡ ܩܵܠܵܟܼ ܠܘܵܬܼ ܐܲܠܵܗܵܐ : ܘܲܫܐܲܠ  pb. 413  ܡܲܟܿܝܼܟܼܘܼܬܼܵܐ . ܡܠܝܼ ܦܘܼܡܵܟܼ ܡ̣ܢ ܕܸܡܥܲܝ̈ܟ : ܘܦܲܠܦܸܠ ܪܹܫܵܟܼ ܒܥܲܦܪܵܐ . ܘܡ̣ܢ ܐܲܪܥܵܐ ܠܵܐ ܬܩܘܼܡ : ܘܪܹܫܵܟܼ ܡ̣ܢ ܐܲܪܥܵܐ ܠܵܐ ܬܪܝܼܡ : ܥܕܲܡܵܐ ܕܚܵܐܹ̇ܣ ܥܠܲܝܟܼ ܐܲܠܵܗܵܐ : ܘܡܲܥܒܲܪ ܠܵܟܼ ܡ̣ܢ ܚܲܝܹ̈ܐ ܗܵܠܹܝܢ ܟܲܕܼ ܫܵܠܹ̇ܡ ܐܲܢ̄ܬܿ . ܐܵܘ ܕܢܸܬܼܪܲܚܲܡ ܥܠܲܝܟ : ܘܢܸܬܸܠ ܠܵܟܼ ܡܲܟܿܝܼܟܼܘܼܬܼܵܐ . ܘܠܵܐ ܬܸܫܠܸܐ ܡ̣ܢ ܐܸܒܼܠܵܐ : ܥܕܲܡܵܐ ܕܡܲܪܓܸܫ ܐܲܢ̄ܬܿ ܒܢܲܦܫܵܟܼ ܕܲܢܤܲܒܼܬܿ . ܕܕܲܠܡܵܐ ܐܲܝܟܼ ܚܲܕܼ ܡ̣ܢ ܗܵܠܹܝܢ ܡܸܫܬܿܟܲܚ ܐܲܢ̄ܬܿ ܡܸܢܫܹܠܝ . ܘܐܵܦܸܢ ܢܤܲܒܼܬܿ : ܥܲܝܢܲܝ̈ܟ ܠܵܐ ܬܪܝܼܡ : ܘܠܲܫܡܲܝܵܐ ܠܵܐ ܬܸܚܙܸܐ . ܘܡ̣ܢ ܚܸܙܘܵܐ ܕܐ̄ܢܵܫܵܐ : ܚܝܵܪܵܟܼ ܠܵܐ ܬܸܡܠܸܐ . ܘܠܸܒܵܟܼ ܡ̣ܢ ܕܸܚܠܬܼܵܐ ܘܒܼܵܥܘܼܬܼܵܐ : ܠܵܐ ܢܢܘܼܚ . ܟܒܲܪ ܬܸܫܬܵܘܙܲܒܼ ܡ̣ܢ ܒܝܼ̈ܫܵܬܼܵܐ ܕܲܡܛܲܝ̈ܒܵܢ ܠܫܹ̈ܐܕܹܐ ܒܐܘܼܚܵܐ ܕܗܵܢܵܐ ܕܘܼܒܵܪܵܐ : ܡܠܸܐ ܥܲܡܛܵܢܵܐ ܘܩܲܛܝܼܢ ܐܘܼܪܚܵܐ : ܘܤܲܓܝܼ ܬܘܼܩ̈ܠܵܬܼܵܐ : ܡܲܪܝܼܕܼ ܒܝܼܕܲܥܵܬܼܵܐ ܕܡܸܬܿܕܲܪܟܵܢܘܼܬܹܗ ܠܲܟܼܝܵܢܵܐ ܕܐ̈ܢܵܫܵܐ . ܗܲܝܡܸܢܲܝܢܝ ܐܵܚܝ : ܘܐܲܫܲܪ ܠܡܸܠܲܬܼܝ : ܕܠܵܐ ܤܵܦܹ̇ܿܩ ܐܲܢ̄ܬܿ ܠܡܲܕܼܪܵܟܼܘܼ ܠܟܼܠܹܗ ܚܲܝܠܗܘܿܢ ܕܫܹ̈ܐܕܹܐ : ܘܠܵܐ ܤܵܦ̇ܩܵܐ ܝܑܼܕܸܥܬܼܵܟܼ ܠܡܸܤܡܲܟܼ ܩܕܼܵܡ ܨܸܢ̈ܥܵܬܼܗܘܿܢ . ܐܲܪܦܵܐ ܗܵܫܵܐ ܕܐܲܫܝܼܕܼ ܠܓܼܵܘ ܡܸܢܵܟܼ ܢܘܼܗܪܵܐ ܤܲܓܝܼܐܵܐ : ܗܵܘ̇ ܕܒܹܗ ܡܸܫܬܿܟܲܚ ܚܘܼܒܹܗ ܕܲܡܫܝܼܚܵܐ : ܘܲܚܡܝܼܠ ܐܲܢ̄ܬܿ ܠܓܼܵܘ ܡ̣ܢ ܫܘܼܪܵܐ ܕܪ̈ܲܚܡܹܐ ܐܲܠܵܗܵܝܹ̈ܐ : ܡܸܛܠ ܐܝܼܩܵܪܵܐ ܕܡܲܟܿܝܼܟܼܘܼܬܼܵܐ ܕܲܫܟܼܝܼܚܵܐ ܠܵܟܼ . ܐܸܢ ܠܓܼܵܘ ܡ̣ܢ ܥܲܡܛܵܢܵܐ ܕܢܸܤܝ̈ܘܿܢܹܐ ܬܸܥܘܿܠ ܟܲܕܸ ܢܲܪܚܸܩ ܗܵܢܵܐ ܢܘܼܗܪܵܐ : ܘܬܸܫܬܿܒܸܩ ܠܡܸܬܼܢܲܤܵܝܘܼ ܒܗܵܘ̇ ܚܵܫܟܵܐ ܥܲܒܿܝܼܛܵܐ ܕܢܲܦܫܵܐ : ܕܐܲܝܠܹܝܢ ܕܡ̣ܢ ܐܲܠܵܗܵܐ ܡܸܫܬܲܒܼܩܝܼܢ ܘܒܼܐܝܼ̈ܕܲܝ ܫܹ̈ܐܕܹܐ ܡܸܫܬܲܠܡܝܼܢ : ܗܵܝܕܹܝܢ ܝܵܕܲܥ̇ ܐܲܢ̄ܬܿ : ܕܡܸܫܬܿܟܲܚ ܐܲܢ̄ܬܿ ܩܕܼܵܡܲܝܗܘܿܢ : ܐܲܝܟܼ ܝܲܠܘܕܵܐ ܕܠܵܐ  pb. 414  ܝܵܕܲܥ̇ ܠܐܲܝܟܵܐ ܢܹܐܙܲܠ . ܘܗܵܟܲܢܵܐ ܡܸܬܕܵܘܕܼܵܐ ܟ̱ܠܵܗ̇ ܝܑܼܕܲܥܬܼܵܟܼ : ܐܲܝܟܼ ܕܛܲܠܝܵܐ ܙܥܘܿܪܵܐ . ܘܗܵܢܵܐ ܪܸܥܝܵܢܵܐ ܡܫܲܪܪܵܐ ܕܒܲܐܠܵܗܵܐ : ܘܚܲܬܿܝܼܬܼܘܼܬܼܵܐ ܕܝܼܕܲܥܬܼܵܟܼ : ܘܬܲܪܥܝܼܬܼܵܟܼ ܚܠܝܼܡܬܼܵܐ : ܗܵܘ̈ܝܵܢ ܡܸܬܼܡܲܨ̈ܥܵܢ ܒܝܲܡܵܐ ܕܦܘܼ̈ܠܵܓܹܐ . ܒܲܚܕܼܵܐ ܡܨܸܐ ܐܲܢ̄ܬܿ ܙܵܟܹ̇ܐ ܐܲܢ̄ܬܿ ܠܗܘܿܢ : ܒܡܲܟܿܝܼܟܼܘܼܬܼܵܐ ܒܲܠܚܘܿܕܼ : ܡܵܐ ܕܩܲܕܼܡ̣ܬܿ ܐܸܚܲܕܼܬܿ ܠܗܵܕܹܐ : ܐܸܬܼܒܲܛܲܠ ܟ̱ܠܹܗ ܚܲܝܠܗܘܿܢ . ܠܵܐ ܡܵܐ ܕܫܲܦܝܵܐܝܼܬܼ ܬܸܪܕܹܐ ܒܚܲܕܼܘܼܬܼܵܟܼ ܕܒܲܐܠܵܗܵܐ : ܬܸܤܒܲܪ ܚܘܼܠܡܵܢܵܐ ܕܢܲܦܫܵܟܼ . ܐܸܠܵܐ ܐܸܡܲܬܼܝ ܕܐܲܤܝܼܪܘܼܬܼܵܐ ܕܲܒܼܨܸܒܼ̈ܘܵܬܼܵܐ ܠܵܐ ܡܕܼܵܘܕܼܵܐ ܪܸܥܝܵܢܵܟܼ ܡ̣ܢ ܚܘܼܒܵܐ ܕܐܲܠܵܗܵܐ ܘܲܕܼܩܲܪܝܼܒܼܵܐ : ܘܠܵܐ ܐܲܚܝܼܕܼܘܼܬܼܵܐ ܕܲܒܼܦܲܪ̈ܨܘܿܦܹܐ : ܡ̣ܢ ܡܲܪܢܝܼܢܬܼܵܟܼ ܕܲܒܼܡܵܪܲܢ . ܕܠܹܗ ܫܘܼܒܼܚܵܐ : ܘܠܲܢ ܢܢܲܛܲܪ ܒܩܲܪܝܼܒܼܘܼܬܹܗ ܘܲܒܼܥܸܢܝܵܢܹܗ . ܐܵܡܹܝܢ .