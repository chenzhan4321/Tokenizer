ܥܲܠ ܕܪ̈ܵܘܗܝ ܕܡܵܪܲܢ ܥܲܠ ܕܪ̈ܵܘܗܝ ܕܡܵܪܲܢ ܥܲܠ ܕܪ̈ܵܘܗܝ ܕܡܵܪܲܢ pb. f.97v ܡܐܡܪܐ : ܝܙ ܀ ܥܲܠ ܕܪ̈ܵܘܗܝ ܕܡܵܪܲܢ ܀ ܬܘܼܒܼ ܐ̄ܚܪܹܢܵܐ ܕܝܼܠܹܗ ܟܲܕܼ ܕܝܼܠܹܗ : ܡܸܐܡܪܵܐ ܕܲܫܒܲܬܲܥܣܲܪ ܕܥܲܠ ܕܪ̈ܘܗܝ ܕܡܵܪܢ ܀ ܘܡܸܬܼܐ̱ܡܲܪ ܒܨܵܘܡܵܐ ܀ ܬܘܼܒܼ ܐ̄ܚܪܹܢܵܐ ܕܝܼܠܹܗ ܟܲܕܼ ܕܝܼܠܹܗ ܡܸܐܡܪܵܐ ܕܲܫܒܲܬܲܥܣܲܪ ܕܥܲܠ ܕܪ̈ܘܗܝ ܕܡܵܪܢ ܀ ܘܡܸܬܼܐ̱ܡܲܪ ܒܨܵܘܡܵܐ ܀ pb. f.97v ܡܐܡܪܐ : ܝܙ ܀ ܥܲܠ ܕܪ̈ܵܘܗܝ ܕܡܵܪܲܢ ܀ ܬܘܼܒܼ ܐ̄ܚܪܹܢܵܐ ܕܝܼܠܹܗ ܟܲܕܼ ܕܝܼܠܹܗ : ܡܸܐܡܪܵܐ ܕܲܫܒܲܬܲܥܣܲܪ ܕܥܲܠ ܕܪ̈ܘܗܝ ܕܡܵܪܢ ܀ ܘܡܸܬܼܐ̱ܡܲܪ ܒܨܵܘܡܵܐ ܀ ܬܘܼܒܼ ܐ̄ܚܪܹܢܵܐ ܕܝܼܠܹܗ ܟܲܕܼ ܕܝܼܠܹܗ ܡܸܐܡܪܵܐ ܕܲܫܒܲܬܲܥܣܲܪ ܕܥܲܠ ܕܪ̈ܘܗܝ ܕܡܵܪܢ ܀ ܘܡܸܬܼܐ̱ܡܲܪ ܒܨܵܘܡܵܐ ܀ 1 : ܐܵܕܲܡ ܨܲܠܡܵܐ ܡܲܠܵܠܵܐ 2 ܕܪܲܟܒܹܗ ܩܵܠܵܐ ܡ̣ܢ ܥܲܦܪܐ . 3 : ܐܝܼܩܵܪܵܐ ܕܫܝܛܘܼܬܼ ܡܸܕܪܹܗ 4 ܛܢܵܢܵܐ ܐܲܪܡܝܼ ܠܪ̈ܘܼܚܵܢܹܐ . 5 : ܒܢ̈ܬܼ ܩ̈ܠܐ ܕܐܸܬܼܡܲ̈ܠܲܠܝ ܗ̣̄ܘܲܝ̈ 6 ܥܲܠ ܬܘܼܩܵܢܹܗ ܕܡܵܝܘܿܬܼܵܐ . 7 : ܒܢܘܼܪܵܐ ܕܲܚܣܵܡܵܐ ܫܓܼܪ̈ܝܗܝ 8 ܠܣܵܛܵܢܵܐ ܪܹܫܵܐ ܕܐܵܐܲܪ . 9 : ܒܛܝܼܠܘܼܬܼܵܐ ܕܥܲܠ ܬܘܼܩܵܢܹܗ 10 ܕܠܲܚܬܹܗ ܠܣܵܢܐܵܐ ܒܲܚܣܵܡܵܐ . 11 : ܫܸܡ ܨܲܠܡܵܐ ܨܲܠܡܵܐ ܕܐܸܬܼܝܲܩܲܪ ܒܹܗ 12 ܓܲܪܓܹܗ ܕܢܸܥܒܸܿܕ ܬܲܟܼܬܘܼܫܵܐ . 13 : ܡܲܢ̣ܘ ܠܲܡ ܗܵܢܵܐ ܫܝܼܛܵܐ 14 ܕܲܟܼܝܵܢܹܗ ܡ̣ܢ ܕܲܚܝܼܚܵܐ ܗ̄ܘ̣ . 15 : ܕܡܼܬܼܡܲܠܲܟ ܥܲܠ ܬܘܼܩܵܢܹܗ 16 ܘܟܸܢ ܡܲܝܬܹܗ ܠܹܗ ܠܲܗܘܵܝܵܐ . 17 : ܘܲܕܼܪܲܒܐ ܘܠܵܐ ܡܸܬܼܡܲܫܚܵܐ 18 ܘܪܡܵܐ ܡ̣ܢ ܟܠ ܕܥܒܝܕ ܗ̄ܘ̣ . 19 : ܕܨܲܠܡܵܐ ܗ̄ܘ̣ ܕܝܼܠܹܗ ܩ̇ܪܐ ܠܗ 20 ܠܡܵܐܢܵܐ ܕܲܓܼܒܼܝܼܠ ܡ̣ܢ ܡܸܕܼܪܵܐ . 21 : ܕܠܚܬܼܗ ܡܸܪܬܹܗ ܠܚܲܣܵܡܵܐ 22 ܘܛܲܝܸܒܼ ܢܲܦ̣ܫܹܗ ܠܬܲܟܼܬܘܼܫܵܐ . 23 : ܘܲܠܒܸܫ ܙܲܝܢܵܐ ܕܨܢ̈ܥܬܿܐ 24 ܕܢܲܩܪܸܒܼ ܥܲܡܹܗ ܕܲܦܫܝܼܛܵܐ . 25 : ܒܥܘܼܬܵܕܼ ܢܸܟܼܠܹܗ ܚܵܐ̇ܪ ܗ̄ܘ̣ܵܐ 26 ܒܵܪܘܿܝܵܐ ܡ̣ܢ ܫܘܼܪܵܝܵܐ . 27 ܘܝܲܗܵܒ̣ ܠܹܗ ܐܲܬܼܪܵܐ ܕܢܸܬܼܟܲܬܹܿܫ 28 ܥܲܡ ܨܲܠܡܹܗ ܠܒܼܘܼܚܪܢ ܢܲܦ̣ܫܹܗ . 29 : ܚܵܒܼ ܨܲܠܡܹܗ ܕܦܓܼܢܝܐ 30 ܡ̣ܢ ܨܢܵܥܵܢܹܗ ܕܲܢܟܼܝܼܠܵܐ . 31 : ܘܕܲܕܼܢܹܗ ܒܢܝܼܪܵܐ ܕܲܚܛܝܼܬܼܵܐ 32 ܘܫܲܥܒܸܿܕܼ ܡܵܘܬܐ ܚܹܐܪܘܼܬܹܗ . 33 : ܗܘ̤ܵܬܼ ܠܹܗ ܡܲܦܵܘܼܠܬܼܵܐ 34 ܪܲܒܿܐ ܚܸܕܡܲܬܼ ܫܲܒܼܪܘܼܬܹܗ . 35 : ܘܗܦܟ ܩܛܪܓܼ ܨܸܒܝܢܗ 36 ܕܟܲܕܼ ܫܲܪܝܵܐ ܗ̄ܘ̣ ܫܲܥܒܸܿܕܼ ܢܲܦ̣ܢܹܗ . 37 : ܠܕܝܼܢܵܐ ܥܲܠ̣ ܥܲܡ ܚܹܐܪܘܼܬܹܗ 38 ܘܩܛܪܓܼ ܘܐܟܿܣ ܚܘܫܒܘ̈ܗܝ . 39 : ܕܐܠܘ ܥܲܙܝܼ ܒܐܓܘܢܐ 40 ܟܠܝܼܠܵܐ ܕܫܘܼܒܼܚܵܐ ܢܣܸ̇ܒ ܗ̄ܘ̣ܵܐ . 41 : ܡܠܹܐ ܙܲܒܼܢܵܐ ܚ̣ܒܼ ܡ̇ܝܘܬܼܵܐ 42 ܘܩܲܠܝܼܠ ܐܲܡܠܸܟ ܡܵܪܘܿܕܼܵܐ . 43 ܘܲܗܘ̤ܵܬܼ ܥܸܠܲܬܼ ܣܲܟܼܠܘܼܬܼܵܐ 44 ܝܘܼܠܦܵܢܵܐ ܠܲܕܼ ܒܵܬܲܪܟܸܢ . 45 : ܣܓ̇ܝ ܚܲܟܡܬ̤ ܡܦܘܼܠܬܐ 46 ܕܪܫ̣ ܛܘܫܡܢ ܠܲܒܼܢܲܝ̈ ܓܸܢܣܹܗ . 47 : ܕܒܲܚܛܝܼܬܼܵܐ ܩܢ̣ܵܘ ܒܘܼܝܵܢܵܐ 48 ܕܢܼܗܘܘܿܢ ܣܢ̈ܐܐ ܠܚܛܝܼܬܐ . 49 : ܠܝܘܼܬܼܪܵܢ ܥܒܕܗ̇ ܒܪܘܝܐ 50 ܠܣܲܟܼܠܘܼܬܹܗ ܕܪܲܫ̣ ܫܪ̈ܒܬܢ . 51 : ܕܓܠ̣ܐ ܒܗ̇ ܥܲܠ ܚܐܪܘܬܢ 52 ܕܠܵܐ ܢܸܬܼܥܲܕܲܠ ܒܓܼܒܝܠܬܢ . 53 : ܝܕ̇ܥ ܗ̄ܘ̣ܵܐ ܩܕܼܵܡ ܬܘܼܩܵܢܲܢ 54 ܕܗܵܕܹܐ ܥܵܕܼܪܵܐ ܠܲܟܼܝܵܢܲܢ . 55 : ܕܡܵܐ ܕܚܒ̣ ܒܨܝܢ ܚܐܪܘܬܗ 56 ܢܸܫܐܲܠ ܡܸܢܹܗ ܙܵܟܼܘܼܬܼܵܐ . 57 : ܘܟܲܕܼ ܕܝܼܠܹܗ ܗܝ̤ ܙܵܟܼܘܼܬܼܵܐ 58 ܝܹܿܗܒܵܗ̇ ܠܫܘܼܠܛܵܢ ܚܹܐܪܘܼܬܹܗ . 59 : ܕܢܹܐܠܲܦ ܕܲܟܼܡܵܐ ܡܲܚܸܒܼ ܠܹܗ 60 ܠܲܟܼܝܵܢܲܢ ܡܸܛܠ ܨܲܠܡܹܗ 61 : ܒܝܲܕܼ ܚܹܐܪܘܼܬܼܢ ܚܲܟܸܿܡ ܠܲܢ 62 ܡ̣ܢ ܫܘܼܪܵܝܵܐ ܕܬܼܘܼܩܵܢܲܢ . 63 : ܘܡܸܢܹܗ ܕܲܟܼܝܵܢܲܢ ܝܲܗܒ̣ ܠܲܢ 64 ܦܵܪܘܿܩܵܐ ܒܫܘܠܲܡ ܙܲܒܼܢܹ̈ܐ . 65 : ܒܬܼܘܼܩܵܢ ܐܵܕܼܵܡ ܩܲܕܼܡܵܝܵܐ 66 ܩܪܢ ܒܲܫܡܵܐ ܫܐܝܼܠܵܐ ܕܨܲܠܡܵܐ . 67 : ܘܒܲܕܼܒܼܝܼܠܹܗ ܕܐܵܕܼܵܡ ܕܲܬܼܪܹܝܢ 68 ܫܲܪܪܹܗ ܠܲܫܡܵܐ ܒܥܒܕܐ . 69 : ܡܸܢܹܗ ܕܲܟܼܝܵܢܲܢ ܪܲܟܸܿܒܼ 70 ܨܲܠܡܵܐ ܕܕܼܵܡ̇ܐ ܠܩܲܕܼܡܵܝܵܐ . 71 : ܕܲܢܚܵܘܹܐ ܕܠܵܐ ܡܲܣܠܹܗ ܠܹܗ 72 : ܠܟܼܝܵܢܲܢ ܡܸܛܠ ܕܲܚܛ̣ܐ 73 : ܒܠܘܼܚܵܡܵܐ ܫܕܵܝܗܝ ܠܟܝܢܢ 74 ܠܐܟܣܘܪܝܐ ܕܚܛܝܼܬܼܵܐ . 75 ܘܲܒܼܪ̈ܚܡܹܐ ܚܵܢܹܗ ܠܓܸܢܣܲܢ : ܒܝܲܕܼ ܡܸܨܥܵܝܵܐ ܒܲܪ ܓܸܢܣܲܢ . 76 : ܠܵܐ ܫܠ݂ܲܚ ܨܐܕܝܢ ܪ̈ܘܚܵܢܹܐ 77 ܕܢܲܦܢܘܼܢܲܢ ܨܝܕܼ ܝܲܕܼܥܬܹܗ . 78 : ܗܘ̤ ܫܲܝܸܢ ܠܲܢ ܥܲܡ ܝܵܬܹܗ 79 ܒܡܸܨܥܵܝܘܼܵܬܐ ܕܪܹܫܝܼܬܲܢ . 80 : ܠܫܘܼܪܵܪܵܐ ܕܲܫܡܵܐ ܕܨܲܠܡܵܐ 81 ܕܝܩܪܢ ܒܗ ܡ̣ܢ ܫܘܼܪܵܝܵܐ . 82 : ܨܵܪ ܨܲܠܡܵܐ ܒܓܼܘ ܗܕܡ̈ܐ 83 ܘܲܥܡ݂ܲܪ ܒܹܗ ܨܠܸܡ ܐܝܼܬܼܘܼܬܹ [...] 84 ܠܵܐ ܨܵܪܹܗ ܡ̣ܢ ܣܡܡܢܹ̈ܐ . pb. f.98r 85 ܕܡܸܬܼܡܕܹܝܢ ܒܙܪܥ ܐܢܫܐ . 86 ܒܚܝܠ ܪܘܚܐ ܪܟܸܿܒܼ ܥܒܕܗ . 87 ܡܸܢܹܗ ܕܡܕܪܐ ܐܢܫܝܐ . 88 : ܪܟܒ ܦܓܪܐ ܒܚܝܠ ܦܲܓܼܪ̈ܐ 89 ܘܢܦ̣ܚ ܢܲܦ݂ܫܵܐ ܒܚܝܹܠ ܪܘܼܚܵܐ . 90 : ܘܓܲܡܪܹܗ ܒܟܼܠܗܹܝܢ ܕܲܟܼܝܵܢܵܐ 91 ܒܒܛܢܐ ܘܝܠܕܐ ܩܬܲܪܒܿܝܼܬܼܵܐ . 92 : ܢܣܝܗ ܒܚܫ̈ܐ ܘܚܫܘܼܫ̈ܐ 93 ܒܟܲܦܢܵܐ ܘܨܲܗܝܵܐ ܐܲܝܟ ܟܠܢܫ . 94 : ܘܛܲܝܒܹܗ ܕܢܸܥܒܸܿܕܼ ܬܲܟܼܬܼܘܼܫܵܐ 95 ܥܲܡ ܚܲܣܝܼܢܵܐ ܚܠܵܦ ܓܸܢܣܹܗ . 96 : ܒܟܼܠܗܹܝܢ ܕܐܵܕܼܵܡ ܐܸܫܬܵܘܬܦ 97 ܒܕܡܘܼܬܼ ܐܕܼܡ ܩܲܕܡܵܝܵܐ . 98 : ܚܛܝܼܬܼܵܐ ܒܠܚܘܿܕ ܠܵܐ ܫܚܡܲܫ 99 ܕܲܒܼܚܹܝܠ ܪܘܼܚܵܐ ܐܸܬܼܢܲܨܲܚ . 100 : ܩ̈ܠܐ ܚܕܬ̈ܐ ܕܐܸܬܼ ܡܲܠܲܠ 101 ܒܒܲܛܢܹܗ ܘܝܲܠܕܹܗ ܘܥܡܕܡ . 102 : ܫܲܓܼܫܘܼܗܝ ܣܲܓܝܼ ܠܝܣܵܡܵܐ 103 ܘܙܵܥ̣ܘ ܣܸܕܼܪܹ̈ܐ ܕܚܝܠܘ̈ܬܗ . 104 : ܒܐܲܝܼܩܵܪ ܬܘܼܩܢܗ ܕܐܵܒܼܵܡ 105 ܚܣ݂ܲܡ ܒܐܵܕܼܵܡ ܘܐܲܩܪܸܒܼ . 106 : ܘܒܲܫܒܼܚ̈ܬܹܗ ܕܒܲܪ ܐܕܹܡ 107 ܐܸܬܼܡܪܡܪܡ ܘܣܥ̣ܪ ܙܲܝܢܹܗ . 108 : ܩܵܠ ܓܲܒܼܪ ܝܼܐܝܹܠ ܐܲܥܝܼܩܹܗ 109 ܟܲܕܼ ܡܠܸܠ ܥܲܡ ܝܠܕܬܗ . 110 : ܕܥܬܹܝܕܼܵܐ ܬܩܒܠ ܒܛܢܐ 111 ܒܙܢܵܐ ܚܕܬܼܐ ܕܠܵܐ ܙܲܪܥܐ . 112 : ܣܝܒܿܪ̈ܬܼܐ ܕܐܲܟܼܪܸܙܘ ܒܐܪܥܐ 113 ܪ̈ܘܼܚܵܢܹܐ ܒܝܘܿܡ ܡܵܘܠܵܕܹܗ . 114 : ܒܲܕܼܡܘܼܬܼ ܓܹܐܪܹ̈ܐ ܐܸܬܼܩܲܒܲܥܘܼ 115 : ܒܟܼܠܹܗ ܚܲܝܠܹܗ ܕܡܲܫܪܝܼܬܹܗ 116 : ܫܡ̣ܥ ܬܘܼܒܼ ܩܵܠܵܐ ܕܲܒܼܚܘܼܪܒܿܐ 117 ܕܗܵܐ ܐܡܪܐ ܡܕܲܟܿܐ ܡܘܼܡܹ̈ܐ . 118 : ܘܛܲܝܸܒܼ ܢܲܦ̣ܫܹܗ ܠܬܲܟܼܬܼܘܼܫܵܐ 119 ܕܠܵܐ ܢܸܙܕܲܕܼܩܘܼܢ ܚ̈ܛܵܝܹܐ . 120 : ܒܪܬܼ ܩܵܠܹܗ ܕܐܲܒܼܐ ܕܠܚܬܹܗ 121 : ܛܵܒܼ ܡ̣ܢ ܩ̈ܠܐ ܩܕܼܡ̈ܝܐ 122 : ܕܡܲܟܼܪܸܙ ܗ̄ܘ̣ܵܐ ܕܗܵܢ̇ܘ ܚܲܒܿܝܼܒܼܝ 123 ܘܲܒܼܪܵܐ ܕܓܼܡ̇ܪ ܨܒܼܝܢܹܗ . 124 : ܚܕܬܝܢ ܗ̄ܘ̣ܵܘ ܩ̈ܵܠܹܐ ܕܡܲܠܸܠܘ 125 ܟܵܪ̈ܘܵܙܘܗܝ ܥܲܠ ܓܸܠܝܵܢܹ̈ܐ . 126 : ܘܡܥܠܝ̈ܢ ܗܼ̄ܘ̣̈ܝ ܡ̣ܢ ܐܢܫ̈ܐ 127 ܢܫܝܘ̈ܬܐ ܕܥܲܠ ܕܢܚܹܗ . 128 : ܗܵܠܹܝܢ ܙܲܩܬܼܘܼܗܝ ܠܲܢܟܼܝܼܠܵܐ 129 ܘܐܲܙܝܼܠܘܼܗܝ ܛܒ̈ܐ ܚܲܕܬ̈ܐ . 130 : ܘܫܲܪܝܼ ܝܼ̇ܩܸܕܼ ܒܲܚܣܵܡܵܐ 131 ܛܵܒܼ ܡ̣ܢ ܙܲܒܼܢܵܐ ܩܲܕܼܡܵܝܵܐ . 132 : ܝܲܨܪܹܗ ܒܹܗ ܡܸܬܿܕܲܡܲܪ ܗ̄ܘ̣ܵܐ 133 ܥܲܠ ܗܵܠܹܝܢ ܕܐܼܬܼܡ̈ܲܠܲܠܝ ܗ̄ܘ̣̈ܝ . 134 : ܕܡܐ ܕܚ̣ܙܵܐ ܦܓܼܪܐ ܕܐܢܫܵܐ 135 ܫܡ̣ܥ ܡ̈ܠܐ ܕܪ̈ܡܵܢ ܡܸܢܹܗ . 136 : ܡܢ̣ܘ ܟܲܝ ܗܵܢܵܐ ܫܝܼܛܵܐ 137 ܡܵܝܘܿܬܼܵܐ ܡܥܲܛܸܦ ܚܲܫܹ̈ܐ . 138 : ܕܡܫܲܓܢܝܼܢ ܩ̈ܠܐ ܕܲܥܠܵܘܗܝ 139 ܘܠܵܐ ܕܡ̇ܝܢ ܠܟܢ̈ܬܗ . 140 : ܟܝܵܢܵܐ ܡܸܢܹܗ ܕܟܼܝܵܢܵܐ 141 : ܡܲܦܪܹܐ ܒܥܸܠܲܬܼ ܙܘܼܘܵܓܹܿܐ 142 : ܘܠܹܗ ܙܪܥܹܗ ܩܠܐ ܒܟܲܪܣܵܐ 143 ܠܒܲܪ ܡ̣ܢ ܙܲܪܥܵܐ ܐܢܵܫܵܝܵܐ . 144 : ܒܲܫܡܵܐ ܫܐܝܼܠܵܐ ܕܲܒܼܪܘܼܬܼܵܐ 145 ܩܪ̣ܐ ܐܢܘܢ ܠܒܢܝ̈ ܓܸܢܣܹܗ . 146 : ܘܒܲܫܡܵܐ ܕܲܒܼܪܘܼܬܼܐ ܕܝܠܗ 147 ܐܵܝܣܸܦ ܘܲܩ̣ܪܵܝܗܝ ܚܲܒܿܝܼܒܼܵܐ . 148 : ܝܲܗ̣ܒܼ ܛܲܝܒܲܘܼܬܼܵܐ ܠܲܕܼܠܝܼ̈ܠܹܐ 149 ܘܙܒܼܢܐ ܩܘܝܬ̤ ܨܐܕܝܗܘܢ . 150 : ܘܗܵܢܵܐ ܩܲܒܿܠܵܗ̇ ܠܡܵܘܗܲܒܼܬܼܵܐ 151 ܒܫܘܼܘܕܵܝܵܐ ܕܠܐ ܡܸܬܼܢܲܣܒܵܐ . 152 : ܐܢܵܫܵܐ ܗ̄ܘ̣ ܕܝܼܠܝܼܕܼ ܡ̣ܢ ܐܢܵܫܵܐ 153 : ܘܕܼܡ̇ܐ ܠܐܢܵܫܵܐ ܒܟܼܠ ܐܝܼܬܼܘܗܝ 154 ܟܡܵܐ ܐܸܢ ܥܸܠܲܝ ܬܘܼܩܵܢܹܗ . 155 : ܘܠܵܐ ܙܵܕܲܩ̇ ܠܝܼ ܕܐܸܬܼܪܦܐ 156 ܡ̣ܢ ܫܘܼܚܠܵܦ ܩܵܠܹ̈ܐ ܕܥܠܘܗܝ . 157 : ܒܙܲܝܢܵܐ ܕܪܓܬ̣ ܡܹܐܟܼܘܼܠܬܐ 158 ܙܵܕܡ ܠܝܼ ܕܐܲܩܪܸܒܼ ܥܲܡܹܗ . 159 : ܕܡܦܣ ܐ̄ܢܵܐ ܒܹܗ ܒܲܟܼܝܵܢܹܗ 160 ܩܐܸܣܝܼܪ ܗ̄ܘ̣ ܒܪ̈ܓܼܝܼܓܼܬܐ . 161 : ܒܗܠܝܢ ܡܸ̈ܠܟܐ ܡܒܲܝܵܐ ܗܘ̣ܵܐ 162 ܣܢܐܐ ܠܟܲܪܝܘܼܬܼ ܪܸܥܝܵܢܹܗ . 163 : ܟܲܕܼܒܥ̇ܐ ܗ̄ܘ̣ܵܐ ܕܲܒܼܚܘܼܪܒܿܐ 164 ܢܥܒܕܼ ܥܡܗ ܬܟܬܘܫܐ . 165 : ܪܓܬܼܦܹܐܪܐ ܥܵܗܸ̇ܕܼ ܗ̄ܘ̣ܵܐ 166 ܕܚܲܬܼܚܸܬܼ ܒܵܗ̇ ܠܐܵܕܼܡ ܩܕܡܐ . 167 : ܘܒܪܓܬܼ ܠܲܚܡܵܐ ܐܲܣܒܲܪ 168 ܕܚܣܸ̇ܢ ܠܹܗ ܠܐܵܕܼܵܡ ܕܲܬܼܪܹܝܢ . 169 ܝܲܗ̣ܒܼ ܠܹܗ ܐܲܬܼܪܵܐ ܒܵܪܘܝܵܐ : pb. f.98v 170 : ܐܲܝܟ ܕܲܒܙܲܒܼܢܵܐ ܩܲܕܼܡܵܝܵܐ 171 : ܕܢܸܬܼ ܟܲܬܲܫ ܥܲܡ ܒܲܪ ܐܵܕܼܵܡ 172 ܐܲܦܩܹܗ ܠܚܘܪܒܲܐ ܠܲܐܬܼܠܹܝܵܛܐ . 173 : ܐܲܝܟ ܪܸܓܿܬܹܗ ܕܩܵܛܸ̇ܠ ܐ̄ܢܵܫܵܐ 174 ܘܝܲܗܒ̣ ܠܹܗ ܓܼܪܓܹܐ ܒܝܲܕܼ ܨܵܘܡܵܐ 175 : ܐܲܪܒܿܥܹܝܢ ܠܸܠܝ ܐܝܡܵܡܹ̈ܐ 176 ܒܠܲܚܡܵܐ ܪܓܼܝܼܓܼ ܗ̄ܘ̣ܵܐ ܕܲܢܢܣܝܘܗܝ ܀ 177 : ܒܗܵܘ̇ ܫܕܼܠܵܐ ܕܩܲܪܸܒܼ ܠܐܵܕܼܵܡ 178 ܘܕܲܚܙܵܬ̤ ܢܸܟܼܠܹܗ ܛܲܝܼܒܘܼܬܼܵܐ . 179 : ܙܲܝܸܢܬܹܗ ܒܨܵܘܡܵܐ ܠܩܘܼܒܼܠܹܗ 180 ܐܲܪܒܿܥܝܼܢ ܝܵܘܡ̈ܬܐ ܒܚܘܼܪܒܵܐ . 181 ܙܲܝܢܵܐ ܕܢܸܟܼܠܹܗ ܣܥ̇ܪ ܗ̄ܘ̣ܵܐ . 182 ܘܡܲܣܲܟܹܿܐ ܗܘ̣ܵܐ ܕܢܸܫܕܹܐ ܒܹܗ . 183 ܓܹܐܪܵܐ ܕܪܸܓܲܬܼ ܡܹܐܟܼܘܼܠܹܬܐ . 184 : ܐܲܪܒܿܥܝܼܢ ܝܵܘܡܵܬܼ̈ܐ ܐܲܚܵܕܼܗ̇ 185 ܠܒܹܝܬܼ ܬܲܟܼܬܘܼܫܐ ܕܐܲܬܼܠܝܛܐ . 186 : ܥܲܕܼ ܡܸܬܼܟܲܢܫܝܼܢ ܪ̈ܘܼܚܵܢܹܐ 187 ܚܙ̈ܝܐ ܕܐܬܼܠܝܛܘܼܬܼܵܐ 188 : ܒܫܘܼܠܵܡ ܐܲܪܒܿܥܝܼܢ ܝܵܘ̈ܡܵܬܼܵܐ 189 ܢܚܸܬܼܘ ܕܲܪܵܟܹ̈ܐ ܠܐܵܓܼܘܿܢܵܐ . 190 : ܐܲܬܼܠܹܝܛܵܐ ܕܙܲܕܝܼܩܘܼܬܼܵܐ 191 ܘܪܹܫܵܐ ܕܐܵܐܲܪ ܚܲܣܵܡܵܐ . 192 ܒܫܘܼܠܵܡ ܨܵܘܡܵܐ ܐܲܦܸܣ ܠܹܗ . 193 ܠܡܵܪܘܕܼܵܐ ܕܢܹܐܚܘܿܕܼ ܕܲܪܵܐ . 194 ܕܲܢܚܵܘܹܐ ܚܹܝܠ̣ ܙܵܟܼܘܼܬܹܗ 195 ܒܗܲܕܼܵܡܹ̈ܐ ܕܐܡܚܹܝܠ ܟܲܦܢܵܐ . 196 : ܒܥܸܠܲܬܼ ܠܲܚܡܵܐ ܐܸܬܼܩܲܪܲܒܼ 197 ܨܝܕ ܦܓܪܐ ܕܢܘ̇ܠ ܟܲܦܢܵܐ . 198 : ܟܲܕܼ ܣܵܒ̇ܪ ܗ̄ܘ̣ܵܐ ܕܢܓܲܕ ܠܗ 199 ܒܫܘܼܓܵܫܵܘ̈ܗܝ ܨܹܝܕ ܡܹܐܟܼܘܼܠܬܐ . 200 : ܗܵܐ ܠܲܡ ܙܲܒܼܢܵܐ ܕܡܸܬܼܒܲܥܝܵܐ 201 ܒܛܝܼܠܘܼ ܬܹܗ ܕܐܲܒ̣ܵܐ ܨܹܐܲܝܟ . 202 : ܐܸܢ ܕܲܒܼܪܵܐ ܐܲܢ̄ܬܿ ܫܲܪܝܼܪܵܐ 203 ܚܵܘܵܐ ܒܪܘܼܬܼܵܐ ܒܲܥܒܵܕܵܐ . 204 : ܒܚܘܼܪܒܿܐ ܐܝܼܬܼܝܟ ܕܡܢܟܼܪܝ 205 ܠܫܲܝܢܵܐ ܡܲܡܲܠܹܐ ܣܘܼܢܩܵܢܵܐ . 206 : ܘܲܫܚܝܼܩ ܦܲܓܼܪܵܐ ܡ̣ܢ ܟܲܦܢܵܐ 207 ܘܠܵܐ ܫܟܼܝܼܚܵܐ ܠܵܟ ܡܐܟܼܘܼܠܬܐ . 208 : ܦܩܘܿܕܼ ܠܟܝܼܫ̈ܐ ܡܸܫܬܿܡܥܝܼܢ 209 ܕܢܡܠܘܢ ܠܟ ܣܘܿܢܩܢܟ . 210 : ܫܲܚܠܸܦ ܟܹܐܦܹ̈ܐ ܠܘ̇ܬܼ ܠܲܚܡܵܐ 211 ܕܠܵܐ ܬܹܐ ܒܲܕܼ ܠܵܟ ܡ̣ܢ ܟܲܦܢܵܐ . 212 : ܐܸܡ݂ܲܪ ܡܸܠܬܐ ܒܫܘܼܠܛܵܢܵܐ 213 : ܐܲܝܟ ܕܲܦܐܹܐ ܠܩ̈ܠܐ ܕܥܠܝܼܟ 214 : ܕܠܟ ܢܸܬܼ ܡܲܠܹܐ ܣܘܼܢܩܵܢܵܐ 215 ܘܩ̈ܠܐ ܕܲܥܠܲܝܟ ܢܸܫܬܲܪܪܘܢ . 216 : ܠܵܐ ܥܣܩܵܐ ܠܚܲܝܠܵܐ ܕܲܩܢܹܐ ܐܢ̄ܬܿ 217 ܕܬܸܥܒܸܿܕܼ ܡܸܕܹܡ ܡ̣ܢ ܡܸܕܲܡ . 218 : ܕܗܵܐ ܐܵܦ ܟܹܐܢ̈ܐ ܩܕܡ̈ܝܐ 219 ܦܲܩ݂ܲܕܼܘ ܠܟܼܝ̈ܢܐ ܐܸܫܬܲܚܠܲܦܘ 220 : ܐܘ ܠܨܢܥܬܹ̈ܐ ܕܢܟܼܝܼܠܵܐ 221 ܕܟܣܝܐ ܒܗܹܝܢ ܟܵܦܘܿܪܘܼܬܼܵܐ . 222 ܟܲܕܼ ܡܲܚܸܬܼ ܡ̣ܢ ܨܹܝܕܼ ܩܘܼܫܬܵܐ 223 : ܠܛܘܿܥܝܲܝ ܕܝܼܠܹܗ ܠܫܵܡܘܼ̈ܥܵܘܗܝ 224 : ܐܘ ܦܘܼܪ̈ܣܹܐ ܕܪܲܟܸܿܒܼ ܢܸܟܼܠܵܐ 225 ܘܦܲܪܣܝܼ ܐܢܘܢ ܫܲܪܝܼܪ̈ܐ . 226 : ܐܘ ܦܚ̈ܐ ܕܛܡ݂ܲܪ ܙܹܐܦܵܐ 227 : ܘܲܦܣ݂ܲܩ ܐܢܘܢ ܩܲܠܝܼܠܐ 228 : ܢܚܸܬܼ ܐܲܬܼܠܝܵܛܐ ܦܓܪܢܐ 229 ܠܐܵܓܼܘܿܢܵܐ ܥܲܡ ܪܘܼܚܵܢܵܐ . 230 : ܘܚܒ̣ ܪܘܼܚܵܢܵܐ ܩܲܠܝܼܠܵܐ 231 ܡ̣ܢ ܦܓܼܪܢܐ ܝܩܝܪܐ . 232 : ܒܚܘܼܡܣܵܢܵܐ ܕܡ̣ܢ ܡܹܐܟܼܘܼܠܬܐ 233 ܐܲܩܪܸܒܼ ܥܲܡܹܗ ܒܝܲܕܼ ܙܵܘ̈ܥܹܐ . 234 : ܘܕܼܵܫܹ݂ܗ ܒܲܐܪܥܵܐ ܠܩܲܠܝܠܼܵܐ 235 ܝܲܩܝܼܪܵܐ ܠܒܼܝܼܫ ܗܲܕܵܡܹ̈ܐ . 236 : ܐܸܚܲܕܼ ܪܘܼܚܵܐ ܠܗܲܕܵܡܹ̈ܐ 237 ܦܪܵܘܿܚܵܐ ܠܝܲܩܝܼܪ ܓܘܼܫܡܵܐ . 238 : ܘܠܵܐ ܣܲܝܒܲܪ ܐܲܚܕܹܗ ܪܝܼܝܵܐ 239 ܠܦܲܓܼܪܵܢܵܐ ܩܢܹܐ ܩܢܹܐ ܪܘܼܟܵܒܼܵܐ . 240 : ܩܵܠܵܐ ܒܲܠܚܘܿܕܲ ܐܲܙܥܸܩ ܒܹܗ 241 ܦܲܓܼܪܢܐ ܒܪܘܼܚܵܢܵܝܵܐ . 242 : ܘܐܸܬܼܒܲܠܗܝܼ ܪܹܫܵܐ ܕܐܵܐܲܪ 243 ܡ̣ܢ ܦܸܬܼܓܼܵܡܹܗ ܕܥܲܦܪܵܢܵܐ . 244 : ܠܡܸܠܬܼܵܐ ܣܲܚܦܹܗ ܠܡܵܪܘܲܕܵܐ 245 ܘܠܵܐܩܵܡ݂ܲܬ̤ ܪܸܓܼܠܹܗ ܒܐܲܪܥܵܐ . 246 : ܕܲܡܨܹܐ ܗ̄ܘ̣ ܦܸܬܼܓܼܵܡ ܒܵܪܘܿܝܵܐ 247 ܕܢܲܚܹܐ ܠܐܢܫ̈ܐ ܕܠܵܐ ܐܘܼܟܼܠܵܐ . 248 : ܝܵܕܲܥ̇ ܐ̄ܢܵܐ ܕܚܝܹܠ ܒܵܪܘܿܝܵܐ 249 ܡܲܡܠܹܐ ܣܘܼܩܢܵܢ ܡܵܝܘܬܹ̈ܐ . 250 : ܐܸܠܵܐ ܠܡܸܫܐܲܠ ܥܘܸܕܪܵܢܵܐ 251 ܒܢܸܣܝܵܢܵܐ ܕܠܵܐ ܡܸܬܼܒܲܥܝܵܐ . 252 : ܙܸܠ ܝܼܠܲܦ ܡ̣ܢ ܩܲܕܼܡܵܝܹ̈ܐ 253 ܕܢܣܲܝܼܘ ܟܲܕܼ ܒܵܓܼ ܡܹܐܟܼܘܼܠܬܐ . 254 : ܕܐܵܘܒܸܿܕܼ ܐܸܢܘܿܢ ܢܸܣܝܵܢܵܐ 255 ܕܦܘܼܠܵܓܼܐ ܕܪܸ̈ܥܝܵܢܲܝܗܘܿܢ . 256 : ܠܐ ܬܸܩܪܲܒܼ ܠܝܼ ܚܘܼܬܼܚ̈ܵܬܹܐ 257 ܒܐܸܣܟܹܿܝܡ ܪܵܚܹ̇ܡ ܚܵܘܣܢܵܐ . 258 : ܝܼܵܕܲܥ̇ ܐ̄ܢܵܐ ܕܡܵܘܬܵܐ ܡܵܘܠܸܕܼ 259 ܡܸܠܟܵܡ ܠܐܲܝܢܵܐ ܕܫܵܡ̇ܥ ܠܹܗ . 260 ܠܵܐ ܬܵܘܫܸܛ ܠܝܼ ܒܝܲܕܸ ܐܘܼܠܵܐ : pb. f.99r 261 ܣܲܡ ܡܵܘܬܿܐ ܕܩܲܛܠܹܗ ܠܐܵܕܼܵܡ . 262 : ܕܲܓܵܠܘܼܬܼܵܐ ܗ̄ܘ̣ ܦܵܬܼܪܵܟ 263 ܙܹܠ ܐܸܬܼܒܲܣܲܡ ܡ̣ܢ ܕܝܼܠܵܟ . 264 : ܚܵܒܼ ܚܲܣܝܒܐ ܕܐܸܬܼܢܲܨܚ 265 ܒܩܪ̈ܒܐ ܥܲܡ ܣܲܓܼܝܹ̈ܐܹܐ . 266 : ܘܲܙܟ̣ܵܐ ܚܲܕܼ ܡ̣ܢ ܚܵܝܵܒܹ̈ܐ 267 ܒܝܲܕܸ ܙܲܝܢܵܐ ܪܘܼܚܵܢܝܵܐ . 268 : ܣܠܸܩ ܡܵܪܘܕܼܵܐ ܟܲܕܼ ܒܲܗܝܼܬܼ 269 ܡ̣ܢ ܐܵܓܼܘܿܢܵܐ ܩܲܕܼܡܵܝܵܐ . 270 : ܘܚܲܠܸܦ ܕܘܟܲܬܼ ܬܲܟܼܘܼܫܵܐ 271 ܘܙܲܝܢܵܐ ܠܩܸܐܪܣܵܐ ܬܪܲܝܵܐ . 272 : ܠܣܲܒܼܪܵܐ ܣܪܝܼܩܵܐ ܡܣܲܟܹܿܐ ܗ̄ܘ̣ܵܐ 273 ܘܡ̣ܢ ܬܲܟܼܬܘܼܫܵܐ ܠܣܲܟܼܬܘܼܫܵܐ . 274 : ܟܲܕܼ ܣܵܒܼ̇ܪ ܗ̄ܘ̣ܵܐ ܕܩܲܝܵ̈ܡܝܼܢ 275 ܚܲܫܹ̈ܐ ܕܨܵܝ̇ܕܝܢ ܩ̈ܠܝܠܐ . 276 : ܐܸܢ ܗܘ̤ ܕܣܲܪ ܥܲܠ ܠܲܚܡܵܐ 277 ܘܕܵܫܹܗ ܠܟܲܦܢܵܐ ܒܚܘܼܟܣܵܢܵܐ . 278 : ܒܥܸܩܪܵܐ ܕܪܸܚܡܲܬܼ ܟܸܣܦܵܐ 279 ܡܫܲܗܹܐ ܐ̄ܢܵܐ ܚܹܝܠ ܚܘܼܡܣܵܢܹܗ . 280 :[ ܘ ] ܡܵܐ ܐܸܢ ܒܲܣܲܪ ܥܲܠ ܟܲܦܢܵܐ 281 ܘܐܲܫܝܼܛ ܪܸܓܲܬܼ ܡܹܐܟܼܘܼܠܬܐ . 282 : ܡܵܝܘܿܬܼܵܐ ܗ̄ܘ̣ ܒܲܪ ܡܵܝܘܿܬܹ̈ܐ 283 ܕܡܵܐ ܕܲܙܟ̣ܵܐ ܚܵܒܼ ܒܐܲܚܪܹܬܿܐ . 284 : ܙܟ̣ܵܘ ܣܲܓܼܝܼܐܹ̈ܐ ܒܝܲܕܼ ܨܵܘܡܵܐ 285 ܘܚܲܝܸܒܼ ܐܸܢܘܿܢ ܡܵܡܘܲܢܵܐ . 286 : ܫܛ̣ܵܘ ܣܲܓܿܝܼܐܹ̈ܐ ܠܚܲܡܪ̈ܵܢܹܐ 287 ܘܐܲܪܘܝܼܬܼ ܐܸܢܘܿܢ ܒܲܚܣܡܵܐ . 288 : ܒܥܸܩܵܪܐ ܕܪܸܚܡܲܬܼ ܟܸܣܦܵܐ 289 ܙܵܕ̇ܩ ܠܝܼ ܕܐܲܩܪܸܒܼ ܥܲܡܹܗ . 290 : ܕܡܸܢܹܗ ܫܵܘܚ̈ܵܢ ܒܝܼܫ̈ܬܼܵܐ 291 ܘܛܵܥܢ̈ܢ ܦܹܐܪܹ̈ܐ ܕܚܛܝܼܬܼܵܐ . 292 : ܒܪܸܚܡܲܬܼ ܟܸܣܦܵܐ ܨܵܒܹ̇ܐ ܗ̄ܘ̣ܵܐ 293 ܕܢܸܥܒܸܿܕܼ ܥܲܡܹܗ ܬܲܟܼܬܘܼܫܵܐ . 294 : ܘܲܪܓܼܝܼܓܼ ܗ̄ܘ̣ܵܐ ܕܲܒܼܪܹܫ ܛܘܼܪܵܐ 295 : ܢܚܵܘܹܝܘܗܝ ܫܘܼܦܪܐ ܕܩܸܢܝܵܢܹ̈ܐ 296 : ܝܲܗ̤ܒ ܠܹܗ ܪܸܓܿܬܼܵܐ ܒܵܪܘܿܝܵܐ 297 ܕܝܵܕܥ̇ ܗ̄ܘ̣ܵܐ ܕܗܵܕܹܐ ܒܵܥܹ̇ܐ . 298 : ܘܐܲܣܩܹܗ ܠܛܘܼܪܵܐ ܠܐܲܬܼܠܝܼܵܛܐ 299 ܕܢܹܐܚܘܿܕܼ ܕܲܪܵܐ ܥܲܡ ܒܝܼܫܵܐ . 300 : ܥܒ݂ܲܕܼ ܡܵܪܘܿܕܼܵܐ ܐܲܝܛ ܕܲܡܵܥܕܼ 301 ܕܼܡܘ̈ܬܐ ܒܡܹܐܚܲܕܼ ܥܲܝܢܹ̈ܐ . 302 : ܘܚܵܘܝܼ ܫܘܼܦܪܵܐ ܕܩܢܝܼܵܢܹ̈ܐ 303 ܘܬܵܓܼܵܐ ܘܫܘܼܠܛܵܢ ܡܲܠܟܿܘܼܬܼܵܐ . 304 : ܠܵܐ ܗ̄ܘ̣ܵܐ ܫܪܵܪܵܐ ܘܨܒܼܘ̈ܬܼܵܐ 305 ܚܵܘܝܼ ܣܵܢܐܵܐ ܠܚ̇ܙܐ ܟܠ . 306 : ܐܸܠܵܐ ܒܕܼܘܼܡܝܵܐ ܕܠܵܐ ܫܲܪܝܼܪ 307 ܟܲܢܸܫ ܥܵܠܡܵܐ ܘܛܵܒܼ̈ܬܹܗ . 308 : ܒܦܲܢܛܵܝܼܵܐ ܚܵܘܝܼ ܠܹܗ 309 ܕܸܡܘ̈ܬܼܵܐ ܕܠܵܐ ܫܪܝܪ̈ܢ . 310 : ܟܲܕܼ ܡܲܗܸܠ ܒܹܗ ܚ̇ܙܐ ܟܠ 311 ܒܛܥܢܝ̈ܬܗ ܕܙܹܐܦܵܢܵܐ . 312 : ܗܘ̤ ܡܚܵܘܹܐ ܗ̄ܘ̣ܵܐ ܕܸܡܘ̈ܬܼܵܐ 313 ܒܼܬܸܢܘܲܝ ܕܲܟܲܒܲܪ ܢܲܛܥܹܐ ܗ̄ܘ̣ܵܐ . 314 : ܘܲܡܫܝܼܚܵܐ ܒܥܲܝܼܢܵܐ ܟܣܝܼܵܬܐ 315 ܡܸܬܼܒܲܩܹܐ ܗ̄ܘ̣ܵܐ ܒܗܲܓܵܓܼܵܘ̈ܗܝ . 316 : ܣ݂ܕܪ ܕܗܒܼܐ ܟܕܼ ܠܐ ܐܝܼܬܼܘܗܝ 317 ܘܣܵܡ̣ ܬܵܓܼܵܡ ܟܲܕܼ ܠܵܐ ܫܪܝܼܪ . 318 : ܘܐܲܩܝܼܡ ܣܸܕܼܪܹ̈ܐ ܘܫܘܼܠܛܵܢܹ̈ܐ 319 ܟܲܕܼ ܠܲܝܬܿ ܩܵܠܵܐ ܕܲܡܛܲܟܲܣ . 320 ܗܵܠܹܝܢ ܟܠܗܹܝܢ ܠܵܟ ܐܸܬܸܿܠ 321 ܐܸܢܗܘ̤ ܕܬܸܦܸܠ ܬܸܣܓܘܿܕܼ ܠܝܼ . 322 : ܕܠܝܼ ܡܫܠܲܡ ܗܵܢ ܫܘܼܠܛܵܢܵܐ 323 ܘܲܠܡ̇ܢ ܕܐܸܨܒܲܐ ܝܗܸ̇ܒܼ ܐܢܐ . 324 : ܚܕܲܐ ܒܲܠܚܘܲܕܼ ܫܐ̇ܐ ܐ̄ܢܵܐ ܠܵܟ 325 ܘܠܝܼ ܝܲܩܲܪ ܐܸܢ ܨܵܒ̇ܐ ܐܲܢ̄ܬܿ . 326 : ܘܬܸܣܓܿܘܿܕܼ ܠܝܼ ܘܬܸܣܲܒܼ ܬܵܓܼ̈ܐ 327 ܘܢܲܡܠܸܟ ܥܲܠ ܟܠ ܫܘܼܠܛܵܢܵܟ . 328 : ܠܒܟ ܪܘܚܢܐ ܠܵܦܓܼܪܢܐ 329 ܒܐܝܼܪ̈ܝܐ ܕܪܚܡܬܼ ܟܸܣܦܵܐ . 330 : ܘܠܵܐ ܩܵܬܲܬ̤ ܐܝܼܕܲܐ ܕܪܘܼܚܵܐ 331 ܒܦܓܪܐ ܕܡܲܫܚܹܗ ܪܘܼܚܩܘܼܕܼܫܵܐ . 332 : ܬܠ̣ܵܐ ܨܒܝܢܗ ܦܓܼܪܵܢܐ 333 ܘܐܲܚܬܹܗ ܠܲܐܪܥܵܐ ܪܘܼܚܵܢܵܐ . 334 : ܘܲܬܼܗܲܪܘ ܟܸܢܫܹ̈ܐ ܫܡܲܝܵܢܹ̈ܐ 335 ܒܦܓܼܪܢܐ ܕܙܟܼܐ ܕܙܟ̣ܐ ܠܪܘܼܚܵܐ . 336 : ܡ̣ܡ ܐܲܬܼܠܹܝܛܵܐ ܦܓܼܪܵܢܐ 337 ܠܥܸܠ ܡ̣ܢ ܙܲܝܢܹܗ ܕܚܲܣܝܼܢܵܐ . 338 : ܘܕܼܫ̣ܗ ܝܲܩܝܼܪ ܗܲܕܵܡܹ̈ܐ 339 ܠܪܹܫܵܐ ܕܐܵܐܲܪ ܩܠܝܼܠܵܐ . 340 : ܒܩܵܠܵܐ ܒܲܠܚܘܿܕܲ ܐܲܙܝܥܹܗ 341 ܠܒܼܝܼܫ ܓܘܼܡܫܵܐ ܠܩܲܠܝܼܠ ܓܸܦܹ̈ܐ . 342 : ܟܬܼܝܼܒܼ ܗ̄ܘ̣ ܕܠܵܐ ܬܸܣܓܿܘܿܕܼ ܠܲܐܚܪܝܼܢ 343 ܐܸܠܵܐ ܠܡܵܪܵܝܵܐ ܒܲܠܚܘܿܕܲܘܗܝ . 344 : ܙܹܠ ܠܵܟ ܣܵܢܐܵܐ ܐܸܡ̣ܪ ܠܹܗ 345 ܠܵܐ ܬܸܚܛܘܼܦ ܫܸܡ ܒܵܪܘܿܝܵܐ . 346 : ܠܵܐ ܡܲܦܲܣ ܠܹܗ ܠܲܥܒܼܝܼܕܼܵܐ 347 ܠܡܸܣܲܒܼ ܣܸܓܼܕܲܬܼ ܥܵܒܼܘܕܼܵܐ . 348 : ܒܡܸܠܬܐ ܕܫܡܗ ܒܵܪܘܿܝܵܐ 349 ܦܲܟܗܵܗ̇ ܠܡܸܪܲܬܼ ܒܝܼܫܘܼܬܹܗ . 350 : ܘܐܲܫܕܹܗ ܠܟܼܵܣܵܐ ܕܡ̣ܙܓܼ ܠܹܗ 351 ܐܵܟܸ̇ܠ ܩܲܪܨܵܐ ܒܨܢܥܵܬܼ̈ܐ . pb. f.99v 352 : ܟܬܼܝܼܒܼ ܠܲܡ ܕܲܠܡܵܪܝܵܐ ܬܸܣܓܿܘܿܕܼ 353 ܘܠܹܗ ܗܘ̤ ܒܲܠܚܘܿܕܲܘ ܬܸܦܠܘܚ . 354 : ܘܣܬܪܗ ܒܗܵܕܹܐ ܒܲܪܬܼ ܩܵܠܵܐ 355 ܠܒܸܢܝܵܢܵܐ ܕܪܲܘܸܒܼ ܙܹܐܦܵܐ . 356 : ܒܣܸܓܼܕܬܼ ܙܹܐܦܵܐ ܒܵܥܹ̇ܐ ܗ̄ܘ̣ܵܐ 357 ܕܲܢܛܹܠ ܝܘܗܝ ܒܵܬܼܪ ܫܘܼܓܵܒܵܘ̈ܗܝ . 358 : ܘܐܲܕܼܟܲܪ ܠܹܗ ܫܹܗ ܐܲܠܵܗܵܐ 359 : ܘܐܲܟܣܹܗ ܕܗܘ̤ ܠܵܘ ܐܲܠܵܗܵܐ ܗ̄ܘ̣ 360 : ܠܚܲܕܼ ܠܲܡ ܙܵܕܼܩ ܬܵܘܕܲܝܼܬܐ 361 ܘܠܹܗ ܩܵܠܹܐ ܬܸܣܓܿܘܿܕܲ ܟܠܫܵܥ . 362 : ܠܵܐ ܬܚܛܙܿܦ ܠܵܟ ܡܵܪܘܕܼܵܐ 363 ܣܸܓܼܕܲܬܼ ܩܘܼܫܬܵܐ ܕܠܵܐ ܕܝܼܠܵܟ . 364 : ܒܚܹܝܠ ܪܘܼܚܵܐ ܘܫܸܡ ܐܲܠܵܗܵܬ 365 ܢܨܲܚ̣ ܐܲܬܼܠܝܼܛܵܐ ܦܲܓܼܪܵܢܵܐ . 366 ܘܡܲܕܲܟ ܪܵܘܡܵܐ ܕܡܲܪ̈ܵܚܹܐ . 367 : ܠܥܹܝܢ ܚܲܙ̈ܝܹܐ ܕܐܸܓܼܘܿܢܵܐ 368 ܚܲܕܼ ܕܲܪܵܐ ܒܪܓܬ ܠܲܚܡܵܐ . 369 ܐܸܚܲܕܼ ܥܲܡܹܗ ܕܦܲܓܼܪܢܐ . 370 : ܘܐܲܚܪܹܢܵܐ ܒܪܸܚܡܲܬܼ ܟܸܣܦܐ 371 ܘܚܲܕܼ ܒܲܬܼܪܲܝܗܘܿܢ ܬܲܟܼܬܘܼ̈ܫܹܐ . 372 : ܣܠܩ ܐܲܬܼܠܹܝܛܵܐ ܥܵܘܵ̇ܠܵܐ 373 ܡ̣ܢ ܐܵܓܼܘܢܵܐ ܟܲܕܼ ܒܲܗܝܼܬܼ . 374 : ܘܫܲܪܝܼ ܡܪܲܟܸܿܒܼ ܨܢܥܬ̈ܐ 375 ܕܲܢܚܲܠܸܦ ܕܘܼܟܲܬܼ ܕܲܪܐ . 376 : ܚܲܕܼ ܣܒܪܐ ܦܫ̣ ܠܹܗ ܒܲܠܚܘܿܕܲ 377 ܘܲܥܠܵܘܗܝ ܣܝܼܡ ܗ̄ܘ̣ܵܐ ܬܘܼܟܼܠܵܢܹܗ . 378 : ܘܢܲܛܪܹܗ ܠܫܘܼܠܵܡ ܐܵܓܼܘܿܢܵܐ 379 ܕܼܕܼܵܡ ܢܸܣܲܒܼ ܒܹܗ ܙܵܟܘܼܬܼܵܐ . 380 : ܐܸܢ ܗܘ̤ ܕܟܼܦܵܢܵܐ ܠܵܐ ܨܵܕܗ 381 ܘܠܵܐ ܦܟܲܪܵܬܹܗ ܪܸܚܡܲܬܼ ܟܸܣܦܵܐ . 382 : ܐܝܼܬܼ ܗ̄ܘ̣ ܦܲܚܵܐ ܕܲܡܣܲܬܲܪ 383 ܘܠܵܐ ܡܲܪܸܓܹܫ ܟܲܕܼ ܢܸܦܸ̇ܠ ܒܹܗ . 384 : ܐܸܢ ܗܘ̤ ܕܕܵܫ̣ ܓܐܪ̈ܲܝ ܟܲܦܢܵܐ 385 ܘܬܲܒܼܪܵܗ̇ ܠܩܸܫܬܐ ܕܡܵܡܘܿܢܵܐ . 386 : ܒܢܲܙܟܿܐ ܕܪܸܚܡܲܬܼ ܬܸܫܒܿܘܿܚܬܐ 387 ܣܵܚܹ̇ܦ ܐ̄ܢܵܐ ܠܹܗ ܡ̣ܢ ܪܵܘܡܹܗ . 388 : ܟܵܣܵܐ ܕܡܠܹܐ ܣܲܡ ܡܵܘܬܵܐ 389 ܡܡܲܕܟ ܐ̄ܢܵܐ ܘܝܵܗ̇ܒܼ ܐܢܵܐ ܠܹܗ . 390 : ܘܐܸܢ ܩܲܠܝܼܠ ܛܵܥܸ̇ܡ ܡܸܢܹܗ 391 ܫܪܝܐ ܡܠܬܹܗ ܠܗܕܡܘ̈ܗܝ . 392 : ܠܪܵܘܡܵܐ ܕܪܸܚܡܲܬܼ ܬܸܫܒܿܘܿܚܬܐ 393 ܪܓܸܝܓܼ ܗ̄ܘ̣ܵܐ ܕܢܹܣܘܲܚ ܚܲܣܵܡܵܐ . 394 : ܕܡܦܣ ܗ̄ܘ̣ܵܐ ܒܪܵܘܡܹܗ ܕܫܘܼܒܼܚܵܐ 395 ܕܓܼܘܼܡܵܨܵܐ ܗ̄ܘ̣ ܠܲܕܼ ܣܵܠܹ̇ܩ ܠܹܗ . 396 : ܐܲܣܩܹܗ ܪܘܼܚܵܐ ܠܲܐܬܼܠܝܛܵܐ 397 ܠܙܲܝܟܵܐ ܕܲܒ̣ܥܐ ܡܵܪܘܕܼܵܐ . 398 : ܦܲܬܼܚܹܗ ܠܵܐܓܼܘܿܢ ܬܲܟܼܬܘܼܫܵܐ 399 ܠܥܸܠ ܡ̣ܢ ܗܲܝܟܲܠ ܚܘܼܣܵܝܵܐ . 400 : ܢܚܸܬܼ ܐܲܬܼܠܝܵܛܐ ܠܐܸܓܼܘܢܐ 401 ܒܙܲܝܢܵܐ ܕܪܸܚܡܼܬܼ ܬܸܫܒܿܘܿܚܬܼܵܐ . 402 : ܘܩܲܒ̣ܥ ܢܝܼܫܵܐ ܕܙܵܟܼܘܼܬܼܵܐ 403 ܠܲܕܼ ܫܵܐܸ̇ܠܛ ܪܸܚܡܲܬ ܟܸܣܦܵܐ . 404 : ܒܕܲܪܵܐ ܕܪܸܚܡܲܬܼ ܬܸܫܒܿܘܿܚܬܐ 405 ܬܟܼܝܼܠ ܗ̄ܘ̣ܵܐ ܕܙ̈ܟܐ ܡܪܝܐ . 406 : ܘܠܵܐ ܝܵܕܲܥ̇ ܗ̄ܘ̣ܵܐ ܕܡܸܬܼܦܲܟܲܪ 407 ܒܩܲܛܝܼܢܘܼܬܼ ܢܸܫ̈ܒܲܐ ܕܐܲܪܡܝܼ . 408 : ܒܡܸܠܬܼܵܐ ܐܝܼܙܓܲܕܵܐ ܕܢܲܦ̣ܫܵܐ 409 ܛܡ݂ܲܪ ܫܘܼܒܼܚܵܐ ܘܫܲܕܲܪ ܨܹܐܕܵܘܗܝ . 410 : ܘܲܦܢܝܼ ܠܘܵܬܹܗ ܒܲܪܬܼ ܩܵܠܵܐ 411 ܘܲܟܼܬܼܝܼܒܼ ܒܵܗ̇ ܣܲܒܼܪܵܐ ܐܪܝܼܩܵܐ . 412 : ܣܡ ܡܲܘܬܐ ܒܓܹܐܪܹ̈ܐ ܕܫܘܼܒܼܚܵܐ 413 ܛܫ̣ ܡܵܪܘܿܕܼܵܐ ܘܲܫ̣ܕܵܐ ܒܹܗ . 414 : ܘܩܲܒܠܹܗ ܢܣܲܟܿܪܵܐ ܕܦܘܼܪܩܵܢܵܐ 415 : ܕܐܵܘܚܸܕܼ ܒܐܝܼܕܹܗ ܪܘܼܚܩܘܼܕܼܫܵܐ 416 : ܐܸܢ ܠܵܡ ܗܘ̤ ܕܒܼܪܐ ܐܝܼܬܲܟ 417 ܘܫܲܪܝܼܪܝܼܢ ܩ̈ܠܐ ܕܲܥܠܲܝܟ . 418 : ܫܕܼܝܼ ܢܦ݂ܲܫܵܟ ܡܸܟܵܐ ܠܲܐܪܥܵܐ 419 ܘܗܵܐ ܚܲܬܡܪܗ̇ ܠܒܼܪܘܬܐ . 420 : ܟܬܼܝܼܒܼ ܗ̄ܘ̣ ܓܹܝܪ ܕܲܠܙܲܕܲܝܼܩܵܐ 421 ܥܘܼܕܼܪܵܢܵܐ ܠܘܹܐ ܕܡܲܠܲܐܟܹ̈ܐ . 422 : ܘܲܡܢܛܪܝܼܢ ܠܹܗ ܒܥܲܣܩ̈ܬܼܵܐ 423 ܕܠܵܐ ܢܸܬܿܬܲܩ̈ܠܵܢ ܗ̈ܠܟܼܵܬܹܗ . 424 : ܚܘܬܼ ܡ̣ܢ ܪܵܘܡܵܐ ܠܘܵܬܼ ܐܲܪܥܵܐ 425 ܘܢܲܣܵܐ ܚܲܝܠܵܐ ܕܫܘܼܠܛܵܢܵܟ . 426 : ܘܗܵܐ ܛܵܥܢܲܝܼ̇ܢ ܠܵܟ ܪ̈ܘܼܚܵܢܹܐ 427 ܘܲܡܙܲܚܝܼܢ ܠܵܟ ܒܐܝܼܕܲܢܗܘܿܢ . 428 : ܠܡܵܢܵܐ ܡܛܫܹܐ ܐ̄ܢܵܬ ܫܘܼܠܛܵܢܵܟ 429 ܘܐܚܕܬ ܒܲܐܦܲܝ̈ ܬܸܫܒܿܬܘܚܬܹܗ . 430 : ܓܠܝܼ ܫܘܼܒܼܚܵܟ ܘܚܵܘܵܐ ܚܲܝܠܵܟ 431 ܘܗܵܐ ܡܼܬܼܩܲܠܲܣܬܿ ܡ̣ܢ ܟܠܵܐ . 432 : ܐܘ ܦܚ̈ܐ ܕܛܡ̣ܪ ܢܟܼܠܹܐ 433 ܘܢܸܫܒܹ̈ܐ ܕܦܪܣ ܨܢܥ̈ܬܐ . 434 : ܕܦܲܣܸܩ ܐܸܢܘܿܢ ܩܲܠܝܼܠܵܐ 435 ܒܒܲܪܬܼ ܩܵܠܵܐ ܕܡܸܠܲܬܼ ܦܘܼܡܹܗ . 436 ܣܲܓܝܼܐܘܼܬܼ ܙܲܝܢܵܐ ܐܲܩܪܸܒܼ ܪܘܼܚܵܢܵܐ ܥܲܡ ܦܲܓܼܪܵܢܵܐ . 437 ܘܲܒܼܟܲܪܝܘܼܬܼ ܡܸ̈ܠܹܐ ܣܲܚܦܹܗ : pb. f.100r 438 ܘܐܵܘܦܝܼ ܟܠܗܹܝܢ ܨܸܢܥܵܬܹ̈ܗ . 439 : ܠܦܘܼܬܼ ܨܸܢܥ̈ܵܬܹܗ ܕܲܢܟܼܝܼܠܹܵܐ 440 ܦܲܢܝܼ ܨܹܐܕܵܘܗܝ ܦܸܬܼܓܲܡܵܐ . 441 : ܘܲܒܼܣܵܗܕܘܼܬܹܗ ܕܲܟܼܬܼܵܒܼܵܐ 442 ܣܲܟܼܪܹܗ ܠܦܘܼܡܹܗ ܕܡܲܪܚܵܐ . 443 : ܟܬܼܝܼܒܼ ܗ̄ܘ̣ ܠܲܡ ܕܲܠܥܵܒܼܘܿܕܼܵܐ 444 ܠܵܐ ܬܢܲܣܹܐ ܒܝܲܕܼ ܦܘܼܠܵܓܼܐ . 445 : ܕܠܵܐ ܢܹܐܚܘܿܕܼ ܬܲܪܥܵܐ ܒܲܐܦܲܝ̈ܟ 446 ܘܠܵܐ ܢܸܬܼܦܲܢܲܝ̈ܢ ܫܹܐܠܵܬܼ̈ܟ . 447 : ܐܘ ܦܘܼܪ̈ܣܐ ܕܪܲܟܸܿܒܼ ܢ̣ܟܼܠܵܐ 448 ܘܨܢܥܵܬܼ̈ܐ ܕܲܚܫ݂ܲܠ ܙܹܐܦܵܐ . 449 : ܕܦܲܪܣܝܼ ܐܸܢܹܝܢ ܝ̇ܕܥܟܿܠ 450 ܒܟܼܘܼܪܵܐ ܕܪܘܼܚܵܐ ܒܝ̇ܪ ܟܠ . 451 : ܐܘ ܐܲܬܼܠܝܵܛܵܐ ܦܓܪܵܢܵܐ 452 ܕܐܸܚܲܕ ܕܲܪܵܐ ܥܲܡ ܪܘܼܚܵܐ . 453 : ܐܘ ܚܵܫܘܿܫܵܐ ܕܠܵܐ ܚܣܢܗ 454 ܚܣܝܼܢܵܐ ܕܫܥܒܸܿܕܼ ܐܢܵܫܵܐ . 455 : ܐܘ ܟܝܵܢܵܐ ܡܥܲܛܸܦ ܚܲܫܹ̈ܐ 456 ܕܲܙܟ̣ܵܐ ܠܚܲܫ̈ܐ ܕܒܲܟܼܝܵܢܹܗ . 457 : ܐܘ ܒܲܪ ܫ̣ܒܼܝܵܐ ܕܐܸܬܼܓܲܢܒܲܪ 458 ܘܕܲܒܼܪܹܗ ܒܫܸܒܼܝܵܐ ܠܫܲܒܵܝܵܐ . 459 : ܐܘ ܩܪܲܒܼܬܼܪܵܢܵܐ ܕܐܸܬܼܟܲܬܲܫ 460 ܘܲܫ̣ܪܐ ܟܒܼܝܼܫܹ̈ܐ ܠܚܹܐܪܘܼܬܼܵܐ . 461 : ܐܘ ܒܲܪ ܛܘܗܡܵܐ ܕܚ̈ܛܝܐ 462 ܕܚܲܪܲܪ ܓܸܢܣܹܗ ܡ̣ܢ ܥܵܘܠܵܐ . 463 : ܬܵܠܵܬܼ ܙܲܒܼܢܝܼ̈ܢ ܐܸܚܲܕܼ ܕܲܪܵܐ 464 ܦܲܓܼܪܢܵܐ ܥܲܡ ܪܘܼܚܵܢܵܐ . 465 : ܘܚܲܣܢܹܗ ܒܙܵܘ̈ܥܹܐ ܕܪܸܥܝܵܢܵܐ 466 ܚܵܫܘܫܵܐ ܠܠܵܐ ܚܵܫܘܿܫܵܐ . 467 : ܬܵܠܵܬܼܵܐ ܓܹܐܪܹ̈ܐ ܡܬܲܚ̣ ܘܲܫܕܵܐ 468 ܒܓܼܵܘ ܩܸܫܬܵܐ ܠܘܼܩܒܲܠ ܢܝܼܫܵܐ . 469 : ܘܒܲܬܼܠܝܼܬܵܝܵܐ ܐܲܟܼܪܸܙ ܒܵܗ̇ 470 ܙܵܟܼܘܼܬܼܵܐ ܘܟܼܘܼܐܪܵ ܒܝܼܫܵܐ . 471 ܒܩܸܐܪܣܵܐ ܩܲܕܼܡܵܐ ܐܸܬܿܬܲܒܼܪܲܬ̤ . 472 ܩܸܫܬܹܗ ܘܢܲܝܙܟܹܿܗ ܕܚܲܣܝܼܢܵܐ . 473 : ܘܠܵܐ ܦܵܫ̣ ܠܹܗ ܒܡܵܐܢܲܝ̈ ܙܲܝܢܹܗ 474 ܫܲܪܟܵܢܵܐ ܕܫܲܪܝܼܪ ܘܚܲܠܝܼܡ . 475 : ܒܕܲܪܵܐ ܐ̄ܚܪܹܢܵܐ ܐܫܬܪܝܼܘ 476 ܗܲܕܵܡܵܘ̈ܗܝ ܕܲܩܪܲܒܼ ܬܼܵܢܵܐ . 477 : ܘܐܸܬܿܬܲܒܲܪܘ ܕܪ̈ܵܥܲܝ ܪܘܼܚܵܐ 478 ܒܬܲܟܼܬܘܼܫܵܐ ܕܥܲܡ ܦܓܼܪܢܐ . 479 : ܒܣܲܓܝܐܘܼܬܼ ܙܲܝܢܵܐ ܐܲܩܪܸܒܼ 480 ܡܵܪܘܿܕܵܐ ܥܲܡ ܒܲܪ ܐܵܕܼܵܡ . 481 : ܘܲܒܚܲܕܸ ܙܲܝܢܵܐ ܕܚܹܝܠ ܪܘܼܚܵܐ 482 ܚܲܣܢܹܗ ܘܒܲܛܸܠ ܫܘܼܠܛܵܢܹܗ . 483 : ܒܟܼܠ ܐܘܼܡܵܢܘܼ ܐܸܬܼܟܲܬܲܫ 484 ܚܲܣܝܼܢܵܐ ܥܲܡ ܚܵܫܘܿܫܵܐ . 485 : ܘܦܲܓܼܪܵܢܵܐ ܒܡܸܠܬܐ ܒܲܠܚܘܿܕܼ 486 ܫ̣ܪܵܐ ܪܘܼܟܵܒܼܵܐ ܕܨܢܥ̈ܬܹܗ . 487 : ܒܲܬܼܠܵܬܼܵܐ ܚܸܣܢ̈ܝܼܢ ܚܲܣܢܹܗ 488 ܫܲܒܵܝܵܐ ܠܒܲܪ ܓܵܠܘܼܬܼܵܐ . 489 : ܘܲܬܼܪܲܥ ܐܸܢܘܿܢ ܓܲܠܘܵܝܵܐ 490 ܠܫܵܘܼܪܹ̈ܐ ܡܪ̈ܝܼܕܹܐ ܕܚܛܝܼܬܼܵܐ . 491 : ܒܲܬܼܠܵܬܼܵܐ ܦܲܚܝܼ̈ܢ ܣܲܬܲܪ 492 ܟܬܗܘܿܢ ܚܲܫܹ̈ܐ ܕܡܵܝܘܿܬܹ̈ܐ . 493 : ܘܥܲܒܲܪ ܐܸܢܘܿܢ ܩܲܠܝܼܠܵܐ 494 ܠܚܲܫܹ̈ܐ ܨܲܐܕܲܝ ܣܲܓܼܝܼܐܹ̈ܐ . 495 : ܒܪܸܓܲܬܼ ܠܲܚܡܵܐ ܩܲܪܸܒܼ ܠܹܗ 496 ܪ̈ܓܼܝܼܓܼܵܐ ܕܟܼܠ ܫܘܼܚܠܵܦ̈ܝܼܢ . 497 : ܘܟܲܣܝܼ ܐܸܢܘܿܢ ܡܵܪܘܿܕܼܵܐ 498 ܒܐܸܣܟܹܿܝܡ ܠܲܚܡܵܐ ܐܲܝܟ ܢܚܲܬܵܐ . 499 : ܒܪܸܚܡܲܬܼܟܸܣܦܵܐ ܟܲܢܸܫ ܚ̣ܡܲܠ 500 ܙܢ̈ܝܐ ܕܟܼܠܗܹܝܢ ܒܝܼ̈ܫܬܼܵܐ . 501 : ܘܲܒܼܫܸܡ ܬܵܓܼܵܐ ܘܫܘܼܠܛܵܢܵܐ 502 ܨܒܬܗ̇ ܠܣܵܢܝܘܼܬܼ ܚܘܼܫܵܒܼܵܘ̈ܗܝ . 503 : ܒܟܼܵܣܵܐ ܕܪܸܚܡܲܬܼ ܬܸܫܒܿܘܿܚܬܐ 504 ܡܲܕܟ ܘܲܚ̣ܠܲܛ ܣܲܡ ܡܵܘܬܐ . 505 : ܘܫܘܼܒܼܚܵܐ ܒܲܕܼܡܘܼܬܼ ܚܲܠܝܘܼܬܼܵܐ 506 ܛ̣ܫ ܥܲܠ ܟܵܣܹܗ ܡܲܪܝܼܪܵܐ . 507 : ܒܲܬܼܠܬܐ ܕܪ̈ܝܢ ܣܲܝܸ [...] 508 ܟܠ ܚܲܫ̈ܝܢ ܕܲܠܒܲܪ ܘܕܲܠܓܼܵܘ . 509 : ܘܲܩܒ݂ܲܥ ܐܸܢܘܿܢ ܐܲܝܟ ܢܝܼܫܵܐ 510 : ܒܬܲܟܼܬܘܼܫܵܐ ܕܥܲܡ ܦܵܪܘܿܩܲܢ 511 : ܒܓܲܒܼܵܐ ܕܝܼܠܹܗ ܐܲܩܝܼܡܹܗ 512 ܠܥܵܠܡܵܐ ܟܠܹܗ ܡ̣ܢ ܣܵܟܹܗ . 513 : ܘܚܵܒܬ̤ ܟܠܵܗ̇ ܡܲܫܪܝܼܬܼܵܐ 514 ܡ̣ܢ ܚܲܕܼ ܕܲܙܟ̣ܐ ܒܚܹܝܠ ܪܘܼܚܵܐ . 515 : ܟܠ ܦܘܼܪ̈ܣܝܢ ܪܲܟܸܿܒܼ ܘܲܚ̣ܫܲܠ 516 ܘܲܠܒܸܫ ܐܸܢܘܿܢ ܐܲܝܟ ܙܲܝܢܵܐ . 517 : ܘܲܬܼܒܲܪ ܐܸܢܘܿܢ ܒܲܪ ܕܵܘܝܼܕܼ 518 ܒܲܫܪܬܼ ܩܵܠܵܐ ܠܡܐܢܝ̈ ܙܲܝܢܹܗ . 519 : ܒܗܸܬܼ ܡܵܪܘܿܕܼܵܐ ܥܲܡ ܙܲܝܢܹܗ 520 ܘܐܸܬܼ ܒܲܕܲܪܘ ܚܲܝ̈ܠܵܘܵܬܹܗ . 521 : ܘܝܸܬܼܒܲܬ̤ ܟܠܵܗ̇ ܣܸܡܵܠܵܐ 522 ܒܐܸܒܲܠܐ ܕܫܸܦܠܹܗ ܕܚܲܣܝܼܢܵܐ . 523 : ܫܲܠܸܡ ܟܠܗܘܿܢ ܢܸܣܝܘܿܢܵܘ̈ܗܝ 524 ܐܵܟܸܠ̇ ܩܲܪܨܵܐ [ ܩ ] ܘ̈ܬܼ ܡܵܪܢ . 525 : ܘܫܲܢܝܼ ܡܸܢܹܗ ܥܲܕܼ ܙܲܒܼܢܵܐ 526 ܥܲܕܼ ܠܛ̇ܫ ܣܲܝܦܵܐ ܠܩܸܛܠܵܐ . 527 : ܫܠܝܼ ܩܪܵܒܼܵܐ ܘܢܵܚ̣ ܬܲܟܼܬܼܘܼܫܵܐ 528 ܕܚܵܫܘܿܫܵܐ ܘܪܹܫܵܐ ܕܐܵܐܲܪ . pb. f.100v 529 : ܘܩܵܡ̣ܘ ܚܲܙ̈ܵܝܹܐ ܕܐܵܓܼܘܿܢܵܐ 530 ܕܲܢܩܲܠܣܘܼܢ ܠܲܐܬܼܠܹܝܛ ܩܘܼܫܬܵܐ . 531 : ܬܲܗܪܵܐ ܠܟܼܠܗܘܿܢ ܟܲܢܸܫ ܗ̄ܘ̣ܵܐ 532 ܠܐܸܣܛܵܕܼܝܼܘܿܢ ܕܐܲܬܼܠܝܼ̈ܛܹܐ . 533 : ܕܢܸܚܙܘܢ ܬܲܟܼܬܘܼܫܑܵܐ ܚܲܕܼܬܐ 534 ܕܦܲܓܼܪܵܢܵܐ ܘܪܘܼܚܵܢܵܝܵܐ . 535 : ܚܙܵܬܼܵܐ ܚܕܲܬܼܵܐ ܚܕܲܬܵܐ ܚܵܙܝ̇ܢ ܗ̄ܘ̣ܵܘ 536 ܬܪܹܝܢ ܕܪܪ̈ܐ ܕܲܠܩܘܼܒܼܠܵܐ . 537 : ܕܠܵܐ ܡܡܬܘܡ ܚܡ̇ܣܢ ܒܸܣܪܐ 538 ܠܡܹܐ ܚܲܕܼ ܕܲܪܵܐ ܥܲܡ ܪܘܼܟܵܝܐ . 539 : ܒܲܡܚܝܼܠܘܼܬܹܗ ܕܚܵܫܘܿܫܵܐ 540 ܡܸܬܼܒܲܩܝܢ ܗ̄ܘ̣ܵܘ ܪ̈ܘܼܚܵܢܹܐ . 541 : ܕܒܐܝܢܵܐ ܟܲܝ ܙܲܝܢܵܐ ܙܵܟܹ̇ܐ 542 ܟܝܵܢܵܐ ܡܚܝܼܠܵܐ ܠܚܲܣܝܼܢܵܐ . 543 : ܕܟܼܢܬܼܗܘܿܢ ܕܠܵܐ ܪܒܿܐ ܗ̄ܘ̣ܵܬܼ 544 ܐܲܝܟ ܗܵܝ̇ ܕܲܠܒܼܝܼܫ ܗܕܡ̈ܐ . 545 : ܕܝܕܼܥܝܢ ܗ̄ܘ̣ܵܘ ܠܹܗ ܕܐܸܬܼܢܨܢܝ 546 ܒܩܪܒܼܐ ܕܥܲܡ ܣܲܓܝܐ̈ܐ . 547 : ܒܗܕ ܐܬܸܢܘܲܝ ܐܸܬܲܟܢܫܘ 548 ܕܢܚܙܘܢ ܫܘܼܠܵܡ ܐܲܓܼܘܢܐ . 549 : ܕܐܝܢܐ ܕܢܵܣܸ̇ܒܼ ܙܵܟܼܘܼܬܼܵܐ 550 ܢܸܦܢܘܿܢ ܠܹܗ ܟܠܝܼܠ ܩܘܼܠܵܣ̈ܐ . 551 : ܠܫܘܼܠܵܡ ܐܓܘܢ̈ܐ ܢܲܛܪܘܼܗܝ 552 ܠܲܟܼܠܝܼܠܵܐ ܕܩܘܼܠܵܣܲܝ̈ܗܘܢ . 553 : ܕܲܢܣܝܼܢܘܼܬܝܗܝ ܩܠܝܗ̈ܘܢ 554 ܒܪܫܐ ܕܐܝܢܐ ܕܡܸܬܼܢܲܨܲܚ . 555 : ܘܕܲܚ̣ܙܘ ܕܲܙܟ̣ܵܐ ܦܸܓܼܪܢܐ 556 ܠܟܼܢܬܗܘܢ ܪܘܚܢܝܐ . 557 : ܨܲܒܿܬܼܘܼܗܝ ܒܲܟܼܠܝܼܠ ܩܠܝ̈ܗܘܢ 558 ܠܲܐܬܼܠܝܼܛܵܐ ܕܙܲܕܲܝܼܩܘܼܬܼܵܐ . 559 : ܩ̈ܠܐ ܕܫܘܼܒܼܚܵܐ ܦܢܝܼܘ ܠܹܗ 560 ܠܚܵܫܘܿܫܵܐ ܚܠܵܦ ܙܵܟܼܘܼܬܼܵܐ . 561 : ܟܲܕܼ ܩܥܹ̇ܝܢ ܗ̄ܘ̣ܵܘ ܟܸܢܢܲܝ̈ܗܘܿܢ 562 : ܒܪܝܼܟ ܚܲܝܠܵܐ ܕܙܟ̣ܐ ܒܦܓܼܪܐ 563 : ܗܵܪܟܿܐ ܫܲܝܸܢܘ ܩ̈ܠܝܗܘܿܢ 564 ܠܘܵܬܼ ܓܢܣܢ ܕܲܪܓܿܝܼܙܝܼܢ ܗ̄ܘ̣ܵܘ . 565 : ܘܲܩܢ̣ܵܘ ܣܒܼܪܐ ܕܚܘܼܕܵܬܵܐ 566 ܕܥܲܡܢ ܢܵܚ̇ܝܼܢ ܡ̣ܢ ܥܲܡܠܵܐ . 567 : ܟܠܝܼܠܵܐ ܓܕܠ̣ܘ ܠܹܗ ܪ̈ܚܢܐ 568 : ܠܐܲܬܼܠܹܝܛܵܐ ܦܓܼܪܢܝܐ 569 : ܕܚܙ̣ܘ ܕܫ̣ܪܝܗܝ ܠܣܵܝܵܓܼܵܐ 570 ܕܪ̈ܲܓܝܼܙܹ̈ܐ ܒܝܲܕܼ ܪܲܒܿܘܼܬܹܗ . 571 : ܫܘܼܒܼܚܵܐ ܩܥ̣ܵܘ ܠܹܗ ܒܐܘܫܲܥ̈ܢܹܐ 572 ܟܲܕܼ ܣ̇ܠܩ ܡ̣ܢ ܐܓܘܢܐ . 573 : ܒܪܝܼܟܼܘܼ ܕܣܡܟ ܡܸܨܥܝܐ 574 ܠܫܝܢܐ ܕܝܼܠܲܢ ܘܕܼܟܼܠܐ . 575 : ܬܘܵܕܝܼ ܠܛܵܒܼܵܐ ܕܲܒܼܚܲܠܹܗ 576 ܚܲܝܸܠ ܦܲܓܼܪܟ ܒܐܓܘܢܐ . 577 : ܒܪܝܼܟ ܕܒܼܪܸܡܙܹܗ ܫܲܦܲܠܬܵܝܗܝ 578 ܠܛܪܘܼܢܵܐ ܕܲܫܒܼܵܝܗܝ ܠܐܕܲܡ . 579 : ܒܚܘܼܒܵܐ ܠܘܵܬܹܗ ܡܢ̇ܫܝܢ ܗ̄ܘ̣ܵܘ 580 ܒܵܬܲܪܫܘܼܠܵܡ ܐܵܓܼܘܿܢܹܗ . 581 : ܘܲܡܫܲܡܫܝܼܢ ܗ̄ܘ̣ܵܘ ܟܲܣܝܵܬܹ̈ܗ 582 ܒܓܸܠܝܢ̈ܐ ܠܐܪ̈ܥܢܝܐ . 583 : ܣܠ̇ܩܝܢ ܘܢܚ̇ܬܝܼܢ ܟܢܫܝ̈ܗܘܢ 584 ܠܐܝܩܪܗ ܕܒܲܪ ܡܝܘܬ̈ܐ . 585 : ܘܦܲܨܝܼܚܝܼܢ ܒܵܗ̇ ܒܲܚܙܵܬܹܗ 586 ܘܲܗܲܢܝܼ ܠܗܘܿܢ ܩܵܠ ܦܸܬܼܓܼܵܡܘ̈ܬܝ . 587 : ܬܗ݂ܲܪܘ ܗ̄ܘ̣ܵܘ ܣܲܓܿܝܼ ܒܬܲܟܼܬ ܘܫܹܗ 588 ܘܥܲܠ ܚܘܡܣܵܢܗ ܐܸܬܿܕܡܪܘ . 589 : ܕܟܲܕܼ ܡ̣ܢ ܓܸܢܣܵܐ ܗ̄ܘ̣ ܚܲܝܵܒܼܵܐ 590 ܙܟ̣ܵܝܗܝ ܠܛܪܘܢܐ ܒܝܲܕܼ ܚܲܫܵܘ̈ܗܝ . 591 : ܠܵܐ ܗ̄ܘ̣ܵܐ ܒܙܲܝܢܵܐ ܐܵܢܵܫܵܝܐ 592 ܫܩ̣ܠ ܙܟܼܘܬܐ ܚܫܘܫܐ . 593 : ܒܚܹܝܠ ܪܘܼܚܵܐ ܗܘ̤ܵܬܼ ܙܵܟܼܘܼܬܹܗ 594 ܘܐܲܩܨܵܗ̇ ܪܘܼܚܵܐ ܠܨܒܼܝܵܢܹܗ . 595 : ܒܲܫܡܵܐ ܕܲܒܼܪܵܐ ܕܲܥܘ [...] ܪ ܒܹܗ 596 ܐܸܬܼܢܲܨܲܚ ܘܲܙܟ̣ܐ ܠܚܲܫܹ̈ܐ . 597 : ܘܲܫܘ̣ܵܐ ܠܪܲܒܿܘܼܬܼ ܐܝܼܩܵܪܵܐ 598 [ ܘ̈ ] ܢܼܬܼ ܩܲܠܲܣ ܡ̣ܢ ܪ̈ܘܼܚܵܢܹܐ . 599 : ܗܵܫܵܐ ܕܲܫܠܸܡ ܐܵܓܼܘܿܢܵܐ 600 ܢܸܒܼܥܹܐ ܕܡܲܢ̣ܘܼ ܬܟܼܬܘܼܫܵܐ . 601 : ܕܚܵܫܘܿܫܵܐ ܠܒܼܝܼܫ ܗܲܕ̈ܡܐ 602 ܐܘ ܕܟܝܢܐ ܕܠܵܐ ܚܵܐܹ̇ܫ . 603 : ܡܢ̣ܘ ܕܟܼܦܸܢ ܘܐܸܬܼܢܲܣܲܝܼ 604 ܘܐܲܪܓܸܿܫ ܒܝܼܫܵܐ ܒܣܘܼܢܩܵܢܹܗ . 605 : ܘܲܠܡ̇ܢ ܩܲܪܸܒܼ ܡܵܪܘܲܕܵܐ 606 ܚܘܼܬܼܚܵܬܹ̈ܐ ܕܲܪ̈ܓܼܝܼܓܼܵܬܼܵܐ . 607 : ܡܲܢ̣ܘ ܕܲܢܚܸܬܼ ܠܵܐ ܓܼܘܼܢܵܐ 608 ܘܐܸܚܲܕܼ ܕܲܪܵܐ ܥܲܡ ܒܝܼܫܵܐ . 609 : ܘܡܢ̣ܘ ܕܲܙܟ̣ܵܐ ܠܚܲܣܝܼܢܵܐ 610 ܘܐܸܬܼܚܲܫܒܲܬ̤ ܠܹܗ ܙܵܟܼܘܼܬܼܵܐ . 611 : ܦܘܼܪܫܵܢܵܐ ܓܠܝܐ ܡܲܟܼܪܸܙ 612 ܬܲܟܬܘܼܫܵܐ ܠܘܵܬܼ ܝܵܕܲܘ̈ܥܹܐ . 613 : ܕܒܲܪ ܐܵܕܼܵܡ ܗ̄ܘ̣ ܕܐܸܬܼܢܲܣܝܼ 614 ܒܲܕܼܡܘܼܬܼ ܐܵܕܼܵܡ ܩܲܕܼܡܵܝܵܐ . 615 : ܠܹܗ ܐܲܦܸܩ ܪܘܼܚܵܐ ܠܚܘܼܪܒܵܐ 616 ܘܗܘ̤ܝܘܼ ܕܲܟܼܦܸܢ ܘܐܸܬܼܢܲܣܝܼ . 617 ܕܟܼܝܵܢܵܐ ܬܒ̇ܥ ܠܹܗ ܗ̄ܘ̤ܵܐ : pb. f.101r 618 ܡܹܐܟܼܘܼܠܬܐ ܠܩܘܼܝܵܡ ܚܝܘ̈ܗܝ . 619 : ܠܹܗ ܡܚܲܬܼܚܸܬܼ ܗ̄ܘ̣ܵܐ ܡܵܪܘܿܕܼܵܐ 620 ܕܲܢܫܲܚܠܸܦ ܟܹܐܦܹ̈ܐ ܠܠܲܝܼܝܡܵܐ . 621 : ܕܚ̣ܙܝܗܝ ܕܬܼܚܒܼܘ ܗܕܡܘ̈ܗܝ 622 ܘܪܲܦܝܼ ܨܵܘܡܵܐ ܠܫܸܪ̈ܝܢܘܗܝ . 623 : ܠܹܗ ܡܚܵܘܹܐ ܗ̄ܘ̣ܵܐ ܕܡܘ̈ܬܐ 624 ܕܥܘܼܬܼܪܵܐ ܘܪܲܒܿܘܼܬܼ ܫܘܼܠܛܢܐ . 625 : ܕܚ̣ܙܝܗܝ ܕܲܠܒܼܝܼܫ ܗܕܼܡܹ̈ܐ 626 ܕܡܝܘ̈ܬܼܐ ܘܪ̈ܓܼܝ ܟܸܣܦܵܐ . 627 : ܠܹܗ ܡܩܪܒܼ ܗܘ̤ܐ ܣܡ ܡܘܬܐ 628 ܒܟܼܵܣܵܬ ܕܪܸܚܡܲܬܼ ܬܸܫܒܿܘܿܚܬܵܐ . 629 : ܠܦܓܪܢܐ ܢܣܝܼ ܒܝܼܫܵܐ 630 ܠܵܐ ܗ̄ܘ̣ܵܐ ܠܚܲܝܠܵܐ ܕܐܝܼܬܼܘܼܬܼܵܐ . 631 : ܕܝ̇ܕܥ ܗ̄ܘ̣ܵܐ ܕܠܵܐ ܡܸܬܼܢܲܣܹܐ 632 ܟܝܵܢܵܐ ܕܐܝܼܬܼܝܵܐ ܒܡܹܐܟܼܘܼܠܬܐ . 633 : ܠܵܘ ܠܝܼܚܝܼܕܼܵܐ ܡܚܵܘܹܐ ܗ̄ܘ̣ܵܐ 634 ܥܘܼܬܼܪܵܐ ܘܪܲܒܿܘܼܬܼ ܫܘܠܛܢܐ . 635 : ܕܝ̇ܕܥ ܗܘ̣ܵܐ ܕܡܲܣܠܲܝ ܥܘܬܼܪܵܐ 636 ܕܡܝܘܬ̈ܐ ܠܪܒܿܘܼܬܼ ܫܘܼܒܼܚܹܗ . 637 : ܠܵܐ ܗ̄ܘ̣ܵܐ ܠܝܕܼܥ ܟܣܝܼܬ̈ܐ 638 ܛܵܡ̇ܪ ܗ̄ܘ̣ܵܐ ܦܚ̈ܐ ܕܫܘܼܒܚܐ . 639 : ܕܐܵܦ ܗܘ̤ ܣܵܢܵܐܵܐ ܝ̇ܕܥ ܗ̄ܘ̣ܵܐ 640 ܕܲܓܼܠܝܼܢ ܢܸܟܼܠܵܘ̈ܗܝ ܠܐܝܼܬܼܘܬܼܵܐ . 641 : ܠܵܘ ܬܲܟܼܬܘܼܫܵܐ ܥܵܒܸ̇ܕܼ ܗ̄ܘ̣ܵܐ 642 ܥܲܡ ܚܲܝܠܵܐ ܕܐܲܚܝܼܕܼ ܟܠܵܐ . 643 : ܕܓܼܠܝܵܐ ܗܘ̣ܵܬܼ ܠܹܗ ܠܲܥܒܼܝܼܕܼܵܐ 644 ܕܲܡܚܝܼܠ ܚܲܝܠܹܗ ܠܘܵܬܼ ܡܵܪܹܗ . 645 : ܠܡ̇ܢ ܥܵܒܹ̇ܕܼ ܗ̄ܘ̣ܵܐ ܬܲܟܼܬܘܼܫܵܐ 646 ܒܵܪܘܿܝܵܐ ܥܲܡ ܬܘܼܩܵܢܹܗ . 647 : ܘܡ̇ܢ ܚܫܚܵܐ ܗ̄ܘ̣ܵܬܼ ܙܵܟܼܘܼܬܼܵܐ 648 : ܠܙܵܟܵܝܵܐ ܥܲܡ ܚܲܝܵܒܼܵܐ 649 : ܠܵܘ ܥܲܡ ܦܸܚܡܹܗ ܥܒܸ̇ܕ ܗ̄ܘ̣ܵܐ 650 ܬܲܟܼܬܘܼܫܵܐ ܕܢܸܒܼܩܹܐ ܚܲܝܠܹܗ . 651 : ܕܫܝܼܛ ܗ̄ܘ̣ ܟܝܵܢܵܐ ܕܲܥܒܼܝܼܕܼܵܐ 652 ܕܢܸܬܼܦܲܚܲܡ ܥܲܡ ܥܵܒܼܘܿܕܼܵܐ . 653 : ܘܐܵܢܗܘ̤ ܕܡܸܛܠ ܦܘܼܪܩܵܢܵܐ 654 ܐܸܚܲܕܼ ܕܪܐ ܥܲܡ ܒܝܼܫܵܐ . 655 : ܡܨܐ ܗܘ̣ܵܐ ܕܒܸܠܥܵܕܼ ܬܲܟܼܬܘܼܫܵܐ 656 ܒܪܸܡܙܹܗ ܢܲܦܢܹܐ ܠܛܥܝ̈ܐ . 657 : ܐܸܡܲܬܼܝ ܫܲܡܠܝܼ ܣܘܼܥܪ̈ܢܘܗܝ 658 ܥܵܒܘܲܕܵܐ ܒܝܲܕ ܬܲܟܼܬܘܼܫܵܐ . 659 : ܘܐܲܝܢܵܘ ܚܲܝܠܵܐ ܕܲܠܩܘܼܒܼܠܵܐ 660 : ܕܡܥܲܙܹܐ ܩܕܼܵܡ ܐܝܼܬܼܘܼܬܼܵܐ 661 : ܐܲܝܟܲܢ ܐܸܫܟܲܚ ܡܪܘܕܹܐ 662 ܕܢܩܘܡ ܠܘܩܒܠ ܒܵܪܘܿܝܵܐ . 663 : ܘܒܲܐܝܠܹܝܢ ܪܸ̈ܓܼܫܹܐ ܐܸܬܼܒܲܩܝܼ 664 ܢܟܼܝܼܠܵܐ ܒܫܲܦܝܘܼܬܼ ܐܝܼܬܼܘܼܬܼܵܐ . 665 : ܐܝܟܲܢ ܡ̣ܢ ܕܘܟܿܐ ܠܕܼܘܼܟܿܐ 666 ܡܫܲܢܹܐ ܗ̄ܘ̣ܵܐ ܐܲܚܝܼܕܼ ܟܠܵܐ . 667 : ܘܒܐܝܠܝܢ ܙܘ̈ܥܐ ܚܵܙܸ̇ܩ ܗ̄ܘ̣ܵܐ 668 ܠܲܐܝܟܵܐ ܕܲܒ̣ܥܵܝܗܝ ܡܵܪܘܿܕܼܵܐ . 669 : ܥܲܠ ܡܵܢܵܐ ܠܵܘ ܨܒܝܢܗ 670 ܐܲܦܩܹܗ ܠܡܸܥܒܲܕ ܬܲܟܼܬܘܼܫܵܐ . 671 : ܕܲܟܼܬܼܝܼܒܼ ܕܐܲܦܩܹܗ ܪܘܼܚ ܩܘܼܕܼܫܵܐ 672 ܠܚܘܼܒܵܐ ܕܢܸܦܘܿܩ ܢܸܬܼܢܲܣܹܐ . 673 : ܡܲܢ̣ܘܼ ܕܲܒܼܨܒܝܼܵܢ ܪܘܼܚܵܐ 674 ܐܸܬܼܢܲܣܝܼ ܘܣܥ̣ܪ ܚܝ̈ܠܐ . 675 : ܕܗܵܐ ܡܬܲܚܬܲܚ ܨܒܝܢܐ 676 ܡ̣ܢ ܨܒܼܝܵܢ ܐܲܒܼܵܐ ܘܪܘܼܚܵܐ . 677 : ܐܲܝܟܲܢ ܚܲܫ̣ ܗ̄ܘ̣ܵܐ ܒܝܲܕܼ ܟܲܦܢܵܐ 678 ܗܵܘ̇ ܕܲܒܪܡܙܗ ܡܚܐ ܟܠ . 679 : ܘܐܝܟܢ ܢܲܣܝܹܗ̈ ܡܪܘܕܐ 680 ܠܲܐܚܝܼܕܼ ܣܵܟܼܵܐ ܕܚܸܟܼܡܵܬܼ̈ܐ . 681 : ܐܸܢ ܡܸܛܠ ܕܲܠܒܸܫ ܦܲܓܼܪܵܐ 682 ܐܸܬܼܢܲܣܝܼ ܟܝܵܢܹܗ ܒܚܲܫܵܐ . 683 : ܐܝܼܬܼ ܠܹܗ ܡܵܕܹܝܢ ܕܢܸܬܼܢܲܣܹܐ 684 ܒܓܼܘ ܦܲܓܼܪܵܐ ܘܲܕܼܠܵܐ ܦܲܓܼܪܵܐ 685 : ܘܐܸܢ ܐܸܬܼܢܲܣܝܼ ܝܼܚܝܼܕܵܐ 686 ܒܗܵܠܹܝܢ ܕܟܼܬܼܝܼܒܼ ܐܸܬܼܢܲܣܝܼ . 687 : ܡܵܕܝܢ ܐܵܦ ܐܲܒܼܵܐ ܘܪܘܼܚܵܐ 688 : ܫܵܘܬܵܦܝܼ̈ܢ ܒܹܗ ܒܢܸܣܝܵܢܵܐ 689 : ܐܸܢ ܗܘ̤ ܕܲܟܼܝܵܢ̈ܐ ܚܲܕܼ ܗܘ̤ 690 ܒܫܵܘܝܘܼܬܼܵܐ ܕܐܝܼܬܼ ܠܐܝܼܬܼܘܼܬܼܵܐ . 691 : ܠܵܐ ܡܲܨܝܵܐ ܕܚܲܕܼ ܢܸܬܼܢܲܣܐ 692 ܘܐܲܚܪܹܝܢ ܢܩܵܘܹܐ ܕܠܵܐ ܚܲܫܹ̈ܐ . 693 ܟܠܡܸܕܸܿܡ ܕܐܝܼܬܼ ܠܲܟܼܝܵܢܵܐ . 694 ܐܸܝܼܬܼ ܠܲܩܢܘܿܡܹ̈ܐ ܕܐܝܼܬܼܘܼܬܼܵܐ . 695 : ܗܵܘ̇ ܡܸܕܸܿܡ ܕܲܠܚܲܕܼ ܩܲܪܸܒܼ 696 ܟܠܹܗ ܟܝܵܢܵܐ ܡܫܵܘܬܲܦ ܗ̄ܘ̣ܵܐ . 697 : ܘܐܸܢ ܗܘ̤ ܕܚܲܫ̣ ܝܲܠܕܹܗ ܕܐܲܒܼܵܐ 698 ܒܚܲܫܹ̈ܐ ܕܲܩܢܹܝܢ ܡܝܘ̈ܬܐ . 699 : ܘܐܵܦ ܐܲܒܼܵܐ ܘܪܘܼܚܵܐ ܛܲܥܡܘܗܝ 700 ܠܚܲܫܵܐ ܕܲܩܪܸܒܼ ܠܝܼܚܝܼܕܼܵܐ . 701 ܚܣ ܕܹܝܢ ܗܵܕܹܐ ܠܵܐ ܬܸܗܘܹܗ ܀ 702 ܘܠܵܐ ܢܩܲܒܿܠܘܼܢܵܝܗܝ ܝܵܕܘ̈ܥܹܐ . 703 ܕܲܟܼܝܵܢܵܐ ܠܵܐ ܚܵܫܘܿܫܵܐ : pb. f.101v 704 ܢܸܬܼܢܲܣܹܐ ܒܗܵ ܠܹܢ ܕܝܼܠܲܢ . 705 : ܟܝܵܢܵܐ ܗ̄ܘ̣ ܕܝܼܠܲܢ ܕܐܸܬܼܢܲܣܝܼ 706 ܘܩܲܒܸܿܠ ܚܲܫܹ̈ܐ ܒܲܟܝܢܹܗ . 707 : ܘܲܟܝܵܢܵܐ ܕܒܹܗ ܐܲܪܝܼܡܹܗ 708 ܒܙܵܟܼܘܼܬܼܵܐ ܠܥܸܠ ܡ̣ܢ ܚܲܫܹ̈ܐ . 709 : ܒܪܓܸܢܣܲܢ ܗ̄ܘ̣ ܕܐܸܬܼܟܲܬܲܫ 710 ܥܲܡ ܚܲܣܝܼܢܵܐ ܚ̇ܠܦ ܓܸܢܣܹܗ . 711 : ܘܲܒܼܚܹܝܠ ܪܘܼܚܵܐ ܐܸܬܼܢܲܨܚ 712 ܘܐܲܦܝܼ ܫܒܼܝܼܬܹܗ ܕܫܒܝܵܐ . 713 : ܠܹܗ ܗܘ̤ ܠܚܡ̈ܢ ܡܲܘ̈ܬܼܵܐ 714 ܠܡܲܟܝܼܟܼܵܐ ܒܲܪ ܡܵܝܘܿܬ̈ܐ . 715 : ܘܠܲܟܼܝܵܢܵܐ ܕܢܲܣܒܹܿܗ ܦܹܐܝ̈ܢ 716 ܫܒ̣̈ܝܼܚܵܬܐ ܐܲܝܟ ܕܦܐܹܐ ܠܹܗ . 717 : ܘܐܸܢ ܢܵܨ̇ܝܢ ܗܲܪ̈ܛܝܩܐ 718 ܥܲܡ ܡ̈ܥܝܢ ܐܲܝܟ ܕܡܸܥܕܝܢ . 719 : ܠܲܢ ܠܵܐ ܙܪܩ̣ ܕܢܸܬܸܿܚܬܐ 720 : ܠܐܝܼܬܼܘܼܬܼܵܐ ܠܚ̈ܫܝ ܦܓܼܪܐ 721 : ܡܲܨܘܼܬܹܗܘܿܢ ܠܲܢ ܫܘܼܒܼܗܵܪܵܐ ܗ̄ܝ̣ 722 ܘܚܣܕܵܐ ܕܡܢܗܘܿܢ ܩܘܠܵܣܵܐ ܗ̄ܘ̣ . 723 : ܕܲܚܠܵܦ ܩܘܼܫܬܼܵܐ ܣܵܢܹ̇ܝܢ ܠܲܢ 724 ܠܵܐ ܡܟܪܝܢ ܠܲܢ ܩܲܠܝ̈ܗܘܢ . 725 : ܠܵܐ ܡܙܝܼ̈ܥܵܢ ܠܹܗ ܠܟܸܥܝܵܢܲܢ 726 ܒܢ̈ܬܼ ܩܵܠܐ ܕܓܘܪܦܲܝ̈ܗܘܿܢ ܆ 727 ܘܠܵܐ ܡܩܒܿܠܝܢܢ ܝܘܠܦܢܐ . 728 ܕܡܲܙ ܥܪ ܠܐܝܼܬܼܝܵܐ ܡ̣ܢ ܣܵܟܹܗ . 729 : ܒܲܢ ܡܸܬܼܢܲܥܪܵܐ ܬܵܘܕܝܼܬܼܵܢ 730 ܐܲܝܟ ܐܸܘܩܝܼܢܵܐ ܒܓܼܵܘ ܝܲܡܵܐ . 731 : ܘܡܵܐ ܕܲܢܩ̤ܫܘ ܒܲܢ ܓܲܠܠܲܝܗ̈ܘܢ 732 : ܐܸܣܪܢܵܗ̇ ܒܚܹܝܠ ܐܝܼܬܘܼܬܼܵܐ 733 : ܡܛܸܠ ܫܪܒܐ ܐܝܼܬܼܘܼܬܼܵܐ 734 ܢܵܨܚ̇ܢ ܕܥܲܠ ܡ̇ܢ ܠܵܐ ܙܥܪܲܬ̤ . 735 : ܘܡܸܛܠ ܡܲܣܒܵܐ ܕܐܸܢܵܫܘܬܼܵܐ 736 : ܟܬܼܝܼܫܝܼܢ ܕܥܲܠ ܡܵܢܵܐ ܝܪܒܲܬ̤ 737 : ܥܲܠ ܦܘܼܪ̈ܫܵܢܹܐ ܕܟܼܝܢ̈ܐ 738 ܡܙܲܝܢܝܼܢ ܠܘܼܩܲܒܲܠ ܝܵܕܘ̈ܥܹܐ . 739 : ܕܚܵܫܘܿܫܵܐ ܘܠܵܐ ܚܵܫܘܿܫܵܐ 740 ܫ̇ܪܝܢ ܓܹܐܪܹ̈ܐ ܕܡܸܠܲܝ̈ܗܘܿܢ . 741 : ܒܝܲܕܸ ܚܘܠ̣ܛܵܢܵܐ ܘܡܘܙܵܓܼܵܐ 742 : ܨܵܒܹ̇ܝܢ ܕܢܸܥܛܘܢ ܠܟܝܢ̈ܐ 743 : ܟܕܕܠܚ̇ܢ ܠܹܗ ܒܡܪܬܗܘܢ 744 ܠܫܲܝܢܵܐ ܕܫܲܝܹܢ ܠܪ̈ܓܼܝܼܙܹܐ . 745 : ܠܲܢ ܠܵܐ ܢܸܗܘܘܹܐ ܕܢܫܬܿܒܗܲܪ 746 ܐܸܠܵܐ ܒܗܵܢܵܐ ܦܘܼܪܫܵܢܵܐ . 747 : ܟܲܕܼ ܡܵܘܕܼܝܼܢܲܢ ܕܲܟܼܝܵܢܲܢ 748 ܢܛܝܼܪ ܥܲܡ ܐܝܼܬܼܝܵܐ ܠܵܒܘܿܫܹܗ . 749 : ܒܼܢܘܟܠܵܢܵܐ ܕܪܫܝܬܼ ܦܓܪܢ 750 ܡܣܟܝܢܢ ܠܦܲܘܼܩܢ ܦܓܪ̈ܝܢ . 751 : ܘܕܲܡܫܵܘܬܲܦ ܥܲܡ ܐܝܼܬܼܘܼܬܼܵܐ 752 : ܐܝܼܩܵܪܹܗ ܠܲܢ ܪܘܼܡܪܵܡܵܐ ܗ̄ܘ̣ 753 : ܟܠܹܗ ܓܸܢܣܲܢ ܐܸܬܼܝܲܩܲܪ 754 ܒܛܵܒܸ̈ܬܼܵܐ ܕܪܲ [...] ܘܼܬܼ ܫܘܼܒܼܚܹܗ . 755 : ܟܕܼ ܥ̇ܪܒ ܠܲܢ ܐܲܝܩܪܗ 756 ܒܫܝܢܢ ܕܠܘܬ ܥܒܘܕܐ . 757 : ܒܪܵܐ ܥܲܡ ܡܸܠܬܼܵܐ ܠܵܒܼܘܿܫܹܗ 758 ܩ̇ܪܝܢܢ ܕܠܵܐ ܦܘܼܠܵܓܼܵܐ . 759 : ܟܲܕܼ ܡܵܘܕܼܝܢܲܢ ܕܠܵܐ ܡܫܵܘܬܲܦ 760 ܥܲܡ ܐܝܼܬܼܘܬܼܵܐ ܒܟܼܠܡܕܡ . 761 : ܠܵܐ ܡܦܪܝܢܢ ܒܟܝܢܗ 762 ܘܠܵܐ ܛܥܹܝ̇ܢܢ ܡܘܲܟܵܟܹܗ . 763 : ܠܵܐ ܛܠ̇ܡܝܢܢ ܦܘܪܩܵܢܹܗ 764 ܘܠܵܐ ܡܕܲܓܠܝܼܢܲܢ ܡܘܼܠܟܢܘ̈ܗܝ . 765 : ܡܵܘܕܹܝܢ ܒܡܚܠܬܗ 766 ܘܣܵܓܼܕܝܼܢܲܢ ܠܲܫܒܼܚ̈ܬܹܗ . 767 : ܡܝܲܩܪܝܼܢܲܢ ܦܓܼܪܬ ܕܡܸܢܲܢ 768 ܡܸܛܠ ܚܘܼܒܵܐ ܕܠܵܒܼܘܫܹܗ . 769 : ܠܟܣܝܐ ܒܓܸܠܝܐ ܡܵܘܕܼܝܼܢܲܢ 770 ܘܠܲܥܓܼܝܵܐ ܡܸܛܠ ܟܲܣܝܵܐ . 771 : ܟܲܕܼ ܥ̇ܦܝܢܢ ܬܵܘܕܝܼܬܼܵܐ 772 ܠܚܲܕܼ ܦܲܪܨܘܿܦܵܐ ܕܲܒܼܪܵܐ ܚܲܕܼ . 773 : ܠܛܠܡܲܝ̈ ܦܲܓܼܪܵܐ ܕܟܼܝܵܢܲܢ 774 ܢܩܛܪܓ ܐܢܘܢ ܡܘܟܵܟܹܗ 775 : ܘܠܡܚܫܝ̈ ܡܸܠܬܹܗ ܕܐܲܒܼܵܐ 776 ܢܡܲܟܸܿܟ ܐܢܘܿܢ ܫܘܼܠܛܵܢܹܗ . 777 : ܠܲܟܲܣ ܐܸܢܘܿܢ ܚܵܫܘܿܫܵܐ 778 ܕܚ̣ܫ ܒܟܝܼܢܗ ܘܐܸܬܼܢܲܣܲܝ . 779 : ܘܲܛܠܸܡ ܚܲܫܵܐ ܚܠܵܦ ܟܠܵܐ 780 ܣܛܲܪ ܡ̣ܢ ܡܸܠܬܼܵܐ ܠܵܒܼܘܿܫܗ . 781 : ܒܢܸܣܝܵܢܹܗ ܚܵܘܝܼ ܒܝܵܢܹܗ 782 ܕܠܲܟܼܝܵܢܹܗ ܩܪܸܒܼ ܢܸܣܝܵܢܵܐ . 783 : ܘܲܒܼܙܵܟܼܘܼܬܹܗ ܒܲܪܩ ܠܲܢ 784 ܕܲܒܼܚܹܝܠ ܪܘܼܚܵܐ ܐܸܬܼܢܲܨܲܚ̣ . 785 : ܡܸܛܠ ܣܲܟܼܠܘܼܬܹܗ ܕܐܵܕܼܵܡ 786 : ܐܸܬܼܢܲܣ ܐܵܕܼܵܡ ܕܲܬܼܪܹܝܢ 787 : ܕܚܵܒܼ ܩܲܕܼܡܵܝܵܐ ܒܐܓܼܘܿܢܵܐ 788 : ܙܟܝܗ ܐܚܪܝܐ ܒܙܵܟܼܘܿܬܹܗ 789 : ܒܚܲܝܵܒܼܘܼܬܹܗ ܕܩܕܼܡܵܝܵܐ 790 ܚܵܒ̣ ܓܸܢܣܹܗ ܘܲܗܘ̤ܵܘ ܥܲܩܪܹ̈ܐ . 791 : ܘܲܒܼܙܵܟܼܘܼܬܹܗ ܕܐܲܚܪܵܝܵܐ 792 ܙܒܼ̈ܘ ܩܲܕܼܡ̈ܝܹܐ ܘܐܲܚܪ̈ܝܐ . 793 ܒܥ̤ܠܲܬܼ ܣܲܟܸܠܘܼܬܹܗ ܕܐܵܕܼܵܡ : pb. f.102r 794 : ܥܲܠ ܡܵܘܬܵܐ ܘܫܲܥܒܸܿܕܼ ܓܢܣܹܗ 795 : ܘܲܒܼܚܘܼܡܵܣܢܹܗ̇ ܕܩܲܪ ܐܵܕܼܵܡ 796 ܡܝܼܬܼ ܡܵܘܬܵܐ ܘܲܚܝܵܘ̣ ܡܝܼܬܹ̈ܐ . 797 : ܫܪ̣̈ܥ ܐܵܕܼܵܡ ܘܢܲܦܲܠ ܘܐܲܠܸܦ 798 ܘܲܥܫܲܢܘ ܟܹܐܒ̈ܐ ܕܗܲܕܵ ܡܵܘ̈ܗܝ . 799 : ܘܡܵܡ ܐܵܕܼܵܡ ܕܲܬܪܹܝܢ ܘܲܚ̣ܝܵܐ 800 ܘܐܲܚܝܼ ܒܚܲܫܹܗ ܠܣܲܓܿܝܼܐܹ̈ܐ . 801 : ܒܥܲܕ ܬܲܟܼܬܘܼ ܫܵܐ ܚܠܵܦ ܐܵܕܼܵܡ 802 ܒܲܪ ܐܵܕܵܡ ܥܲܡ ܚܲܣܝܼܢܵܐ . 803 : ܘܦܲܪܥܹܗ̇ ܚܘܸܒܼ̈ܠܹܐ ܕܐܲܪܡܝܼ ܗ̄ܘ̣ܵܐ 804 ܒܪܸܓܲܬܼ ܦܹܐܪܵܐ ܥܲܠ ܐܵܕܼܵܡ . 805 : ܒܙܲܝܢܵܐ ܕܚ̣ܒܼ ܒܹܗ ܩܲܕܼܡܵܝܵܐ 806 ܒܗܐܸܬܼܢܲܨ̇ܚ ܐܵܦ ܐܚܪܵܝܵܐ . 807 : ܕܚܵܒ̣ ܐܵܕܼܵܡ ܒܪܸܓܲܬܼ ܦܹܐܪܵܐ 808 ܙܟ̣ܵܐ ܡܫܝܼܚܵܐ ܒܝܲܕܼ ܚܘܡܣܢܵܐ . 809 : ܐܕܼܵܡ ܩܲܕܼܵܡ̇ܐ ܕܡ̣ܢ ܐܲܪܥܵܐ 810 ܡܲܫܟܹܿܢ ܢܲܦܫܹܗ ܠܲܚܛܝܼܬܼܵܐ . 811 : ܘܐܵܕܼܵܡ ܪܬܼܪܹܝܢ ܝܗ̣ܒܼ ܢܲܦ̣ܫܹܗ 812 ܘܦܘܘܼܪܩܵܢܵܐ ܘܚܪܲܪ ܓܸܢܣܗ . 813 : ܡܸܛܠ ܐܵܕܼܵܡ ܥܲܠ ܡܵܘܬܵܐ 814 ܘܐܚܲܕܼ ܢܘ̈ܡܐ ܒܣܲܓܲܝܐܹ̈ܐ . 815 : ܘܒܹܐܕܡ ܕܲܬܼܪܹܝܢ ܩܐܸܬܼܒܛܲܠ 816 ܘܐܲܡܠܸܟ ܚܲܝܹ̈ܐ ܥܲܠ ܟܠܵܐ . 817 : ܐܵܕܼܵܡ ܒܐܵܕܼܵܡ ܐܸܬܼܚܲܪܲܪ 818 ܐܲܪܥܵܢܵܐ ܒܲܫܡܲܝܵܢܵܐ . 819 : ܕܲܫܪ̣ܵܝܗܝ ܡܵܘܬܵܐ ܠܬܼܘܩܵܢܹܗ 820 : ܨܒܬܗ ܒܚܲܝܹ̈ܐ ܫܡܝܢ̈ܐ 821 : ܠܐܕܼܵܡ ܢܲܣܝ ܡܸܪܘܕܼܵܐ 822 ܒܬܲܟܼܬܘܼܫܵܐ ܡܸܛܠ ܐܵܕܹܵܡ . 823 : ܚܲܕܼܙܵܝܗܝ ܕܲܠܒܼܝܼܫ ܠܲܟܼܝܵܢܹܗ 824 ܘܕܡ̇ܐ ܒܟܼܠܗܹܝܢ ܠܟܢܬܗ . 825 : ܥܲܡ ܒܲܪ ܐܸܬܼܟܲܬܲܫ 826 ܚܲܣܝܼܢܵܐ ܕܲܢܒ̣ܵܝܗܝ ܠܐܵܕܼܵܡ . 827 : ܘܠܵܘ ܥܲܡ ܚܲܝܠܵܐ ܕܐܝܼܬܼܘܼܬܼܵܐ 828 ܐܚܲܕܼ ܕܲܪܵܐ ܡܵܪܘܿܕܼܵܐ . 829 : ܢܦܘܼܫܘܼܢ ܣܢ̈ܐܐܕܐܝܼܬܼܘܬܐ 830 ܡ̣ܢ ܢܸܣܝܵܢܵܐ ܕܐܝܼܬܼܘܼܬܼܵܐ . 831 : ܕܗܵܐ ܚܵܘܝܼ ܠܲܢ ܒܲܪ ܓܸܢܲܣܹܗ 832 ܕܢܸܣܝܵܢܵܐ ܕܝܼܠܹܗ ܐܝܼܬܼܵܘܗ̇ܝ . 833 : ܢܹܐܡܲܪ ܗܘ̤ ܠܗܲܪ̈ܛܝܼܩܹܐ 834 ܬܲܠܡܝܼܕܼܵܘ̈ܗܝ ܕܐܵܟܸ̇ܠܩܲܪܨܵܐ . 835 : ܕܠܵܐ ܬܸܣܢܘܢ ܠܚܹܝܠ ܐܝܼܬܼܘܼܬܼܵܐ 836 ܒܲܪ ܡܘܼܬܼ ܪܲܒܿܟܼܘܿܢ ܣܛܵܢܵܐ . 837 : ܐ̄ܢܵܐ ܐ̄ܢܵܐ ܕܢܸܚܬܹ̇ܬܼ ܠܐܵܓܼܘܿܢܵܐ 838 ܘܐܸܚ̇ܕܝܬܼ ܕܲܪܵܐ ܥܲܡ ܒܝܼܫܵܐ . 839 : ܘܚܣܢܬܿܗ ܠܚ̇ܣܢ ܟܠܵܐ 840 ܒܚܲܝܠܵܐ ܕܠܒܫܢ [ ܢܝ ] ܡ̣ܢ ܟܲܪܣܵܐ . 841 : ܠܵܐ ܬܬܲܚܬܘܢܝܗܝ ܠܝܼܚܝܼܕܼܵܐ 842 ܬܠܚܬ̈ܝܵܬܼܵܐ ܕܡܵܝܘ̈ܬܹܐ . 843 : ܕܐܵܦ ܐ̄ܢܵܐ ܕܢܸܚܬܹ̇ܬ ܠܐܵܓܼܘܿܢܵܐ 844 ܒܚܲܝܠܹܗ ܢܸܣܒܹ̇ܬܼ ܙܵܟܼܘܼܬܼܵܐ . 845 : ܗܵܐ ܒܲܪ ܓܸܢܣܲܢ ܡܲܟܼܪܸܙ ܠܲܢ 846 ܕܡܲܢ̣ܘܼ ܐܝܼܬܼܵܘܗܝ ܬܲܟ̣ܬܘܼܫܵܐ . 847 : ܨܘܼܬ̣ܘܼ ܘܲܫܡܲܥܘ ܗܪ̈ܛܝܩܹܐ 848 ܕܠܵܐ ܡܸܬ̣ܢܲܣܝܵܐ ܐܝܼܬܘܼܬܵܐ . 849 : ܢܒ̣ܝܼܵܐ ܢܸܩܥܹܐ ܒܟܼܠ ܠܸܫܵܢ 850 ܘܢܲܟܸ̇ܣ ܐܢܘܢ ܠܚܬܝܪ̈ܐ . 851 : ܕܐ̄ܢܵܐ ܐ̄ܢܵܐ ܡܵܪܝܵܐ ܐܲܠܵܗܵܐ 852 ܘܠܵܐ ܐܸܬ̣ܚܲܠ̇ܦܹܬ̣ ܕܐܝܼܬܲܝ ܀ 1 : ܐܵܕܲܡ ܨܲܠܡܵܐ ܡܲܠܵܠܵܐ 2 ܕܪܲܟܒܹܗ ܩܵܠܵܐ ܡ̣ܢ ܥܲܦܪܐ . 3 : ܐܝܼܩܵܪܵܐ ܕܫܝܛܘܼܬܼ ܡܸܕܪܹܗ 4 ܛܢܵܢܵܐ ܐܲܪܡܝܼ ܠܪ̈ܘܼܚܵܢܹܐ . 5 : ܒܢ̈ܬܼ ܩ̈ܠܐ ܕܐܸܬܼܡܲ̈ܠܲܠܝ ܗ̣̄ܘܲܝ̈ 6 ܥܲܠ ܬܘܼܩܵܢܹܗ ܕܡܵܝܘܿܬܼܵܐ . 7 : ܒܢܘܼܪܵܐ ܕܲܚܣܵܡܵܐ ܫܓܼܪ̈ܝܗܝ 8 ܠܣܵܛܵܢܵܐ ܪܹܫܵܐ ܕܐܵܐܲܪ . 9 : ܒܛܝܼܠܘܼܬܼܵܐ ܕܥܲܠ ܬܘܼܩܵܢܹܗ 10 ܕܠܲܚܬܹܗ ܠܣܵܢܐܵܐ ܒܲܚܣܵܡܵܐ . 11 : ܫܸܡ ܨܲܠܡܵܐ ܨܲܠܡܵܐ ܕܐܸܬܼܝܲܩܲܪ ܒܹܗ 12 ܓܲܪܓܹܗ ܕܢܸܥܒܸܿܕ ܬܲܟܼܬܘܼܫܵܐ . 13 : ܡܲܢ̣ܘ ܠܲܡ ܗܵܢܵܐ ܫܝܼܛܵܐ 14 ܕܲܟܼܝܵܢܹܗ ܡ̣ܢ ܕܲܚܝܼܚܵܐ ܗ̄ܘ̣ . 15 : ܕܡܼܬܼܡܲܠܲܟ ܥܲܠ ܬܘܼܩܵܢܹܗ 16 ܘܟܸܢ ܡܲܝܬܹܗ ܠܹܗ ܠܲܗܘܵܝܵܐ . 17 : ܘܲܕܼܪܲܒܐ ܘܠܵܐ ܡܸܬܼܡܲܫܚܵܐ 18 ܘܪܡܵܐ ܡ̣ܢ ܟܠ ܕܥܒܝܕ ܗ̄ܘ̣ . 19 : ܕܨܲܠܡܵܐ ܗ̄ܘ̣ ܕܝܼܠܹܗ ܩ̇ܪܐ ܠܗ 20 ܠܡܵܐܢܵܐ ܕܲܓܼܒܼܝܼܠ ܡ̣ܢ ܡܸܕܼܪܵܐ . 21 : ܕܠܚܬܼܗ ܡܸܪܬܹܗ ܠܚܲܣܵܡܵܐ 22 ܘܛܲܝܸܒܼ ܢܲܦ̣ܫܹܗ ܠܬܲܟܼܬܘܼܫܵܐ . 23 : ܘܲܠܒܸܫ ܙܲܝܢܵܐ ܕܨܢ̈ܥܬܿܐ 24 ܕܢܲܩܪܸܒܼ ܥܲܡܹܗ ܕܲܦܫܝܼܛܵܐ . 25 : ܒܥܘܼܬܵܕܼ ܢܸܟܼܠܹܗ ܚܵܐ̇ܪ ܗ̄ܘ̣ܵܐ 26 ܒܵܪܘܿܝܵܐ ܡ̣ܢ ܫܘܼܪܵܝܵܐ . 27 ܘܝܲܗܵܒ̣ ܠܹܗ ܐܲܬܼܪܵܐ ܕܢܸܬܼܟܲܬܹܿܫ 28 ܥܲܡ ܨܲܠܡܹܗ ܠܒܼܘܼܚܪܢ ܢܲܦ̣ܫܹܗ . 29 : ܚܵܒܼ ܨܲܠܡܹܗ ܕܦܓܼܢܝܐ 30 ܡ̣ܢ ܨܢܵܥܵܢܹܗ ܕܲܢܟܼܝܼܠܵܐ . 31 : ܘܕܲܕܼܢܹܗ ܒܢܝܼܪܵܐ ܕܲܚܛܝܼܬܼܵܐ 32 ܘܫܲܥܒܸܿܕܼ ܡܵܘܬܐ ܚܹܐܪܘܼܬܹܗ . 33 : ܗܘ̤ܵܬܼ ܠܹܗ ܡܲܦܵܘܼܠܬܼܵܐ 34 ܪܲܒܿܐ ܚܸܕܡܲܬܼ ܫܲܒܼܪܘܼܬܹܗ . 35 : ܘܗܦܟ ܩܛܪܓܼ ܨܸܒܝܢܗ 36 ܕܟܲܕܼ ܫܲܪܝܵܐ ܗ̄ܘ̣ ܫܲܥܒܸܿܕܼ ܢܲܦ̣ܢܹܗ . 37 : ܠܕܝܼܢܵܐ ܥܲܠ̣ ܥܲܡ ܚܹܐܪܘܼܬܹܗ 38 ܘܩܛܪܓܼ ܘܐܟܿܣ ܚܘܫܒܘ̈ܗܝ . 39 : ܕܐܠܘ ܥܲܙܝܼ ܒܐܓܘܢܐ 40 ܟܠܝܼܠܵܐ ܕܫܘܼܒܼܚܵܐ ܢܣܸ̇ܒ ܗ̄ܘ̣ܵܐ . 41 : ܡܠܹܐ ܙܲܒܼܢܵܐ ܚ̣ܒܼ ܡ̇ܝܘܬܼܵܐ 42 ܘܩܲܠܝܼܠ ܐܲܡܠܸܟ ܡܵܪܘܿܕܼܵܐ . 43 ܘܲܗܘ̤ܵܬܼ ܥܸܠܲܬܼ ܣܲܟܼܠܘܼܬܼܵܐ 44 ܝܘܼܠܦܵܢܵܐ ܠܲܕܼ ܒܵܬܲܪܟܸܢ . 45 : ܣܓ̇ܝ ܚܲܟܡܬ̤ ܡܦܘܼܠܬܐ 46 ܕܪܫ̣ ܛܘܫܡܢ ܠܲܒܼܢܲܝ̈ ܓܸܢܣܹܗ . 47 : ܕܒܲܚܛܝܼܬܼܵܐ ܩܢ̣ܵܘ ܒܘܼܝܵܢܵܐ 48 ܕܢܼܗܘܘܿܢ ܣܢ̈ܐܐ ܠܚܛܝܼܬܐ . 49 : ܠܝܘܼܬܼܪܵܢ ܥܒܕܗ̇ ܒܪܘܝܐ 50 ܠܣܲܟܼܠܘܼܬܹܗ ܕܪܲܫ̣ ܫܪ̈ܒܬܢ . 51 : ܕܓܠ̣ܐ ܒܗ̇ ܥܲܠ ܚܐܪܘܬܢ 52 ܕܠܵܐ ܢܸܬܼܥܲܕܲܠ ܒܓܼܒܝܠܬܢ . 53 : ܝܕ̇ܥ ܗ̄ܘ̣ܵܐ ܩܕܼܵܡ ܬܘܼܩܵܢܲܢ 54 ܕܗܵܕܹܐ ܥܵܕܼܪܵܐ ܠܲܟܼܝܵܢܲܢ . 55 : ܕܡܵܐ ܕܚܒ̣ ܒܨܝܢ ܚܐܪܘܬܗ 56 ܢܸܫܐܲܠ ܡܸܢܹܗ ܙܵܟܼܘܼܬܼܵܐ . 57 : ܘܟܲܕܼ ܕܝܼܠܹܗ ܗܝ̤ ܙܵܟܼܘܼܬܼܵܐ 58 ܝܹܿܗܒܵܗ̇ ܠܫܘܼܠܛܵܢ ܚܹܐܪܘܼܬܹܗ . 59 : ܕܢܹܐܠܲܦ ܕܲܟܼܡܵܐ ܡܲܚܸܒܼ ܠܹܗ 60 ܠܲܟܼܝܵܢܲܢ ܡܸܛܠ ܨܲܠܡܹܗ 61 : ܒܝܲܕܼ ܚܹܐܪܘܼܬܼܢ ܚܲܟܸܿܡ ܠܲܢ 62 ܡ̣ܢ ܫܘܼܪܵܝܵܐ ܕܬܼܘܼܩܵܢܲܢ . 63 : ܘܡܸܢܹܗ ܕܲܟܼܝܵܢܲܢ ܝܲܗܒ̣ ܠܲܢ 64 ܦܵܪܘܿܩܵܐ ܒܫܘܠܲܡ ܙܲܒܼܢܹ̈ܐ . 65 : ܒܬܼܘܼܩܵܢ ܐܵܕܼܵܡ ܩܲܕܼܡܵܝܵܐ 66 ܩܪܢ ܒܲܫܡܵܐ ܫܐܝܼܠܵܐ ܕܨܲܠܡܵܐ . 67 : ܘܒܲܕܼܒܼܝܼܠܹܗ ܕܐܵܕܼܵܡ ܕܲܬܼܪܹܝܢ 68 ܫܲܪܪܹܗ ܠܲܫܡܵܐ ܒܥܒܕܐ . 69 : ܡܸܢܹܗ ܕܲܟܼܝܵܢܲܢ ܪܲܟܸܿܒܼ 70 ܨܲܠܡܵܐ ܕܕܼܵܡ̇ܐ ܠܩܲܕܼܡܵܝܵܐ . 71 : ܕܲܢܚܵܘܹܐ ܕܠܵܐ ܡܲܣܠܹܗ ܠܹܗ 72 : ܠܟܼܝܵܢܲܢ ܡܸܛܠ ܕܲܚܛ̣ܐ 73 : ܒܠܘܼܚܵܡܵܐ ܫܕܵܝܗܝ ܠܟܝܢܢ 74 ܠܐܟܣܘܪܝܐ ܕܚܛܝܼܬܼܵܐ . 75 ܘܲܒܼܪ̈ܚܡܹܐ ܚܵܢܹܗ ܠܓܸܢܣܲܢ : ܒܝܲܕܼ ܡܸܨܥܵܝܵܐ ܒܲܪ ܓܸܢܣܲܢ . 76 : ܠܵܐ ܫܠ݂ܲܚ ܨܐܕܝܢ ܪ̈ܘܚܵܢܹܐ 77 ܕܢܲܦܢܘܼܢܲܢ ܨܝܕܼ ܝܲܕܼܥܬܹܗ . 78 : ܗܘ̤ ܫܲܝܸܢ ܠܲܢ ܥܲܡ ܝܵܬܹܗ 79 ܒܡܸܨܥܵܝܘܼܵܬܐ ܕܪܹܫܝܼܬܲܢ . 80 : ܠܫܘܼܪܵܪܵܐ ܕܲܫܡܵܐ ܕܨܲܠܡܵܐ 81 ܕܝܩܪܢ ܒܗ ܡ̣ܢ ܫܘܼܪܵܝܵܐ . 82 : ܨܵܪ ܨܲܠܡܵܐ ܒܓܼܘ ܗܕܡ̈ܐ 83 ܘܲܥܡ݂ܲܪ ܒܹܗ ܨܠܸܡ ܐܝܼܬܼܘܼܬܹ [...] 84 ܠܵܐ ܨܵܪܹܗ ܡ̣ܢ ܣܡܡܢܹ̈ܐ . pb. f.98r 85 ܕܡܸܬܼܡܕܹܝܢ ܒܙܪܥ ܐܢܫܐ . 86 ܒܚܝܠ ܪܘܚܐ ܪܟܸܿܒܼ ܥܒܕܗ . 87 ܡܸܢܹܗ ܕܡܕܪܐ ܐܢܫܝܐ . 88 : ܪܟܒ ܦܓܪܐ ܒܚܝܠ ܦܲܓܼܪ̈ܐ 89 ܘܢܦ̣ܚ ܢܲܦ݂ܫܵܐ ܒܚܝܹܠ ܪܘܼܚܵܐ . 90 : ܘܓܲܡܪܹܗ ܒܟܼܠܗܹܝܢ ܕܲܟܼܝܵܢܵܐ 91 ܒܒܛܢܐ ܘܝܠܕܐ ܩܬܲܪܒܿܝܼܬܼܵܐ . 92 : ܢܣܝܗ ܒܚܫ̈ܐ ܘܚܫܘܼܫ̈ܐ 93 ܒܟܲܦܢܵܐ ܘܨܲܗܝܵܐ ܐܲܝܟ ܟܠܢܫ . 94 : ܘܛܲܝܒܹܗ ܕܢܸܥܒܸܿܕܼ ܬܲܟܼܬܼܘܼܫܵܐ 95 ܥܲܡ ܚܲܣܝܼܢܵܐ ܚܠܵܦ ܓܸܢܣܹܗ . 96 : ܒܟܼܠܗܹܝܢ ܕܐܵܕܼܵܡ ܐܸܫܬܵܘܬܦ 97 ܒܕܡܘܼܬܼ ܐܕܼܡ ܩܲܕܡܵܝܵܐ . 98 : ܚܛܝܼܬܼܵܐ ܒܠܚܘܿܕ ܠܵܐ ܫܚܡܲܫ 99 ܕܲܒܼܚܹܝܠ ܪܘܼܚܵܐ ܐܸܬܼܢܲܨܲܚ . 100 : ܩ̈ܠܐ ܚܕܬ̈ܐ ܕܐܸܬܼ ܡܲܠܲܠ 101 ܒܒܲܛܢܹܗ ܘܝܲܠܕܹܗ ܘܥܡܕܡ . 102 : ܫܲܓܼܫܘܼܗܝ ܣܲܓܝܼ ܠܝܣܵܡܵܐ 103 ܘܙܵܥ̣ܘ ܣܸܕܼܪܹ̈ܐ ܕܚܝܠܘ̈ܬܗ . 104 : ܒܐܲܝܼܩܵܪ ܬܘܼܩܢܗ ܕܐܵܒܼܵܡ 105 ܚܣ݂ܲܡ ܒܐܵܕܼܵܡ ܘܐܲܩܪܸܒܼ . 106 : ܘܒܲܫܒܼܚ̈ܬܹܗ ܕܒܲܪ ܐܕܹܡ 107 ܐܸܬܼܡܪܡܪܡ ܘܣܥ̣ܪ ܙܲܝܢܹܗ . 108 : ܩܵܠ ܓܲܒܼܪ ܝܼܐܝܹܠ ܐܲܥܝܼܩܹܗ 109 ܟܲܕܼ ܡܠܸܠ ܥܲܡ ܝܠܕܬܗ . 110 : ܕܥܬܹܝܕܼܵܐ ܬܩܒܠ ܒܛܢܐ 111 ܒܙܢܵܐ ܚܕܬܼܐ ܕܠܵܐ ܙܲܪܥܐ . 112 : ܣܝܒܿܪ̈ܬܼܐ ܕܐܲܟܼܪܸܙܘ ܒܐܪܥܐ 113 ܪ̈ܘܼܚܵܢܹܐ ܒܝܘܿܡ ܡܵܘܠܵܕܹܗ . 114 : ܒܲܕܼܡܘܼܬܼ ܓܹܐܪܹ̈ܐ ܐܸܬܼܩܲܒܲܥܘܼ 115 : ܒܟܼܠܹܗ ܚܲܝܠܹܗ ܕܡܲܫܪܝܼܬܹܗ 116 : ܫܡ̣ܥ ܬܘܼܒܼ ܩܵܠܵܐ ܕܲܒܼܚܘܼܪܒܿܐ 117 ܕܗܵܐ ܐܡܪܐ ܡܕܲܟܿܐ ܡܘܼܡܹ̈ܐ . 118 : ܘܛܲܝܸܒܼ ܢܲܦ̣ܫܹܗ ܠܬܲܟܼܬܼܘܼܫܵܐ 119 ܕܠܵܐ ܢܸܙܕܲܕܼܩܘܼܢ ܚ̈ܛܵܝܹܐ . 120 : ܒܪܬܼ ܩܵܠܹܗ ܕܐܲܒܼܐ ܕܠܚܬܹܗ 121 : ܛܵܒܼ ܡ̣ܢ ܩ̈ܠܐ ܩܕܼܡ̈ܝܐ 122 : ܕܡܲܟܼܪܸܙ ܗ̄ܘ̣ܵܐ ܕܗܵܢ̇ܘ ܚܲܒܿܝܼܒܼܝ 123 ܘܲܒܼܪܵܐ ܕܓܼܡ̇ܪ ܨܒܼܝܢܹܗ . 124 : ܚܕܬܝܢ ܗ̄ܘ̣ܵܘ ܩ̈ܵܠܹܐ ܕܡܲܠܸܠܘ 125 ܟܵܪ̈ܘܵܙܘܗܝ ܥܲܠ ܓܸܠܝܵܢܹ̈ܐ . 126 : ܘܡܥܠܝ̈ܢ ܗܼ̄ܘ̣̈ܝ ܡ̣ܢ ܐܢܫ̈ܐ 127 ܢܫܝܘ̈ܬܐ ܕܥܲܠ ܕܢܚܹܗ . 128 : ܗܵܠܹܝܢ ܙܲܩܬܼܘܼܗܝ ܠܲܢܟܼܝܼܠܵܐ 129 ܘܐܲܙܝܼܠܘܼܗܝ ܛܒ̈ܐ ܚܲܕܬ̈ܐ . 130 : ܘܫܲܪܝܼ ܝܼ̇ܩܸܕܼ ܒܲܚܣܵܡܵܐ 131 ܛܵܒܼ ܡ̣ܢ ܙܲܒܼܢܵܐ ܩܲܕܼܡܵܝܵܐ . 132 : ܝܲܨܪܹܗ ܒܹܗ ܡܸܬܿܕܲܡܲܪ ܗ̄ܘ̣ܵܐ 133 ܥܲܠ ܗܵܠܹܝܢ ܕܐܼܬܼܡ̈ܲܠܲܠܝ ܗ̄ܘ̣̈ܝ . 134 : ܕܡܐ ܕܚ̣ܙܵܐ ܦܓܼܪܐ ܕܐܢܫܵܐ 135 ܫܡ̣ܥ ܡ̈ܠܐ ܕܪ̈ܡܵܢ ܡܸܢܹܗ . 136 : ܡܢ̣ܘ ܟܲܝ ܗܵܢܵܐ ܫܝܼܛܵܐ 137 ܡܵܝܘܿܬܼܵܐ ܡܥܲܛܸܦ ܚܲܫܹ̈ܐ . 138 : ܕܡܫܲܓܢܝܼܢ ܩ̈ܠܐ ܕܲܥܠܵܘܗܝ 139 ܘܠܵܐ ܕܡ̇ܝܢ ܠܟܢ̈ܬܗ . 140 : ܟܝܵܢܵܐ ܡܸܢܹܗ ܕܟܼܝܵܢܵܐ 141 : ܡܲܦܪܹܐ ܒܥܸܠܲܬܼ ܙܘܼܘܵܓܹܿܐ 142 : ܘܠܹܗ ܙܪܥܹܗ ܩܠܐ ܒܟܲܪܣܵܐ 143 ܠܒܲܪ ܡ̣ܢ ܙܲܪܥܵܐ ܐܢܵܫܵܝܵܐ . 144 : ܒܲܫܡܵܐ ܫܐܝܼܠܵܐ ܕܲܒܼܪܘܼܬܼܵܐ 145 ܩܪ̣ܐ ܐܢܘܢ ܠܒܢܝ̈ ܓܸܢܣܹܗ . 146 : ܘܒܲܫܡܵܐ ܕܲܒܼܪܘܼܬܼܐ ܕܝܠܗ 147 ܐܵܝܣܸܦ ܘܲܩ̣ܪܵܝܗܝ ܚܲܒܿܝܼܒܼܵܐ . 148 : ܝܲܗ̣ܒܼ ܛܲܝܒܲܘܼܬܼܵܐ ܠܲܕܼܠܝܼ̈ܠܹܐ 149 ܘܙܒܼܢܐ ܩܘܝܬ̤ ܨܐܕܝܗܘܢ . 150 : ܘܗܵܢܵܐ ܩܲܒܿܠܵܗ̇ ܠܡܵܘܗܲܒܼܬܼܵܐ 151 ܒܫܘܼܘܕܵܝܵܐ ܕܠܐ ܡܸܬܼܢܲܣܒܵܐ . 152 : ܐܢܵܫܵܐ ܗ̄ܘ̣ ܕܝܼܠܝܼܕܼ ܡ̣ܢ ܐܢܵܫܵܐ 153 : ܘܕܼܡ̇ܐ ܠܐܢܵܫܵܐ ܒܟܼܠ ܐܝܼܬܼܘܗܝ 154 ܟܡܵܐ ܐܸܢ ܥܸܠܲܝ ܬܘܼܩܵܢܹܗ . 155 : ܘܠܵܐ ܙܵܕܲܩ̇ ܠܝܼ ܕܐܸܬܼܪܦܐ 156 ܡ̣ܢ ܫܘܼܚܠܵܦ ܩܵܠܹ̈ܐ ܕܥܠܘܗܝ . 157 : ܒܙܲܝܢܵܐ ܕܪܓܬ̣ ܡܹܐܟܼܘܼܠܬܐ 158 ܙܵܕܡ ܠܝܼ ܕܐܲܩܪܸܒܼ ܥܲܡܹܗ . 159 : ܕܡܦܣ ܐ̄ܢܵܐ ܒܹܗ ܒܲܟܼܝܵܢܹܗ 160 ܩܐܸܣܝܼܪ ܗ̄ܘ̣ ܒܪ̈ܓܼܝܼܓܼܬܐ . 161 : ܒܗܠܝܢ ܡܸ̈ܠܟܐ ܡܒܲܝܵܐ ܗܘ̣ܵܐ 162 ܣܢܐܐ ܠܟܲܪܝܘܼܬܼ ܪܸܥܝܵܢܹܗ . 163 : ܟܲܕܼܒܥ̇ܐ ܗ̄ܘ̣ܵܐ ܕܲܒܼܚܘܼܪܒܿܐ 164 ܢܥܒܕܼ ܥܡܗ ܬܟܬܘܫܐ . 165 : ܪܓܬܼܦܹܐܪܐ ܥܵܗܸ̇ܕܼ ܗ̄ܘ̣ܵܐ 166 ܕܚܲܬܼܚܸܬܼ ܒܵܗ̇ ܠܐܵܕܼܡ ܩܕܡܐ . 167 : ܘܒܪܓܬܼ ܠܲܚܡܵܐ ܐܲܣܒܲܪ 168 ܕܚܣܸ̇ܢ ܠܹܗ ܠܐܵܕܼܵܡ ܕܲܬܼܪܹܝܢ . 169 ܝܲܗ̣ܒܼ ܠܹܗ ܐܲܬܼܪܵܐ ܒܵܪܘܝܵܐ : pb. f.98v 170 : ܐܲܝܟ ܕܲܒܙܲܒܼܢܵܐ ܩܲܕܼܡܵܝܵܐ 171 : ܕܢܸܬܼ ܟܲܬܲܫ ܥܲܡ ܒܲܪ ܐܵܕܼܵܡ 172 ܐܲܦܩܹܗ ܠܚܘܪܒܲܐ ܠܲܐܬܼܠܹܝܵܛܐ . 173 : ܐܲܝܟ ܪܸܓܿܬܹܗ ܕܩܵܛܸ̇ܠ ܐ̄ܢܵܫܵܐ 174 ܘܝܲܗܒ̣ ܠܹܗ ܓܼܪܓܹܐ ܒܝܲܕܼ ܨܵܘܡܵܐ 175 : ܐܲܪܒܿܥܹܝܢ ܠܸܠܝ ܐܝܡܵܡܹ̈ܐ 176 ܒܠܲܚܡܵܐ ܪܓܼܝܼܓܼ ܗ̄ܘ̣ܵܐ ܕܲܢܢܣܝܘܗܝ ܀ 177 : ܒܗܵܘ̇ ܫܕܼܠܵܐ ܕܩܲܪܸܒܼ ܠܐܵܕܼܵܡ 178 ܘܕܲܚܙܵܬ̤ ܢܸܟܼܠܹܗ ܛܲܝܼܒܘܼܬܼܵܐ . 179 : ܙܲܝܸܢܬܹܗ ܒܨܵܘܡܵܐ ܠܩܘܼܒܼܠܹܗ 180 ܐܲܪܒܿܥܝܼܢ ܝܵܘܡ̈ܬܐ ܒܚܘܼܪܒܵܐ . 181 ܙܲܝܢܵܐ ܕܢܸܟܼܠܹܗ ܣܥ̇ܪ ܗ̄ܘ̣ܵܐ . 182 ܘܡܲܣܲܟܹܿܐ ܗܘ̣ܵܐ ܕܢܸܫܕܹܐ ܒܹܗ . 183 ܓܹܐܪܵܐ ܕܪܸܓܲܬܼ ܡܹܐܟܼܘܼܠܹܬܐ . 184 : ܐܲܪܒܿܥܝܼܢ ܝܵܘܡܵܬܼ̈ܐ ܐܲܚܵܕܼܗ̇ 185 ܠܒܹܝܬܼ ܬܲܟܼܬܘܼܫܐ ܕܐܲܬܼܠܝܛܐ . 186 : ܥܲܕܼ ܡܸܬܼܟܲܢܫܝܼܢ ܪ̈ܘܼܚܵܢܹܐ 187 ܚܙ̈ܝܐ ܕܐܬܼܠܝܛܘܼܬܼܵܐ 188 : ܒܫܘܼܠܵܡ ܐܲܪܒܿܥܝܼܢ ܝܵܘ̈ܡܵܬܼܵܐ 189 ܢܚܸܬܼܘ ܕܲܪܵܟܹ̈ܐ ܠܐܵܓܼܘܿܢܵܐ . 190 : ܐܲܬܼܠܹܝܛܵܐ ܕܙܲܕܝܼܩܘܼܬܼܵܐ 191 ܘܪܹܫܵܐ ܕܐܵܐܲܪ ܚܲܣܵܡܵܐ . 192 ܒܫܘܼܠܵܡ ܨܵܘܡܵܐ ܐܲܦܸܣ ܠܹܗ . 193 ܠܡܵܪܘܕܼܵܐ ܕܢܹܐܚܘܿܕܼ ܕܲܪܵܐ . 194 ܕܲܢܚܵܘܹܐ ܚܹܝܠ̣ ܙܵܟܼܘܼܬܹܗ 195 ܒܗܲܕܼܵܡܹ̈ܐ ܕܐܡܚܹܝܠ ܟܲܦܢܵܐ . 196 : ܒܥܸܠܲܬܼ ܠܲܚܡܵܐ ܐܸܬܼܩܲܪܲܒܼ 197 ܨܝܕ ܦܓܪܐ ܕܢܘ̇ܠ ܟܲܦܢܵܐ . 198 : ܟܲܕܼ ܣܵܒ̇ܪ ܗ̄ܘ̣ܵܐ ܕܢܓܲܕ ܠܗ 199 ܒܫܘܼܓܵܫܵܘ̈ܗܝ ܨܹܝܕ ܡܹܐܟܼܘܼܠܬܐ . 200 : ܗܵܐ ܠܲܡ ܙܲܒܼܢܵܐ ܕܡܸܬܼܒܲܥܝܵܐ 201 ܒܛܝܼܠܘܼ ܬܹܗ ܕܐܲܒ̣ܵܐ ܨܹܐܲܝܟ . 202 : ܐܸܢ ܕܲܒܼܪܵܐ ܐܲܢ̄ܬܿ ܫܲܪܝܼܪܵܐ 203 ܚܵܘܵܐ ܒܪܘܼܬܼܵܐ ܒܲܥܒܵܕܵܐ . 204 : ܒܚܘܼܪܒܿܐ ܐܝܼܬܼܝܟ ܕܡܢܟܼܪܝ 205 ܠܫܲܝܢܵܐ ܡܲܡܲܠܹܐ ܣܘܼܢܩܵܢܵܐ . 206 : ܘܲܫܚܝܼܩ ܦܲܓܼܪܵܐ ܡ̣ܢ ܟܲܦܢܵܐ 207 ܘܠܵܐ ܫܟܼܝܼܚܵܐ ܠܵܟ ܡܐܟܼܘܼܠܬܐ . 208 : ܦܩܘܿܕܼ ܠܟܝܼܫ̈ܐ ܡܸܫܬܿܡܥܝܼܢ 209 ܕܢܡܠܘܢ ܠܟ ܣܘܿܢܩܢܟ . 210 : ܫܲܚܠܸܦ ܟܹܐܦܹ̈ܐ ܠܘ̇ܬܼ ܠܲܚܡܵܐ 211 ܕܠܵܐ ܬܹܐ ܒܲܕܼ ܠܵܟ ܡ̣ܢ ܟܲܦܢܵܐ . 212 : ܐܸܡ݂ܲܪ ܡܸܠܬܐ ܒܫܘܼܠܛܵܢܵܐ 213 : ܐܲܝܟ ܕܲܦܐܹܐ ܠܩ̈ܠܐ ܕܥܠܝܼܟ 214 : ܕܠܟ ܢܸܬܼ ܡܲܠܹܐ ܣܘܼܢܩܵܢܵܐ 215 ܘܩ̈ܠܐ ܕܲܥܠܲܝܟ ܢܸܫܬܲܪܪܘܢ . 216 : ܠܵܐ ܥܣܩܵܐ ܠܚܲܝܠܵܐ ܕܲܩܢܹܐ ܐܢ̄ܬܿ 217 ܕܬܸܥܒܸܿܕܼ ܡܸܕܹܡ ܡ̣ܢ ܡܸܕܲܡ . 218 : ܕܗܵܐ ܐܵܦ ܟܹܐܢ̈ܐ ܩܕܡ̈ܝܐ 219 ܦܲܩ݂ܲܕܼܘ ܠܟܼܝ̈ܢܐ ܐܸܫܬܲܚܠܲܦܘ 220 : ܐܘ ܠܨܢܥܬܹ̈ܐ ܕܢܟܼܝܼܠܵܐ 221 ܕܟܣܝܐ ܒܗܹܝܢ ܟܵܦܘܿܪܘܼܬܼܵܐ . 222 ܟܲܕܼ ܡܲܚܸܬܼ ܡ̣ܢ ܨܹܝܕܼ ܩܘܼܫܬܵܐ 223 : ܠܛܘܿܥܝܲܝ ܕܝܼܠܹܗ ܠܫܵܡܘܼ̈ܥܵܘܗܝ 224 : ܐܘ ܦܘܼܪ̈ܣܹܐ ܕܪܲܟܸܿܒܼ ܢܸܟܼܠܵܐ 225 ܘܦܲܪܣܝܼ ܐܢܘܢ ܫܲܪܝܼܪ̈ܐ . 226 : ܐܘ ܦܚ̈ܐ ܕܛܡ݂ܲܪ ܙܹܐܦܵܐ 227 : ܘܲܦܣ݂ܲܩ ܐܢܘܢ ܩܲܠܝܼܠܐ 228 : ܢܚܸܬܼ ܐܲܬܼܠܝܵܛܐ ܦܓܪܢܐ 229 ܠܐܵܓܼܘܿܢܵܐ ܥܲܡ ܪܘܼܚܵܢܵܐ . 230 : ܘܚܒ̣ ܪܘܼܚܵܢܵܐ ܩܲܠܝܼܠܵܐ 231 ܡ̣ܢ ܦܓܼܪܢܐ ܝܩܝܪܐ . 232 : ܒܚܘܼܡܣܵܢܵܐ ܕܡ̣ܢ ܡܹܐܟܼܘܼܠܬܐ 233 ܐܲܩܪܸܒܼ ܥܲܡܹܗ ܒܝܲܕܼ ܙܵܘ̈ܥܹܐ . 234 : ܘܕܼܵܫܹ݂ܗ ܒܲܐܪܥܵܐ ܠܩܲܠܝܠܼܵܐ 235 ܝܲܩܝܼܪܵܐ ܠܒܼܝܼܫ ܗܲܕܵܡܹ̈ܐ . 236 : ܐܸܚܲܕܼ ܪܘܼܚܵܐ ܠܗܲܕܵܡܹ̈ܐ 237 ܦܪܵܘܿܚܵܐ ܠܝܲܩܝܼܪ ܓܘܼܫܡܵܐ . 238 : ܘܠܵܐ ܣܲܝܒܲܪ ܐܲܚܕܹܗ ܪܝܼܝܵܐ 239 ܠܦܲܓܼܪܵܢܵܐ ܩܢܹܐ ܩܢܹܐ ܪܘܼܟܵܒܼܵܐ . 240 : ܩܵܠܵܐ ܒܲܠܚܘܿܕܲ ܐܲܙܥܸܩ ܒܹܗ 241 ܦܲܓܼܪܢܐ ܒܪܘܼܚܵܢܵܝܵܐ . 242 : ܘܐܸܬܼܒܲܠܗܝܼ ܪܹܫܵܐ ܕܐܵܐܲܪ 243 ܡ̣ܢ ܦܸܬܼܓܼܵܡܹܗ ܕܥܲܦܪܵܢܵܐ . 244 : ܠܡܸܠܬܼܵܐ ܣܲܚܦܹܗ ܠܡܵܪܘܲܕܵܐ 245 ܘܠܵܐܩܵܡ݂ܲܬ̤ ܪܸܓܼܠܹܗ ܒܐܲܪܥܵܐ . 246 : ܕܲܡܨܹܐ ܗ̄ܘ̣ ܦܸܬܼܓܼܵܡ ܒܵܪܘܿܝܵܐ 247 ܕܢܲܚܹܐ ܠܐܢܫ̈ܐ ܕܠܵܐ ܐܘܼܟܼܠܵܐ . 248 : ܝܵܕܲܥ̇ ܐ̄ܢܵܐ ܕܚܝܹܠ ܒܵܪܘܿܝܵܐ 249 ܡܲܡܠܹܐ ܣܘܼܩܢܵܢ ܡܵܝܘܬܹ̈ܐ . 250 : ܐܸܠܵܐ ܠܡܸܫܐܲܠ ܥܘܸܕܪܵܢܵܐ 251 ܒܢܸܣܝܵܢܵܐ ܕܠܵܐ ܡܸܬܼܒܲܥܝܵܐ . 252 : ܙܸܠ ܝܼܠܲܦ ܡ̣ܢ ܩܲܕܼܡܵܝܹ̈ܐ 253 ܕܢܣܲܝܼܘ ܟܲܕܼ ܒܵܓܼ ܡܹܐܟܼܘܼܠܬܐ . 254 : ܕܐܵܘܒܸܿܕܼ ܐܸܢܘܿܢ ܢܸܣܝܵܢܵܐ 255 ܕܦܘܼܠܵܓܼܐ ܕܪܸ̈ܥܝܵܢܲܝܗܘܿܢ . 256 : ܠܐ ܬܸܩܪܲܒܼ ܠܝܼ ܚܘܼܬܼܚ̈ܵܬܹܐ 257 ܒܐܸܣܟܹܿܝܡ ܪܵܚܹ̇ܡ ܚܵܘܣܢܵܐ . 258 : ܝܼܵܕܲܥ̇ ܐ̄ܢܵܐ ܕܡܵܘܬܵܐ ܡܵܘܠܸܕܼ 259 ܡܸܠܟܵܡ ܠܐܲܝܢܵܐ ܕܫܵܡ̇ܥ ܠܹܗ . 260 ܠܵܐ ܬܵܘܫܸܛ ܠܝܼ ܒܝܲܕܸ ܐܘܼܠܵܐ : pb. f.99r 261 ܣܲܡ ܡܵܘܬܿܐ ܕܩܲܛܠܹܗ ܠܐܵܕܼܵܡ . 262 : ܕܲܓܵܠܘܼܬܼܵܐ ܗ̄ܘ̣ ܦܵܬܼܪܵܟ 263 ܙܹܠ ܐܸܬܼܒܲܣܲܡ ܡ̣ܢ ܕܝܼܠܵܟ . 264 : ܚܵܒܼ ܚܲܣܝܒܐ ܕܐܸܬܼܢܲܨܚ 265 ܒܩܪ̈ܒܐ ܥܲܡ ܣܲܓܼܝܹ̈ܐܹܐ . 266 : ܘܲܙܟ̣ܵܐ ܚܲܕܼ ܡ̣ܢ ܚܵܝܵܒܹ̈ܐ 267 ܒܝܲܕܸ ܙܲܝܢܵܐ ܪܘܼܚܵܢܝܵܐ . 268 : ܣܠܸܩ ܡܵܪܘܕܼܵܐ ܟܲܕܼ ܒܲܗܝܼܬܼ 269 ܡ̣ܢ ܐܵܓܼܘܿܢܵܐ ܩܲܕܼܡܵܝܵܐ . 270 : ܘܚܲܠܸܦ ܕܘܟܲܬܼ ܬܲܟܼܘܼܫܵܐ 271 ܘܙܲܝܢܵܐ ܠܩܸܐܪܣܵܐ ܬܪܲܝܵܐ . 272 : ܠܣܲܒܼܪܵܐ ܣܪܝܼܩܵܐ ܡܣܲܟܹܿܐ ܗ̄ܘ̣ܵܐ 273 ܘܡ̣ܢ ܬܲܟܼܬܘܼܫܵܐ ܠܣܲܟܼܬܘܼܫܵܐ . 274 : ܟܲܕܼ ܣܵܒܼ̇ܪ ܗ̄ܘ̣ܵܐ ܕܩܲܝܵ̈ܡܝܼܢ 275 ܚܲܫܹ̈ܐ ܕܨܵܝ̇ܕܝܢ ܩ̈ܠܝܠܐ . 276 : ܐܸܢ ܗܘ̤ ܕܣܲܪ ܥܲܠ ܠܲܚܡܵܐ 277 ܘܕܵܫܹܗ ܠܟܲܦܢܵܐ ܒܚܘܼܟܣܵܢܵܐ . 278 : ܒܥܸܩܪܵܐ ܕܪܸܚܡܲܬܼ ܟܸܣܦܵܐ 279 ܡܫܲܗܹܐ ܐ̄ܢܵܐ ܚܹܝܠ ܚܘܼܡܣܵܢܹܗ . 280 :[ ܘ ] ܡܵܐ ܐܸܢ ܒܲܣܲܪ ܥܲܠ ܟܲܦܢܵܐ 281 ܘܐܲܫܝܼܛ ܪܸܓܲܬܼ ܡܹܐܟܼܘܼܠܬܐ . 282 : ܡܵܝܘܿܬܼܵܐ ܗ̄ܘ̣ ܒܲܪ ܡܵܝܘܿܬܹ̈ܐ 283 ܕܡܵܐ ܕܲܙܟ̣ܵܐ ܚܵܒܼ ܒܐܲܚܪܹܬܿܐ . 284 : ܙܟ̣ܵܘ ܣܲܓܼܝܼܐܹ̈ܐ ܒܝܲܕܼ ܨܵܘܡܵܐ 285 ܘܚܲܝܸܒܼ ܐܸܢܘܿܢ ܡܵܡܘܲܢܵܐ . 286 : ܫܛ̣ܵܘ ܣܲܓܿܝܼܐܹ̈ܐ ܠܚܲܡܪ̈ܵܢܹܐ 287 ܘܐܲܪܘܝܼܬܼ ܐܸܢܘܿܢ ܒܲܚܣܡܵܐ . 288 : ܒܥܸܩܵܪܐ ܕܪܸܚܡܲܬܼ ܟܸܣܦܵܐ 289 ܙܵܕ̇ܩ ܠܝܼ ܕܐܲܩܪܸܒܼ ܥܲܡܹܗ . 290 : ܕܡܸܢܹܗ ܫܵܘܚ̈ܵܢ ܒܝܼܫ̈ܬܼܵܐ 291 ܘܛܵܥܢ̈ܢ ܦܹܐܪܹ̈ܐ ܕܚܛܝܼܬܼܵܐ . 292 : ܒܪܸܚܡܲܬܼ ܟܸܣܦܵܐ ܨܵܒܹ̇ܐ ܗ̄ܘ̣ܵܐ 293 ܕܢܸܥܒܸܿܕܼ ܥܲܡܹܗ ܬܲܟܼܬܘܼܫܵܐ . 294 : ܘܲܪܓܼܝܼܓܼ ܗ̄ܘ̣ܵܐ ܕܲܒܼܪܹܫ ܛܘܼܪܵܐ 295 : ܢܚܵܘܹܝܘܗܝ ܫܘܼܦܪܐ ܕܩܸܢܝܵܢܹ̈ܐ 296 : ܝܲܗ̤ܒ ܠܹܗ ܪܸܓܿܬܼܵܐ ܒܵܪܘܿܝܵܐ 297 ܕܝܵܕܥ̇ ܗ̄ܘ̣ܵܐ ܕܗܵܕܹܐ ܒܵܥܹ̇ܐ . 298 : ܘܐܲܣܩܹܗ ܠܛܘܼܪܵܐ ܠܐܲܬܼܠܝܼܵܛܐ 299 ܕܢܹܐܚܘܿܕܼ ܕܲܪܵܐ ܥܲܡ ܒܝܼܫܵܐ . 300 : ܥܒ݂ܲܕܼ ܡܵܪܘܿܕܼܵܐ ܐܲܝܛ ܕܲܡܵܥܕܼ 301 ܕܼܡܘ̈ܬܐ ܒܡܹܐܚܲܕܼ ܥܲܝܢܹ̈ܐ . 302 : ܘܚܵܘܝܼ ܫܘܼܦܪܵܐ ܕܩܢܝܼܵܢܹ̈ܐ 303 ܘܬܵܓܼܵܐ ܘܫܘܼܠܛܵܢ ܡܲܠܟܿܘܼܬܼܵܐ . 304 : ܠܵܐ ܗ̄ܘ̣ܵܐ ܫܪܵܪܵܐ ܘܨܒܼܘ̈ܬܼܵܐ 305 ܚܵܘܝܼ ܣܵܢܐܵܐ ܠܚ̇ܙܐ ܟܠ . 306 : ܐܸܠܵܐ ܒܕܼܘܼܡܝܵܐ ܕܠܵܐ ܫܲܪܝܼܪ 307 ܟܲܢܸܫ ܥܵܠܡܵܐ ܘܛܵܒܼ̈ܬܹܗ . 308 : ܒܦܲܢܛܵܝܼܵܐ ܚܵܘܝܼ ܠܹܗ 309 ܕܸܡܘ̈ܬܼܵܐ ܕܠܵܐ ܫܪܝܪ̈ܢ . 310 : ܟܲܕܼ ܡܲܗܸܠ ܒܹܗ ܚ̇ܙܐ ܟܠ 311 ܒܛܥܢܝ̈ܬܗ ܕܙܹܐܦܵܢܵܐ . 312 : ܗܘ̤ ܡܚܵܘܹܐ ܗ̄ܘ̣ܵܐ ܕܸܡܘ̈ܬܼܵܐ 313 ܒܼܬܸܢܘܲܝ ܕܲܟܲܒܲܪ ܢܲܛܥܹܐ ܗ̄ܘ̣ܵܐ . 314 : ܘܲܡܫܝܼܚܵܐ ܒܥܲܝܼܢܵܐ ܟܣܝܼܵܬܐ 315 ܡܸܬܼܒܲܩܹܐ ܗ̄ܘ̣ܵܐ ܒܗܲܓܵܓܼܵܘ̈ܗܝ . 316 : ܣ݂ܕܪ ܕܗܒܼܐ ܟܕܼ ܠܐ ܐܝܼܬܼܘܗܝ 317 ܘܣܵܡ̣ ܬܵܓܼܵܡ ܟܲܕܼ ܠܵܐ ܫܪܝܼܪ . 318 : ܘܐܲܩܝܼܡ ܣܸܕܼܪܹ̈ܐ ܘܫܘܼܠܛܵܢܹ̈ܐ 319 ܟܲܕܼ ܠܲܝܬܿ ܩܵܠܵܐ ܕܲܡܛܲܟܲܣ . 320 ܗܵܠܹܝܢ ܟܠܗܹܝܢ ܠܵܟ ܐܸܬܸܿܠ 321 ܐܸܢܗܘ̤ ܕܬܸܦܸܠ ܬܸܣܓܘܿܕܼ ܠܝܼ . 322 : ܕܠܝܼ ܡܫܠܲܡ ܗܵܢ ܫܘܼܠܛܵܢܵܐ 323 ܘܲܠܡ̇ܢ ܕܐܸܨܒܲܐ ܝܗܸ̇ܒܼ ܐܢܐ . 324 : ܚܕܲܐ ܒܲܠܚܘܲܕܼ ܫܐ̇ܐ ܐ̄ܢܵܐ ܠܵܟ 325 ܘܠܝܼ ܝܲܩܲܪ ܐܸܢ ܨܵܒ̇ܐ ܐܲܢ̄ܬܿ . 326 : ܘܬܸܣܓܿܘܿܕܼ ܠܝܼ ܘܬܸܣܲܒܼ ܬܵܓܼ̈ܐ 327 ܘܢܲܡܠܸܟ ܥܲܠ ܟܠ ܫܘܼܠܛܵܢܵܟ . 328 : ܠܒܟ ܪܘܚܢܐ ܠܵܦܓܼܪܢܐ 329 ܒܐܝܼܪ̈ܝܐ ܕܪܚܡܬܼ ܟܸܣܦܵܐ . 330 : ܘܠܵܐ ܩܵܬܲܬ̤ ܐܝܼܕܲܐ ܕܪܘܼܚܵܐ 331 ܒܦܓܪܐ ܕܡܲܫܚܹܗ ܪܘܼܚܩܘܼܕܼܫܵܐ . 332 : ܬܠ̣ܵܐ ܨܒܝܢܗ ܦܓܼܪܵܢܐ 333 ܘܐܲܚܬܹܗ ܠܲܐܪܥܵܐ ܪܘܼܚܵܢܵܐ . 334 : ܘܲܬܼܗܲܪܘ ܟܸܢܫܹ̈ܐ ܫܡܲܝܵܢܹ̈ܐ 335 ܒܦܓܼܪܢܐ ܕܙܟܼܐ ܕܙܟ̣ܐ ܠܪܘܼܚܵܐ . 336 : ܡ̣ܡ ܐܲܬܼܠܹܝܛܵܐ ܦܓܼܪܵܢܐ 337 ܠܥܸܠ ܡ̣ܢ ܙܲܝܢܹܗ ܕܚܲܣܝܼܢܵܐ . 338 : ܘܕܼܫ̣ܗ ܝܲܩܝܼܪ ܗܲܕܵܡܹ̈ܐ 339 ܠܪܹܫܵܐ ܕܐܵܐܲܪ ܩܠܝܼܠܵܐ . 340 : ܒܩܵܠܵܐ ܒܲܠܚܘܿܕܲ ܐܲܙܝܥܹܗ 341 ܠܒܼܝܼܫ ܓܘܼܡܫܵܐ ܠܩܲܠܝܼܠ ܓܸܦܹ̈ܐ . 342 : ܟܬܼܝܼܒܼ ܗ̄ܘ̣ ܕܠܵܐ ܬܸܣܓܿܘܿܕܼ ܠܲܐܚܪܝܼܢ 343 ܐܸܠܵܐ ܠܡܵܪܵܝܵܐ ܒܲܠܚܘܿܕܲܘܗܝ . 344 : ܙܹܠ ܠܵܟ ܣܵܢܐܵܐ ܐܸܡ̣ܪ ܠܹܗ 345 ܠܵܐ ܬܸܚܛܘܼܦ ܫܸܡ ܒܵܪܘܿܝܵܐ . 346 : ܠܵܐ ܡܲܦܲܣ ܠܹܗ ܠܲܥܒܼܝܼܕܼܵܐ 347 ܠܡܸܣܲܒܼ ܣܸܓܼܕܲܬܼ ܥܵܒܼܘܕܼܵܐ . 348 : ܒܡܸܠܬܐ ܕܫܡܗ ܒܵܪܘܿܝܵܐ 349 ܦܲܟܗܵܗ̇ ܠܡܸܪܲܬܼ ܒܝܼܫܘܼܬܹܗ . 350 : ܘܐܲܫܕܹܗ ܠܟܼܵܣܵܐ ܕܡ̣ܙܓܼ ܠܹܗ 351 ܐܵܟܸ̇ܠ ܩܲܪܨܵܐ ܒܨܢܥܵܬܼ̈ܐ . pb. f.99v 352 : ܟܬܼܝܼܒܼ ܠܲܡ ܕܲܠܡܵܪܝܵܐ ܬܸܣܓܿܘܿܕܼ 353 ܘܠܹܗ ܗܘ̤ ܒܲܠܚܘܿܕܲܘ ܬܸܦܠܘܚ . 354 : ܘܣܬܪܗ ܒܗܵܕܹܐ ܒܲܪܬܼ ܩܵܠܵܐ 355 ܠܒܸܢܝܵܢܵܐ ܕܪܲܘܸܒܼ ܙܹܐܦܵܐ . 356 : ܒܣܸܓܼܕܬܼ ܙܹܐܦܵܐ ܒܵܥܹ̇ܐ ܗ̄ܘ̣ܵܐ 357 ܕܲܢܛܹܠ ܝܘܗܝ ܒܵܬܼܪ ܫܘܼܓܵܒܵܘ̈ܗܝ . 358 : ܘܐܲܕܼܟܲܪ ܠܹܗ ܫܹܗ ܐܲܠܵܗܵܐ 359 : ܘܐܲܟܣܹܗ ܕܗܘ̤ ܠܵܘ ܐܲܠܵܗܵܐ ܗ̄ܘ̣ 360 : ܠܚܲܕܼ ܠܲܡ ܙܵܕܼܩ ܬܵܘܕܲܝܼܬܐ 361 ܘܠܹܗ ܩܵܠܹܐ ܬܸܣܓܿܘܿܕܲ ܟܠܫܵܥ . 362 : ܠܵܐ ܬܚܛܙܿܦ ܠܵܟ ܡܵܪܘܕܼܵܐ 363 ܣܸܓܼܕܲܬܼ ܩܘܼܫܬܵܐ ܕܠܵܐ ܕܝܼܠܵܟ . 364 : ܒܚܹܝܠ ܪܘܼܚܵܐ ܘܫܸܡ ܐܲܠܵܗܵܬ 365 ܢܨܲܚ̣ ܐܲܬܼܠܝܼܛܵܐ ܦܲܓܼܪܵܢܵܐ . 366 ܘܡܲܕܲܟ ܪܵܘܡܵܐ ܕܡܲܪ̈ܵܚܹܐ . 367 : ܠܥܹܝܢ ܚܲܙ̈ܝܹܐ ܕܐܸܓܼܘܿܢܵܐ 368 ܚܲܕܼ ܕܲܪܵܐ ܒܪܓܬ ܠܲܚܡܵܐ . 369 ܐܸܚܲܕܼ ܥܲܡܹܗ ܕܦܲܓܼܪܢܐ . 370 : ܘܐܲܚܪܹܢܵܐ ܒܪܸܚܡܲܬܼ ܟܸܣܦܐ 371 ܘܚܲܕܼ ܒܲܬܼܪܲܝܗܘܿܢ ܬܲܟܼܬܘܼ̈ܫܹܐ . 372 : ܣܠܩ ܐܲܬܼܠܹܝܛܵܐ ܥܵܘܵ̇ܠܵܐ 373 ܡ̣ܢ ܐܵܓܼܘܢܵܐ ܟܲܕܼ ܒܲܗܝܼܬܼ . 374 : ܘܫܲܪܝܼ ܡܪܲܟܸܿܒܼ ܨܢܥܬ̈ܐ 375 ܕܲܢܚܲܠܸܦ ܕܘܼܟܲܬܼ ܕܲܪܐ . 376 : ܚܲܕܼ ܣܒܪܐ ܦܫ̣ ܠܹܗ ܒܲܠܚܘܿܕܲ 377 ܘܲܥܠܵܘܗܝ ܣܝܼܡ ܗ̄ܘ̣ܵܐ ܬܘܼܟܼܠܵܢܹܗ . 378 : ܘܢܲܛܪܹܗ ܠܫܘܼܠܵܡ ܐܵܓܼܘܿܢܵܐ 379 ܕܼܕܼܵܡ ܢܸܣܲܒܼ ܒܹܗ ܙܵܟܘܼܬܼܵܐ . 380 : ܐܸܢ ܗܘ̤ ܕܟܼܦܵܢܵܐ ܠܵܐ ܨܵܕܗ 381 ܘܠܵܐ ܦܟܲܪܵܬܹܗ ܪܸܚܡܲܬܼ ܟܸܣܦܵܐ . 382 : ܐܝܼܬܼ ܗ̄ܘ̣ ܦܲܚܵܐ ܕܲܡܣܲܬܲܪ 383 ܘܠܵܐ ܡܲܪܸܓܹܫ ܟܲܕܼ ܢܸܦܸ̇ܠ ܒܹܗ . 384 : ܐܸܢ ܗܘ̤ ܕܕܵܫ̣ ܓܐܪ̈ܲܝ ܟܲܦܢܵܐ 385 ܘܬܲܒܼܪܵܗ̇ ܠܩܸܫܬܐ ܕܡܵܡܘܿܢܵܐ . 386 : ܒܢܲܙܟܿܐ ܕܪܸܚܡܲܬܼ ܬܸܫܒܿܘܿܚܬܐ 387 ܣܵܚܹ̇ܦ ܐ̄ܢܵܐ ܠܹܗ ܡ̣ܢ ܪܵܘܡܹܗ . 388 : ܟܵܣܵܐ ܕܡܠܹܐ ܣܲܡ ܡܵܘܬܵܐ 389 ܡܡܲܕܟ ܐ̄ܢܵܐ ܘܝܵܗ̇ܒܼ ܐܢܵܐ ܠܹܗ . 390 : ܘܐܸܢ ܩܲܠܝܼܠ ܛܵܥܸ̇ܡ ܡܸܢܹܗ 391 ܫܪܝܐ ܡܠܬܹܗ ܠܗܕܡܘ̈ܗܝ . 392 : ܠܪܵܘܡܵܐ ܕܪܸܚܡܲܬܼ ܬܸܫܒܿܘܿܚܬܐ 393 ܪܓܸܝܓܼ ܗ̄ܘ̣ܵܐ ܕܢܹܣܘܲܚ ܚܲܣܵܡܵܐ . 394 : ܕܡܦܣ ܗ̄ܘ̣ܵܐ ܒܪܵܘܡܹܗ ܕܫܘܼܒܼܚܵܐ 395 ܕܓܼܘܼܡܵܨܵܐ ܗ̄ܘ̣ ܠܲܕܼ ܣܵܠܹ̇ܩ ܠܹܗ . 396 : ܐܲܣܩܹܗ ܪܘܼܚܵܐ ܠܲܐܬܼܠܝܛܵܐ 397 ܠܙܲܝܟܵܐ ܕܲܒ̣ܥܐ ܡܵܪܘܕܼܵܐ . 398 : ܦܲܬܼܚܹܗ ܠܵܐܓܼܘܿܢ ܬܲܟܼܬܘܼܫܵܐ 399 ܠܥܸܠ ܡ̣ܢ ܗܲܝܟܲܠ ܚܘܼܣܵܝܵܐ . 400 : ܢܚܸܬܼ ܐܲܬܼܠܝܵܛܐ ܠܐܸܓܼܘܢܐ 401 ܒܙܲܝܢܵܐ ܕܪܸܚܡܼܬܼ ܬܸܫܒܿܘܿܚܬܼܵܐ . 402 : ܘܩܲܒ̣ܥ ܢܝܼܫܵܐ ܕܙܵܟܼܘܼܬܼܵܐ 403 ܠܲܕܼ ܫܵܐܸ̇ܠܛ ܪܸܚܡܲܬ ܟܸܣܦܵܐ . 404 : ܒܕܲܪܵܐ ܕܪܸܚܡܲܬܼ ܬܸܫܒܿܘܿܚܬܐ 405 ܬܟܼܝܼܠ ܗ̄ܘ̣ܵܐ ܕܙ̈ܟܐ ܡܪܝܐ . 406 : ܘܠܵܐ ܝܵܕܲܥ̇ ܗ̄ܘ̣ܵܐ ܕܡܸܬܼܦܲܟܲܪ 407 ܒܩܲܛܝܼܢܘܼܬܼ ܢܸܫ̈ܒܲܐ ܕܐܲܪܡܝܼ . 408 : ܒܡܸܠܬܼܵܐ ܐܝܼܙܓܲܕܵܐ ܕܢܲܦ̣ܫܵܐ 409 ܛܡ݂ܲܪ ܫܘܼܒܼܚܵܐ ܘܫܲܕܲܪ ܨܹܐܕܵܘܗܝ . 410 : ܘܲܦܢܝܼ ܠܘܵܬܹܗ ܒܲܪܬܼ ܩܵܠܵܐ 411 ܘܲܟܼܬܼܝܼܒܼ ܒܵܗ̇ ܣܲܒܼܪܵܐ ܐܪܝܼܩܵܐ . 412 : ܣܡ ܡܲܘܬܐ ܒܓܹܐܪܹ̈ܐ ܕܫܘܼܒܼܚܵܐ 413 ܛܫ̣ ܡܵܪܘܿܕܼܵܐ ܘܲܫ̣ܕܵܐ ܒܹܗ . 414 : ܘܩܲܒܠܹܗ ܢܣܲܟܿܪܵܐ ܕܦܘܼܪܩܵܢܵܐ 415 : ܕܐܵܘܚܸܕܼ ܒܐܝܼܕܹܗ ܪܘܼܚܩܘܼܕܼܫܵܐ 416 : ܐܸܢ ܠܵܡ ܗܘ̤ ܕܒܼܪܐ ܐܝܼܬܲܟ 417 ܘܫܲܪܝܼܪܝܼܢ ܩ̈ܠܐ ܕܲܥܠܲܝܟ . 418 : ܫܕܼܝܼ ܢܦ݂ܲܫܵܟ ܡܸܟܵܐ ܠܲܐܪܥܵܐ 419 ܘܗܵܐ ܚܲܬܡܪܗ̇ ܠܒܼܪܘܬܐ . 420 : ܟܬܼܝܼܒܼ ܗ̄ܘ̣ ܓܹܝܪ ܕܲܠܙܲܕܲܝܼܩܵܐ 421 ܥܘܼܕܼܪܵܢܵܐ ܠܘܹܐ ܕܡܲܠܲܐܟܹ̈ܐ . 422 : ܘܲܡܢܛܪܝܼܢ ܠܹܗ ܒܥܲܣܩ̈ܬܼܵܐ 423 ܕܠܵܐ ܢܸܬܿܬܲܩ̈ܠܵܢ ܗ̈ܠܟܼܵܬܹܗ . 424 : ܚܘܬܼ ܡ̣ܢ ܪܵܘܡܵܐ ܠܘܵܬܼ ܐܲܪܥܵܐ 425 ܘܢܲܣܵܐ ܚܲܝܠܵܐ ܕܫܘܼܠܛܵܢܵܟ . 426 : ܘܗܵܐ ܛܵܥܢܲܝܼ̇ܢ ܠܵܟ ܪ̈ܘܼܚܵܢܹܐ 427 ܘܲܡܙܲܚܝܼܢ ܠܵܟ ܒܐܝܼܕܲܢܗܘܿܢ . 428 : ܠܡܵܢܵܐ ܡܛܫܹܐ ܐ̄ܢܵܬ ܫܘܼܠܛܵܢܵܟ 429 ܘܐܚܕܬ ܒܲܐܦܲܝ̈ ܬܸܫܒܿܬܘܚܬܹܗ . 430 : ܓܠܝܼ ܫܘܼܒܼܚܵܟ ܘܚܵܘܵܐ ܚܲܝܠܵܟ 431 ܘܗܵܐ ܡܼܬܼܩܲܠܲܣܬܿ ܡ̣ܢ ܟܠܵܐ . 432 : ܐܘ ܦܚ̈ܐ ܕܛܡ̣ܪ ܢܟܼܠܹܐ 433 ܘܢܸܫܒܹ̈ܐ ܕܦܪܣ ܨܢܥ̈ܬܐ . 434 : ܕܦܲܣܸܩ ܐܸܢܘܿܢ ܩܲܠܝܼܠܵܐ 435 ܒܒܲܪܬܼ ܩܵܠܵܐ ܕܡܸܠܲܬܼ ܦܘܼܡܹܗ . 436 ܣܲܓܝܼܐܘܼܬܼ ܙܲܝܢܵܐ ܐܲܩܪܸܒܼ ܪܘܼܚܵܢܵܐ ܥܲܡ ܦܲܓܼܪܵܢܵܐ . 437 ܘܲܒܼܟܲܪܝܘܼܬܼ ܡܸ̈ܠܹܐ ܣܲܚܦܹܗ : pb. f.100r 438 ܘܐܵܘܦܝܼ ܟܠܗܹܝܢ ܨܸܢܥܵܬܹ̈ܗ . 439 : ܠܦܘܼܬܼ ܨܸܢܥ̈ܵܬܹܗ ܕܲܢܟܼܝܼܠܹܵܐ 440 ܦܲܢܝܼ ܨܹܐܕܵܘܗܝ ܦܸܬܼܓܲܡܵܐ . 441 : ܘܲܒܼܣܵܗܕܘܼܬܹܗ ܕܲܟܼܬܼܵܒܼܵܐ 442 ܣܲܟܼܪܹܗ ܠܦܘܼܡܹܗ ܕܡܲܪܚܵܐ . 443 : ܟܬܼܝܼܒܼ ܗ̄ܘ̣ ܠܲܡ ܕܲܠܥܵܒܼܘܿܕܼܵܐ 444 ܠܵܐ ܬܢܲܣܹܐ ܒܝܲܕܼ ܦܘܼܠܵܓܼܐ . 445 : ܕܠܵܐ ܢܹܐܚܘܿܕܼ ܬܲܪܥܵܐ ܒܲܐܦܲܝ̈ܟ 446 ܘܠܵܐ ܢܸܬܼܦܲܢܲܝ̈ܢ ܫܹܐܠܵܬܼ̈ܟ . 447 : ܐܘ ܦܘܼܪ̈ܣܐ ܕܪܲܟܸܿܒܼ ܢ̣ܟܼܠܵܐ 448 ܘܨܢܥܵܬܼ̈ܐ ܕܲܚܫ݂ܲܠ ܙܹܐܦܵܐ . 449 : ܕܦܲܪܣܝܼ ܐܸܢܹܝܢ ܝ̇ܕܥܟܿܠ 450 ܒܟܼܘܼܪܵܐ ܕܪܘܼܚܵܐ ܒܝ̇ܪ ܟܠ . 451 : ܐܘ ܐܲܬܼܠܝܵܛܵܐ ܦܓܪܵܢܵܐ 452 ܕܐܸܚܲܕ ܕܲܪܵܐ ܥܲܡ ܪܘܼܚܵܐ . 453 : ܐܘ ܚܵܫܘܿܫܵܐ ܕܠܵܐ ܚܣܢܗ 454 ܚܣܝܼܢܵܐ ܕܫܥܒܸܿܕܼ ܐܢܵܫܵܐ . 455 : ܐܘ ܟܝܵܢܵܐ ܡܥܲܛܸܦ ܚܲܫܹ̈ܐ 456 ܕܲܙܟ̣ܵܐ ܠܚܲܫ̈ܐ ܕܒܲܟܼܝܵܢܹܗ . 457 : ܐܘ ܒܲܪ ܫ̣ܒܼܝܵܐ ܕܐܸܬܼܓܲܢܒܲܪ 458 ܘܕܲܒܼܪܹܗ ܒܫܸܒܼܝܵܐ ܠܫܲܒܵܝܵܐ . 459 : ܐܘ ܩܪܲܒܼܬܼܪܵܢܵܐ ܕܐܸܬܼܟܲܬܲܫ 460 ܘܲܫ̣ܪܐ ܟܒܼܝܼܫܹ̈ܐ ܠܚܹܐܪܘܼܬܼܵܐ . 461 : ܐܘ ܒܲܪ ܛܘܗܡܵܐ ܕܚ̈ܛܝܐ 462 ܕܚܲܪܲܪ ܓܸܢܣܹܗ ܡ̣ܢ ܥܵܘܠܵܐ . 463 : ܬܵܠܵܬܼ ܙܲܒܼܢܝܼ̈ܢ ܐܸܚܲܕܼ ܕܲܪܵܐ 464 ܦܲܓܼܪܢܵܐ ܥܲܡ ܪܘܼܚܵܢܵܐ . 465 : ܘܚܲܣܢܹܗ ܒܙܵܘ̈ܥܹܐ ܕܪܸܥܝܵܢܵܐ 466 ܚܵܫܘܫܵܐ ܠܠܵܐ ܚܵܫܘܿܫܵܐ . 467 : ܬܵܠܵܬܼܵܐ ܓܹܐܪܹ̈ܐ ܡܬܲܚ̣ ܘܲܫܕܵܐ 468 ܒܓܼܵܘ ܩܸܫܬܵܐ ܠܘܼܩܒܲܠ ܢܝܼܫܵܐ . 469 : ܘܒܲܬܼܠܝܼܬܵܝܵܐ ܐܲܟܼܪܸܙ ܒܵܗ̇ 470 ܙܵܟܼܘܼܬܼܵܐ ܘܟܼܘܼܐܪܵ ܒܝܼܫܵܐ . 471 ܒܩܸܐܪܣܵܐ ܩܲܕܼܡܵܐ ܐܸܬܿܬܲܒܼܪܲܬ̤ . 472 ܩܸܫܬܹܗ ܘܢܲܝܙܟܹܿܗ ܕܚܲܣܝܼܢܵܐ . 473 : ܘܠܵܐ ܦܵܫ̣ ܠܹܗ ܒܡܵܐܢܲܝ̈ ܙܲܝܢܹܗ 474 ܫܲܪܟܵܢܵܐ ܕܫܲܪܝܼܪ ܘܚܲܠܝܼܡ . 475 : ܒܕܲܪܵܐ ܐ̄ܚܪܹܢܵܐ ܐܫܬܪܝܼܘ 476 ܗܲܕܵܡܵܘ̈ܗܝ ܕܲܩܪܲܒܼ ܬܼܵܢܵܐ . 477 : ܘܐܸܬܿܬܲܒܲܪܘ ܕܪ̈ܵܥܲܝ ܪܘܼܚܵܐ 478 ܒܬܲܟܼܬܘܼܫܵܐ ܕܥܲܡ ܦܓܼܪܢܐ . 479 : ܒܣܲܓܝܐܘܼܬܼ ܙܲܝܢܵܐ ܐܲܩܪܸܒܼ 480 ܡܵܪܘܿܕܵܐ ܥܲܡ ܒܲܪ ܐܵܕܼܵܡ . 481 : ܘܲܒܚܲܕܸ ܙܲܝܢܵܐ ܕܚܹܝܠ ܪܘܼܚܵܐ 482 ܚܲܣܢܹܗ ܘܒܲܛܸܠ ܫܘܼܠܛܵܢܹܗ . 483 : ܒܟܼܠ ܐܘܼܡܵܢܘܼ ܐܸܬܼܟܲܬܲܫ 484 ܚܲܣܝܼܢܵܐ ܥܲܡ ܚܵܫܘܿܫܵܐ . 485 : ܘܦܲܓܼܪܵܢܵܐ ܒܡܸܠܬܐ ܒܲܠܚܘܿܕܼ 486 ܫ̣ܪܵܐ ܪܘܼܟܵܒܼܵܐ ܕܨܢܥ̈ܬܹܗ . 487 : ܒܲܬܼܠܵܬܼܵܐ ܚܸܣܢ̈ܝܼܢ ܚܲܣܢܹܗ 488 ܫܲܒܵܝܵܐ ܠܒܲܪ ܓܵܠܘܼܬܼܵܐ . 489 : ܘܲܬܼܪܲܥ ܐܸܢܘܿܢ ܓܲܠܘܵܝܵܐ 490 ܠܫܵܘܼܪܹ̈ܐ ܡܪ̈ܝܼܕܹܐ ܕܚܛܝܼܬܼܵܐ . 491 : ܒܲܬܼܠܵܬܼܵܐ ܦܲܚܝܼ̈ܢ ܣܲܬܲܪ 492 ܟܬܗܘܿܢ ܚܲܫܹ̈ܐ ܕܡܵܝܘܿܬܹ̈ܐ . 493 : ܘܥܲܒܲܪ ܐܸܢܘܿܢ ܩܲܠܝܼܠܵܐ 494 ܠܚܲܫܹ̈ܐ ܨܲܐܕܲܝ ܣܲܓܼܝܼܐܹ̈ܐ . 495 : ܒܪܸܓܲܬܼ ܠܲܚܡܵܐ ܩܲܪܸܒܼ ܠܹܗ 496 ܪ̈ܓܼܝܼܓܼܵܐ ܕܟܼܠ ܫܘܼܚܠܵܦ̈ܝܼܢ . 497 : ܘܟܲܣܝܼ ܐܸܢܘܿܢ ܡܵܪܘܿܕܼܵܐ 498 ܒܐܸܣܟܹܿܝܡ ܠܲܚܡܵܐ ܐܲܝܟ ܢܚܲܬܵܐ . 499 : ܒܪܸܚܡܲܬܼܟܸܣܦܵܐ ܟܲܢܸܫ ܚ̣ܡܲܠ 500 ܙܢ̈ܝܐ ܕܟܼܠܗܹܝܢ ܒܝܼ̈ܫܬܼܵܐ . 501 : ܘܲܒܼܫܸܡ ܬܵܓܼܵܐ ܘܫܘܼܠܛܵܢܵܐ 502 ܨܒܬܗ̇ ܠܣܵܢܝܘܼܬܼ ܚܘܼܫܵܒܼܵܘ̈ܗܝ . 503 : ܒܟܼܵܣܵܐ ܕܪܸܚܡܲܬܼ ܬܸܫܒܿܘܿܚܬܐ 504 ܡܲܕܟ ܘܲܚ̣ܠܲܛ ܣܲܡ ܡܵܘܬܐ . 505 : ܘܫܘܼܒܼܚܵܐ ܒܲܕܼܡܘܼܬܼ ܚܲܠܝܘܼܬܼܵܐ 506 ܛ̣ܫ ܥܲܠ ܟܵܣܹܗ ܡܲܪܝܼܪܵܐ . 507 : ܒܲܬܼܠܬܐ ܕܪ̈ܝܢ ܣܲܝܸ [...] 508 ܟܠ ܚܲܫ̈ܝܢ ܕܲܠܒܲܪ ܘܕܲܠܓܼܵܘ . 509 : ܘܲܩܒ݂ܲܥ ܐܸܢܘܿܢ ܐܲܝܟ ܢܝܼܫܵܐ 510 : ܒܬܲܟܼܬܘܼܫܵܐ ܕܥܲܡ ܦܵܪܘܿܩܲܢ 511 : ܒܓܲܒܼܵܐ ܕܝܼܠܹܗ ܐܲܩܝܼܡܹܗ 512 ܠܥܵܠܡܵܐ ܟܠܹܗ ܡ̣ܢ ܣܵܟܹܗ . 513 : ܘܚܵܒܬ̤ ܟܠܵܗ̇ ܡܲܫܪܝܼܬܼܵܐ 514 ܡ̣ܢ ܚܲܕܼ ܕܲܙܟ̣ܐ ܒܚܹܝܠ ܪܘܼܚܵܐ . 515 : ܟܠ ܦܘܼܪ̈ܣܝܢ ܪܲܟܸܿܒܼ ܘܲܚ̣ܫܲܠ 516 ܘܲܠܒܸܫ ܐܸܢܘܿܢ ܐܲܝܟ ܙܲܝܢܵܐ . 517 : ܘܲܬܼܒܲܪ ܐܸܢܘܿܢ ܒܲܪ ܕܵܘܝܼܕܼ 518 ܒܲܫܪܬܼ ܩܵܠܵܐ ܠܡܐܢܝ̈ ܙܲܝܢܹܗ . 519 : ܒܗܸܬܼ ܡܵܪܘܿܕܼܵܐ ܥܲܡ ܙܲܝܢܹܗ 520 ܘܐܸܬܼ ܒܲܕܲܪܘ ܚܲܝ̈ܠܵܘܵܬܹܗ . 521 : ܘܝܸܬܼܒܲܬ̤ ܟܠܵܗ̇ ܣܸܡܵܠܵܐ 522 ܒܐܸܒܲܠܐ ܕܫܸܦܠܹܗ ܕܚܲܣܝܼܢܵܐ . 523 : ܫܲܠܸܡ ܟܠܗܘܿܢ ܢܸܣܝܘܿܢܵܘ̈ܗܝ 524 ܐܵܟܸܠ̇ ܩܲܪܨܵܐ [ ܩ ] ܘ̈ܬܼ ܡܵܪܢ . 525 : ܘܫܲܢܝܼ ܡܸܢܹܗ ܥܲܕܼ ܙܲܒܼܢܵܐ 526 ܥܲܕܼ ܠܛ̇ܫ ܣܲܝܦܵܐ ܠܩܸܛܠܵܐ . 527 : ܫܠܝܼ ܩܪܵܒܼܵܐ ܘܢܵܚ̣ ܬܲܟܼܬܼܘܼܫܵܐ 528 ܕܚܵܫܘܿܫܵܐ ܘܪܹܫܵܐ ܕܐܵܐܲܪ . pb. f.100v 529 : ܘܩܵܡ̣ܘ ܚܲܙ̈ܵܝܹܐ ܕܐܵܓܼܘܿܢܵܐ 530 ܕܲܢܩܲܠܣܘܼܢ ܠܲܐܬܼܠܹܝܛ ܩܘܼܫܬܵܐ . 531 : ܬܲܗܪܵܐ ܠܟܼܠܗܘܿܢ ܟܲܢܸܫ ܗ̄ܘ̣ܵܐ 532 ܠܐܸܣܛܵܕܼܝܼܘܿܢ ܕܐܲܬܼܠܝܼ̈ܛܹܐ . 533 : ܕܢܸܚܙܘܢ ܬܲܟܼܬܘܼܫܑܵܐ ܚܲܕܼܬܐ 534 ܕܦܲܓܼܪܵܢܵܐ ܘܪܘܼܚܵܢܵܝܵܐ . 535 : ܚܙܵܬܼܵܐ ܚܕܲܬܼܵܐ ܚܕܲܬܵܐ ܚܵܙܝ̇ܢ ܗ̄ܘ̣ܵܘ 536 ܬܪܹܝܢ ܕܪܪ̈ܐ ܕܲܠܩܘܼܒܼܠܵܐ . 537 : ܕܠܵܐ ܡܡܬܘܡ ܚܡ̇ܣܢ ܒܸܣܪܐ 538 ܠܡܹܐ ܚܲܕܼ ܕܲܪܵܐ ܥܲܡ ܪܘܼܟܵܝܐ . 539 : ܒܲܡܚܝܼܠܘܼܬܹܗ ܕܚܵܫܘܿܫܵܐ 540 ܡܸܬܼܒܲܩܝܢ ܗ̄ܘ̣ܵܘ ܪ̈ܘܼܚܵܢܹܐ . 541 : ܕܒܐܝܢܵܐ ܟܲܝ ܙܲܝܢܵܐ ܙܵܟܹ̇ܐ 542 ܟܝܵܢܵܐ ܡܚܝܼܠܵܐ ܠܚܲܣܝܼܢܵܐ . 543 : ܕܟܼܢܬܼܗܘܿܢ ܕܠܵܐ ܪܒܿܐ ܗ̄ܘ̣ܵܬܼ 544 ܐܲܝܟ ܗܵܝ̇ ܕܲܠܒܼܝܼܫ ܗܕܡ̈ܐ . 545 : ܕܝܕܼܥܝܢ ܗ̄ܘ̣ܵܘ ܠܹܗ ܕܐܸܬܼܢܨܢܝ 546 ܒܩܪܒܼܐ ܕܥܲܡ ܣܲܓܝܐ̈ܐ . 547 : ܒܗܕ ܐܬܸܢܘܲܝ ܐܸܬܲܟܢܫܘ 548 ܕܢܚܙܘܢ ܫܘܼܠܵܡ ܐܲܓܼܘܢܐ . 549 : ܕܐܝܢܐ ܕܢܵܣܸ̇ܒܼ ܙܵܟܼܘܼܬܼܵܐ 550 ܢܸܦܢܘܿܢ ܠܹܗ ܟܠܝܼܠ ܩܘܼܠܵܣ̈ܐ . 551 : ܠܫܘܼܠܵܡ ܐܓܘܢ̈ܐ ܢܲܛܪܘܼܗܝ 552 ܠܲܟܼܠܝܼܠܵܐ ܕܩܘܼܠܵܣܲܝ̈ܗܘܢ . 553 : ܕܲܢܣܝܼܢܘܼܬܝܗܝ ܩܠܝܗ̈ܘܢ 554 ܒܪܫܐ ܕܐܝܢܐ ܕܡܸܬܼܢܲܨܲܚ . 555 : ܘܕܲܚ̣ܙܘ ܕܲܙܟ̣ܵܐ ܦܸܓܼܪܢܐ 556 ܠܟܼܢܬܗܘܢ ܪܘܚܢܝܐ . 557 : ܨܲܒܿܬܼܘܼܗܝ ܒܲܟܼܠܝܼܠ ܩܠܝ̈ܗܘܢ 558 ܠܲܐܬܼܠܝܼܛܵܐ ܕܙܲܕܲܝܼܩܘܼܬܼܵܐ . 559 : ܩ̈ܠܐ ܕܫܘܼܒܼܚܵܐ ܦܢܝܼܘ ܠܹܗ 560 ܠܚܵܫܘܿܫܵܐ ܚܠܵܦ ܙܵܟܼܘܼܬܼܵܐ . 561 : ܟܲܕܼ ܩܥܹ̇ܝܢ ܗ̄ܘ̣ܵܘ ܟܸܢܢܲܝ̈ܗܘܿܢ 562 : ܒܪܝܼܟ ܚܲܝܠܵܐ ܕܙܟ̣ܐ ܒܦܓܼܪܐ 563 : ܗܵܪܟܿܐ ܫܲܝܸܢܘ ܩ̈ܠܝܗܘܿܢ 564 ܠܘܵܬܼ ܓܢܣܢ ܕܲܪܓܿܝܼܙܝܼܢ ܗ̄ܘ̣ܵܘ . 565 : ܘܲܩܢ̣ܵܘ ܣܒܼܪܐ ܕܚܘܼܕܵܬܵܐ 566 ܕܥܲܡܢ ܢܵܚ̇ܝܼܢ ܡ̣ܢ ܥܲܡܠܵܐ . 567 : ܟܠܝܼܠܵܐ ܓܕܠ̣ܘ ܠܹܗ ܪ̈ܚܢܐ 568 : ܠܐܲܬܼܠܹܝܛܵܐ ܦܓܼܪܢܝܐ 569 : ܕܚܙ̣ܘ ܕܫ̣ܪܝܗܝ ܠܣܵܝܵܓܼܵܐ 570 ܕܪ̈ܲܓܝܼܙܹ̈ܐ ܒܝܲܕܼ ܪܲܒܿܘܼܬܹܗ . 571 : ܫܘܼܒܼܚܵܐ ܩܥ̣ܵܘ ܠܹܗ ܒܐܘܫܲܥ̈ܢܹܐ 572 ܟܲܕܼ ܣ̇ܠܩ ܡ̣ܢ ܐܓܘܢܐ . 573 : ܒܪܝܼܟܼܘܼ ܕܣܡܟ ܡܸܨܥܝܐ 574 ܠܫܝܢܐ ܕܝܼܠܲܢ ܘܕܼܟܼܠܐ . 575 : ܬܘܵܕܝܼ ܠܛܵܒܼܵܐ ܕܲܒܼܚܲܠܹܗ 576 ܚܲܝܸܠ ܦܲܓܼܪܟ ܒܐܓܘܢܐ . 577 : ܒܪܝܼܟ ܕܒܼܪܸܡܙܹܗ ܫܲܦܲܠܬܵܝܗܝ 578 ܠܛܪܘܼܢܵܐ ܕܲܫܒܼܵܝܗܝ ܠܐܕܲܡ . 579 : ܒܚܘܼܒܵܐ ܠܘܵܬܹܗ ܡܢ̇ܫܝܢ ܗ̄ܘ̣ܵܘ 580 ܒܵܬܲܪܫܘܼܠܵܡ ܐܵܓܼܘܿܢܹܗ . 581 : ܘܲܡܫܲܡܫܝܼܢ ܗ̄ܘ̣ܵܘ ܟܲܣܝܵܬܹ̈ܗ 582 ܒܓܸܠܝܢ̈ܐ ܠܐܪ̈ܥܢܝܐ . 583 : ܣܠ̇ܩܝܢ ܘܢܚ̇ܬܝܼܢ ܟܢܫܝ̈ܗܘܢ 584 ܠܐܝܩܪܗ ܕܒܲܪ ܡܝܘܬ̈ܐ . 585 : ܘܦܲܨܝܼܚܝܼܢ ܒܵܗ̇ ܒܲܚܙܵܬܹܗ 586 ܘܲܗܲܢܝܼ ܠܗܘܿܢ ܩܵܠ ܦܸܬܼܓܼܵܡܘ̈ܬܝ . 587 : ܬܗ݂ܲܪܘ ܗ̄ܘ̣ܵܘ ܣܲܓܿܝܼ ܒܬܲܟܼܬ ܘܫܹܗ 588 ܘܥܲܠ ܚܘܡܣܵܢܗ ܐܸܬܿܕܡܪܘ . 589 : ܕܟܲܕܼ ܡ̣ܢ ܓܸܢܣܵܐ ܗ̄ܘ̣ ܚܲܝܵܒܼܵܐ 590 ܙܟ̣ܵܝܗܝ ܠܛܪܘܢܐ ܒܝܲܕܼ ܚܲܫܵܘ̈ܗܝ . 591 : ܠܵܐ ܗ̄ܘ̣ܵܐ ܒܙܲܝܢܵܐ ܐܵܢܵܫܵܝܐ 592 ܫܩ̣ܠ ܙܟܼܘܬܐ ܚܫܘܫܐ . 593 : ܒܚܹܝܠ ܪܘܼܚܵܐ ܗܘ̤ܵܬܼ ܙܵܟܼܘܼܬܹܗ 594 ܘܐܲܩܨܵܗ̇ ܪܘܼܚܵܐ ܠܨܒܼܝܵܢܹܗ . 595 : ܒܲܫܡܵܐ ܕܲܒܼܪܵܐ ܕܲܥܘ [...] ܪ ܒܹܗ 596 ܐܸܬܼܢܲܨܲܚ ܘܲܙܟ̣ܐ ܠܚܲܫܹ̈ܐ . 597 : ܘܲܫܘ̣ܵܐ ܠܪܲܒܿܘܼܬܼ ܐܝܼܩܵܪܵܐ 598 [ ܘ̈ ] ܢܼܬܼ ܩܲܠܲܣ ܡ̣ܢ ܪ̈ܘܼܚܵܢܹܐ . 599 : ܗܵܫܵܐ ܕܲܫܠܸܡ ܐܵܓܼܘܿܢܵܐ 600 ܢܸܒܼܥܹܐ ܕܡܲܢ̣ܘܼ ܬܟܼܬܘܼܫܵܐ . 601 : ܕܚܵܫܘܿܫܵܐ ܠܒܼܝܼܫ ܗܲܕ̈ܡܐ 602 ܐܘ ܕܟܝܢܐ ܕܠܵܐ ܚܵܐܹ̇ܫ . 603 : ܡܢ̣ܘ ܕܟܼܦܸܢ ܘܐܸܬܼܢܲܣܲܝܼ 604 ܘܐܲܪܓܸܿܫ ܒܝܼܫܵܐ ܒܣܘܼܢܩܵܢܹܗ . 605 : ܘܲܠܡ̇ܢ ܩܲܪܸܒܼ ܡܵܪܘܲܕܵܐ 606 ܚܘܼܬܼܚܵܬܹ̈ܐ ܕܲܪ̈ܓܼܝܼܓܼܵܬܼܵܐ . 607 : ܡܲܢ̣ܘ ܕܲܢܚܸܬܼ ܠܵܐ ܓܼܘܼܢܵܐ 608 ܘܐܸܚܲܕܼ ܕܲܪܵܐ ܥܲܡ ܒܝܼܫܵܐ . 609 : ܘܡܢ̣ܘ ܕܲܙܟ̣ܵܐ ܠܚܲܣܝܼܢܵܐ 610 ܘܐܸܬܼܚܲܫܒܲܬ̤ ܠܹܗ ܙܵܟܼܘܼܬܼܵܐ . 611 : ܦܘܼܪܫܵܢܵܐ ܓܠܝܐ ܡܲܟܼܪܸܙ 612 ܬܲܟܬܘܼܫܵܐ ܠܘܵܬܼ ܝܵܕܲܘ̈ܥܹܐ . 613 : ܕܒܲܪ ܐܵܕܼܵܡ ܗ̄ܘ̣ ܕܐܸܬܼܢܲܣܝܼ 614 ܒܲܕܼܡܘܼܬܼ ܐܵܕܼܵܡ ܩܲܕܼܡܵܝܵܐ . 615 : ܠܹܗ ܐܲܦܸܩ ܪܘܼܚܵܐ ܠܚܘܼܪܒܵܐ 616 ܘܗܘ̤ܝܘܼ ܕܲܟܼܦܸܢ ܘܐܸܬܼܢܲܣܝܼ . 617 ܕܟܼܝܵܢܵܐ ܬܒ̇ܥ ܠܹܗ ܗ̄ܘ̤ܵܐ : pb. f.101r 618 ܡܹܐܟܼܘܼܠܬܐ ܠܩܘܼܝܵܡ ܚܝܘ̈ܗܝ . 619 : ܠܹܗ ܡܚܲܬܼܚܸܬܼ ܗ̄ܘ̣ܵܐ ܡܵܪܘܿܕܼܵܐ 620 ܕܲܢܫܲܚܠܸܦ ܟܹܐܦܹ̈ܐ ܠܠܲܝܼܝܡܵܐ . 621 : ܕܚ̣ܙܝܗܝ ܕܬܼܚܒܼܘ ܗܕܡܘ̈ܗܝ 622 ܘܪܲܦܝܼ ܨܵܘܡܵܐ ܠܫܸܪ̈ܝܢܘܗܝ . 623 : ܠܹܗ ܡܚܵܘܹܐ ܗ̄ܘ̣ܵܐ ܕܡܘ̈ܬܐ 624 ܕܥܘܼܬܼܪܵܐ ܘܪܲܒܿܘܼܬܼ ܫܘܼܠܛܢܐ . 625 : ܕܚ̣ܙܝܗܝ ܕܲܠܒܼܝܼܫ ܗܕܼܡܹ̈ܐ 626 ܕܡܝܘ̈ܬܼܐ ܘܪ̈ܓܼܝ ܟܸܣܦܵܐ . 627 : ܠܹܗ ܡܩܪܒܼ ܗܘ̤ܐ ܣܡ ܡܘܬܐ 628 ܒܟܼܵܣܵܬ ܕܪܸܚܡܲܬܼ ܬܸܫܒܿܘܿܚܬܵܐ . 629 : ܠܦܓܪܢܐ ܢܣܝܼ ܒܝܼܫܵܐ 630 ܠܵܐ ܗ̄ܘ̣ܵܐ ܠܚܲܝܠܵܐ ܕܐܝܼܬܼܘܼܬܼܵܐ . 631 : ܕܝ̇ܕܥ ܗ̄ܘ̣ܵܐ ܕܠܵܐ ܡܸܬܼܢܲܣܹܐ 632 ܟܝܵܢܵܐ ܕܐܝܼܬܼܝܵܐ ܒܡܹܐܟܼܘܼܠܬܐ . 633 : ܠܵܘ ܠܝܼܚܝܼܕܼܵܐ ܡܚܵܘܹܐ ܗ̄ܘ̣ܵܐ 634 ܥܘܼܬܼܪܵܐ ܘܪܲܒܿܘܼܬܼ ܫܘܠܛܢܐ . 635 : ܕܝ̇ܕܥ ܗܘ̣ܵܐ ܕܡܲܣܠܲܝ ܥܘܬܼܪܵܐ 636 ܕܡܝܘܬ̈ܐ ܠܪܒܿܘܼܬܼ ܫܘܼܒܼܚܹܗ . 637 : ܠܵܐ ܗ̄ܘ̣ܵܐ ܠܝܕܼܥ ܟܣܝܼܬ̈ܐ 638 ܛܵܡ̇ܪ ܗ̄ܘ̣ܵܐ ܦܚ̈ܐ ܕܫܘܼܒܚܐ . 639 : ܕܐܵܦ ܗܘ̤ ܣܵܢܵܐܵܐ ܝ̇ܕܥ ܗ̄ܘ̣ܵܐ 640 ܕܲܓܼܠܝܼܢ ܢܸܟܼܠܵܘ̈ܗܝ ܠܐܝܼܬܼܘܬܼܵܐ . 641 : ܠܵܘ ܬܲܟܼܬܘܼܫܵܐ ܥܵܒܸ̇ܕܼ ܗ̄ܘ̣ܵܐ 642 ܥܲܡ ܚܲܝܠܵܐ ܕܐܲܚܝܼܕܼ ܟܠܵܐ . 643 : ܕܓܼܠܝܵܐ ܗܘ̣ܵܬܼ ܠܹܗ ܠܲܥܒܼܝܼܕܼܵܐ 644 ܕܲܡܚܝܼܠ ܚܲܝܠܹܗ ܠܘܵܬܼ ܡܵܪܹܗ . 645 : ܠܡ̇ܢ ܥܵܒܹ̇ܕܼ ܗ̄ܘ̣ܵܐ ܬܲܟܼܬܘܼܫܵܐ 646 ܒܵܪܘܿܝܵܐ ܥܲܡ ܬܘܼܩܵܢܹܗ . 647 : ܘܡ̇ܢ ܚܫܚܵܐ ܗ̄ܘ̣ܵܬܼ ܙܵܟܼܘܼܬܼܵܐ 648 : ܠܙܵܟܵܝܵܐ ܥܲܡ ܚܲܝܵܒܼܵܐ 649 : ܠܵܘ ܥܲܡ ܦܸܚܡܹܗ ܥܒܸ̇ܕ ܗ̄ܘ̣ܵܐ 650 ܬܲܟܼܬܘܼܫܵܐ ܕܢܸܒܼܩܹܐ ܚܲܝܠܹܗ . 651 : ܕܫܝܼܛ ܗ̄ܘ̣ ܟܝܵܢܵܐ ܕܲܥܒܼܝܼܕܼܵܐ 652 ܕܢܸܬܼܦܲܚܲܡ ܥܲܡ ܥܵܒܼܘܿܕܼܵܐ . 653 : ܘܐܵܢܗܘ̤ ܕܡܸܛܠ ܦܘܼܪܩܵܢܵܐ 654 ܐܸܚܲܕܼ ܕܪܐ ܥܲܡ ܒܝܼܫܵܐ . 655 : ܡܨܐ ܗܘ̣ܵܐ ܕܒܸܠܥܵܕܼ ܬܲܟܼܬܘܼܫܵܐ 656 ܒܪܸܡܙܹܗ ܢܲܦܢܹܐ ܠܛܥܝ̈ܐ . 657 : ܐܸܡܲܬܼܝ ܫܲܡܠܝܼ ܣܘܼܥܪ̈ܢܘܗܝ 658 ܥܵܒܘܲܕܵܐ ܒܝܲܕ ܬܲܟܼܬܘܼܫܵܐ . 659 : ܘܐܲܝܢܵܘ ܚܲܝܠܵܐ ܕܲܠܩܘܼܒܼܠܵܐ 660 : ܕܡܥܲܙܹܐ ܩܕܼܵܡ ܐܝܼܬܼܘܼܬܼܵܐ 661 : ܐܲܝܟܲܢ ܐܸܫܟܲܚ ܡܪܘܕܹܐ 662 ܕܢܩܘܡ ܠܘܩܒܠ ܒܵܪܘܿܝܵܐ . 663 : ܘܒܲܐܝܠܹܝܢ ܪܸ̈ܓܼܫܹܐ ܐܸܬܼܒܲܩܝܼ 664 ܢܟܼܝܼܠܵܐ ܒܫܲܦܝܘܼܬܼ ܐܝܼܬܼܘܼܬܼܵܐ . 665 : ܐܝܟܲܢ ܡ̣ܢ ܕܘܟܿܐ ܠܕܼܘܼܟܿܐ 666 ܡܫܲܢܹܐ ܗ̄ܘ̣ܵܐ ܐܲܚܝܼܕܼ ܟܠܵܐ . 667 : ܘܒܐܝܠܝܢ ܙܘ̈ܥܐ ܚܵܙܸ̇ܩ ܗ̄ܘ̣ܵܐ 668 ܠܲܐܝܟܵܐ ܕܲܒ̣ܥܵܝܗܝ ܡܵܪܘܿܕܼܵܐ . 669 : ܥܲܠ ܡܵܢܵܐ ܠܵܘ ܨܒܝܢܗ 670 ܐܲܦܩܹܗ ܠܡܸܥܒܲܕ ܬܲܟܼܬܘܼܫܵܐ . 671 : ܕܲܟܼܬܼܝܼܒܼ ܕܐܲܦܩܹܗ ܪܘܼܚ ܩܘܼܕܼܫܵܐ 672 ܠܚܘܼܒܵܐ ܕܢܸܦܘܿܩ ܢܸܬܼܢܲܣܹܐ . 673 : ܡܲܢ̣ܘܼ ܕܲܒܼܨܒܝܼܵܢ ܪܘܼܚܵܐ 674 ܐܸܬܼܢܲܣܝܼ ܘܣܥ̣ܪ ܚܝ̈ܠܐ . 675 : ܕܗܵܐ ܡܬܲܚܬܲܚ ܨܒܝܢܐ 676 ܡ̣ܢ ܨܒܼܝܵܢ ܐܲܒܼܵܐ ܘܪܘܼܚܵܐ . 677 : ܐܲܝܟܲܢ ܚܲܫ̣ ܗ̄ܘ̣ܵܐ ܒܝܲܕܼ ܟܲܦܢܵܐ 678 ܗܵܘ̇ ܕܲܒܪܡܙܗ ܡܚܐ ܟܠ . 679 : ܘܐܝܟܢ ܢܲܣܝܹܗ̈ ܡܪܘܕܐ 680 ܠܲܐܚܝܼܕܼ ܣܵܟܼܵܐ ܕܚܸܟܼܡܵܬܼ̈ܐ . 681 : ܐܸܢ ܡܸܛܠ ܕܲܠܒܸܫ ܦܲܓܼܪܵܐ 682 ܐܸܬܼܢܲܣܝܼ ܟܝܵܢܹܗ ܒܚܲܫܵܐ . 683 : ܐܝܼܬܼ ܠܹܗ ܡܵܕܹܝܢ ܕܢܸܬܼܢܲܣܹܐ 684 ܒܓܼܘ ܦܲܓܼܪܵܐ ܘܲܕܼܠܵܐ ܦܲܓܼܪܵܐ 685 : ܘܐܸܢ ܐܸܬܼܢܲܣܝܼ ܝܼܚܝܼܕܵܐ 686 ܒܗܵܠܹܝܢ ܕܟܼܬܼܝܼܒܼ ܐܸܬܼܢܲܣܝܼ . 687 : ܡܵܕܝܢ ܐܵܦ ܐܲܒܼܵܐ ܘܪܘܼܚܵܐ 688 : ܫܵܘܬܵܦܝܼ̈ܢ ܒܹܗ ܒܢܸܣܝܵܢܵܐ 689 : ܐܸܢ ܗܘ̤ ܕܲܟܼܝܵܢ̈ܐ ܚܲܕܼ ܗܘ̤ 690 ܒܫܵܘܝܘܼܬܼܵܐ ܕܐܝܼܬܼ ܠܐܝܼܬܼܘܼܬܼܵܐ . 691 : ܠܵܐ ܡܲܨܝܵܐ ܕܚܲܕܼ ܢܸܬܼܢܲܣܐ 692 ܘܐܲܚܪܹܝܢ ܢܩܵܘܹܐ ܕܠܵܐ ܚܲܫܹ̈ܐ . 693 ܟܠܡܸܕܸܿܡ ܕܐܝܼܬܼ ܠܲܟܼܝܵܢܵܐ . 694 ܐܸܝܼܬܼ ܠܲܩܢܘܿܡܹ̈ܐ ܕܐܝܼܬܼܘܼܬܼܵܐ . 695 : ܗܵܘ̇ ܡܸܕܸܿܡ ܕܲܠܚܲܕܼ ܩܲܪܸܒܼ 696 ܟܠܹܗ ܟܝܵܢܵܐ ܡܫܵܘܬܲܦ ܗ̄ܘ̣ܵܐ . 697 : ܘܐܸܢ ܗܘ̤ ܕܚܲܫ̣ ܝܲܠܕܹܗ ܕܐܲܒܼܵܐ 698 ܒܚܲܫܹ̈ܐ ܕܲܩܢܹܝܢ ܡܝܘ̈ܬܐ . 699 : ܘܐܵܦ ܐܲܒܼܵܐ ܘܪܘܼܚܵܐ ܛܲܥܡܘܗܝ 700 ܠܚܲܫܵܐ ܕܲܩܪܸܒܼ ܠܝܼܚܝܼܕܼܵܐ . 701 ܚܣ ܕܹܝܢ ܗܵܕܹܐ ܠܵܐ ܬܸܗܘܹܗ ܀ 702 ܘܠܵܐ ܢܩܲܒܿܠܘܼܢܵܝܗܝ ܝܵܕܘ̈ܥܹܐ . 703 ܕܲܟܼܝܵܢܵܐ ܠܵܐ ܚܵܫܘܿܫܵܐ : pb. f.101v 704 ܢܸܬܼܢܲܣܹܐ ܒܗܵ ܠܹܢ ܕܝܼܠܲܢ . 705 : ܟܝܵܢܵܐ ܗ̄ܘ̣ ܕܝܼܠܲܢ ܕܐܸܬܼܢܲܣܝܼ 706 ܘܩܲܒܸܿܠ ܚܲܫܹ̈ܐ ܒܲܟܝܢܹܗ . 707 : ܘܲܟܝܵܢܵܐ ܕܒܹܗ ܐܲܪܝܼܡܹܗ 708 ܒܙܵܟܼܘܼܬܼܵܐ ܠܥܸܠ ܡ̣ܢ ܚܲܫܹ̈ܐ . 709 : ܒܪܓܸܢܣܲܢ ܗ̄ܘ̣ ܕܐܸܬܼܟܲܬܲܫ 710 ܥܲܡ ܚܲܣܝܼܢܵܐ ܚ̇ܠܦ ܓܸܢܣܹܗ . 711 : ܘܲܒܼܚܹܝܠ ܪܘܼܚܵܐ ܐܸܬܼܢܲܨܚ 712 ܘܐܲܦܝܼ ܫܒܼܝܼܬܹܗ ܕܫܒܝܵܐ . 713 : ܠܹܗ ܗܘ̤ ܠܚܡ̈ܢ ܡܲܘ̈ܬܼܵܐ 714 ܠܡܲܟܝܼܟܼܵܐ ܒܲܪ ܡܵܝܘܿܬ̈ܐ . 715 : ܘܠܲܟܼܝܵܢܵܐ ܕܢܲܣܒܹܿܗ ܦܹܐܝ̈ܢ 716 ܫܒ̣̈ܝܼܚܵܬܐ ܐܲܝܟ ܕܦܐܹܐ ܠܹܗ . 717 : ܘܐܸܢ ܢܵܨ̇ܝܢ ܗܲܪ̈ܛܝܩܐ 718 ܥܲܡ ܡ̈ܥܝܢ ܐܲܝܟ ܕܡܸܥܕܝܢ . 719 : ܠܲܢ ܠܵܐ ܙܪܩ̣ ܕܢܸܬܸܿܚܬܐ 720 : ܠܐܝܼܬܼܘܼܬܼܵܐ ܠܚ̈ܫܝ ܦܓܼܪܐ 721 : ܡܲܨܘܼܬܹܗܘܿܢ ܠܲܢ ܫܘܼܒܼܗܵܪܵܐ ܗ̄ܝ̣ 722 ܘܚܣܕܵܐ ܕܡܢܗܘܿܢ ܩܘܠܵܣܵܐ ܗ̄ܘ̣ . 723 : ܕܲܚܠܵܦ ܩܘܼܫܬܼܵܐ ܣܵܢܹ̇ܝܢ ܠܲܢ 724 ܠܵܐ ܡܟܪܝܢ ܠܲܢ ܩܲܠܝ̈ܗܘܢ . 725 : ܠܵܐ ܡܙܝܼ̈ܥܵܢ ܠܹܗ ܠܟܸܥܝܵܢܲܢ 726 ܒܢ̈ܬܼ ܩܵܠܐ ܕܓܘܪܦܲܝ̈ܗܘܿܢ ܆ 727 ܘܠܵܐ ܡܩܒܿܠܝܢܢ ܝܘܠܦܢܐ . 728 ܕܡܲܙ ܥܪ ܠܐܝܼܬܼܝܵܐ ܡ̣ܢ ܣܵܟܹܗ . 729 : ܒܲܢ ܡܸܬܼܢܲܥܪܵܐ ܬܵܘܕܝܼܬܼܵܢ 730 ܐܲܝܟ ܐܸܘܩܝܼܢܵܐ ܒܓܼܵܘ ܝܲܡܵܐ . 731 : ܘܡܵܐ ܕܲܢܩ̤ܫܘ ܒܲܢ ܓܲܠܠܲܝܗ̈ܘܢ 732 : ܐܸܣܪܢܵܗ̇ ܒܚܹܝܠ ܐܝܼܬܘܼܬܼܵܐ 733 : ܡܛܸܠ ܫܪܒܐ ܐܝܼܬܼܘܼܬܼܵܐ 734 ܢܵܨܚ̇ܢ ܕܥܲܠ ܡ̇ܢ ܠܵܐ ܙܥܪܲܬ̤ . 735 : ܘܡܸܛܠ ܡܲܣܒܵܐ ܕܐܸܢܵܫܘܬܼܵܐ 736 : ܟܬܼܝܼܫܝܼܢ ܕܥܲܠ ܡܵܢܵܐ ܝܪܒܲܬ̤ 737 : ܥܲܠ ܦܘܼܪ̈ܫܵܢܹܐ ܕܟܼܝܢ̈ܐ 738 ܡܙܲܝܢܝܼܢ ܠܘܼܩܲܒܲܠ ܝܵܕܘ̈ܥܹܐ . 739 : ܕܚܵܫܘܿܫܵܐ ܘܠܵܐ ܚܵܫܘܿܫܵܐ 740 ܫ̇ܪܝܢ ܓܹܐܪܹ̈ܐ ܕܡܸܠܲܝ̈ܗܘܿܢ . 741 : ܒܝܲܕܸ ܚܘܠ̣ܛܵܢܵܐ ܘܡܘܙܵܓܼܵܐ 742 : ܨܵܒܹ̇ܝܢ ܕܢܸܥܛܘܢ ܠܟܝܢ̈ܐ 743 : ܟܕܕܠܚ̇ܢ ܠܹܗ ܒܡܪܬܗܘܢ 744 ܠܫܲܝܢܵܐ ܕܫܲܝܹܢ ܠܪ̈ܓܼܝܼܙܹܐ . 745 : ܠܲܢ ܠܵܐ ܢܸܗܘܘܹܐ ܕܢܫܬܿܒܗܲܪ 746 ܐܸܠܵܐ ܒܗܵܢܵܐ ܦܘܼܪܫܵܢܵܐ . 747 : ܟܲܕܼ ܡܵܘܕܼܝܼܢܲܢ ܕܲܟܼܝܵܢܲܢ 748 ܢܛܝܼܪ ܥܲܡ ܐܝܼܬܼܝܵܐ ܠܵܒܘܿܫܹܗ . 749 : ܒܼܢܘܟܠܵܢܵܐ ܕܪܫܝܬܼ ܦܓܪܢ 750 ܡܣܟܝܢܢ ܠܦܲܘܼܩܢ ܦܓܪ̈ܝܢ . 751 : ܘܕܲܡܫܵܘܬܲܦ ܥܲܡ ܐܝܼܬܼܘܼܬܼܵܐ 752 : ܐܝܼܩܵܪܹܗ ܠܲܢ ܪܘܼܡܪܵܡܵܐ ܗ̄ܘ̣ 753 : ܟܠܹܗ ܓܸܢܣܲܢ ܐܸܬܼܝܲܩܲܪ 754 ܒܛܵܒܸ̈ܬܼܵܐ ܕܪܲ [...] ܘܼܬܼ ܫܘܼܒܼܚܹܗ . 755 : ܟܕܼ ܥ̇ܪܒ ܠܲܢ ܐܲܝܩܪܗ 756 ܒܫܝܢܢ ܕܠܘܬ ܥܒܘܕܐ . 757 : ܒܪܵܐ ܥܲܡ ܡܸܠܬܼܵܐ ܠܵܒܼܘܿܫܹܗ 758 ܩ̇ܪܝܢܢ ܕܠܵܐ ܦܘܼܠܵܓܼܵܐ . 759 : ܟܲܕܼ ܡܵܘܕܼܝܢܲܢ ܕܠܵܐ ܡܫܵܘܬܲܦ 760 ܥܲܡ ܐܝܼܬܼܘܬܼܵܐ ܒܟܼܠܡܕܡ . 761 : ܠܵܐ ܡܦܪܝܢܢ ܒܟܝܢܗ 762 ܘܠܵܐ ܛܥܹܝ̇ܢܢ ܡܘܲܟܵܟܹܗ . 763 : ܠܵܐ ܛܠ̇ܡܝܢܢ ܦܘܪܩܵܢܹܗ 764 ܘܠܵܐ ܡܕܲܓܠܝܼܢܲܢ ܡܘܼܠܟܢܘ̈ܗܝ . 765 : ܡܵܘܕܹܝܢ ܒܡܚܠܬܗ 766 ܘܣܵܓܼܕܝܼܢܲܢ ܠܲܫܒܼܚ̈ܬܹܗ . 767 : ܡܝܲܩܪܝܼܢܲܢ ܦܓܼܪܬ ܕܡܸܢܲܢ 768 ܡܸܛܠ ܚܘܼܒܵܐ ܕܠܵܒܼܘܫܹܗ . 769 : ܠܟܣܝܐ ܒܓܸܠܝܐ ܡܵܘܕܼܝܼܢܲܢ 770 ܘܠܲܥܓܼܝܵܐ ܡܸܛܠ ܟܲܣܝܵܐ . 771 : ܟܲܕܼ ܥ̇ܦܝܢܢ ܬܵܘܕܝܼܬܼܵܐ 772 ܠܚܲܕܼ ܦܲܪܨܘܿܦܵܐ ܕܲܒܼܪܵܐ ܚܲܕܼ . 773 : ܠܛܠܡܲܝ̈ ܦܲܓܼܪܵܐ ܕܟܼܝܵܢܲܢ 774 ܢܩܛܪܓ ܐܢܘܢ ܡܘܟܵܟܹܗ 775 : ܘܠܡܚܫܝ̈ ܡܸܠܬܹܗ ܕܐܲܒܼܵܐ 776 ܢܡܲܟܸܿܟ ܐܢܘܿܢ ܫܘܼܠܛܵܢܹܗ . 777 : ܠܲܟܲܣ ܐܸܢܘܿܢ ܚܵܫܘܿܫܵܐ 778 ܕܚ̣ܫ ܒܟܝܼܢܗ ܘܐܸܬܼܢܲܣܲܝ . 779 : ܘܲܛܠܸܡ ܚܲܫܵܐ ܚܠܵܦ ܟܠܵܐ 780 ܣܛܲܪ ܡ̣ܢ ܡܸܠܬܼܵܐ ܠܵܒܼܘܿܫܗ . 781 : ܒܢܸܣܝܵܢܹܗ ܚܵܘܝܼ ܒܝܵܢܹܗ 782 ܕܠܲܟܼܝܵܢܹܗ ܩܪܸܒܼ ܢܸܣܝܵܢܵܐ . 783 : ܘܲܒܼܙܵܟܼܘܼܬܹܗ ܒܲܪܩ ܠܲܢ 784 ܕܲܒܼܚܹܝܠ ܪܘܼܚܵܐ ܐܸܬܼܢܲܨܲܚ̣ . 785 : ܡܸܛܠ ܣܲܟܼܠܘܼܬܹܗ ܕܐܵܕܼܵܡ 786 : ܐܸܬܼܢܲܣ ܐܵܕܼܵܡ ܕܲܬܼܪܹܝܢ 787 : ܕܚܵܒܼ ܩܲܕܼܡܵܝܵܐ ܒܐܓܼܘܿܢܵܐ 788 : ܙܟܝܗ ܐܚܪܝܐ ܒܙܵܟܼܘܿܬܹܗ 789 : ܒܚܲܝܵܒܼܘܼܬܹܗ ܕܩܕܼܡܵܝܵܐ 790 ܚܵܒ̣ ܓܸܢܣܹܗ ܘܲܗܘ̤ܵܘ ܥܲܩܪܹ̈ܐ . 791 : ܘܲܒܼܙܵܟܼܘܼܬܹܗ ܕܐܲܚܪܵܝܵܐ 792 ܙܒܼ̈ܘ ܩܲܕܼܡ̈ܝܹܐ ܘܐܲܚܪ̈ܝܐ . 793 ܒܥ̤ܠܲܬܼ ܣܲܟܸܠܘܼܬܹܗ ܕܐܵܕܼܵܡ : pb. f.102r 794 : ܥܲܠ ܡܵܘܬܵܐ ܘܫܲܥܒܸܿܕܼ ܓܢܣܹܗ 795 : ܘܲܒܼܚܘܼܡܵܣܢܹܗ̇ ܕܩܲܪ ܐܵܕܼܵܡ 796 ܡܝܼܬܼ ܡܵܘܬܵܐ ܘܲܚܝܵܘ̣ ܡܝܼܬܹ̈ܐ . 797 : ܫܪ̣̈ܥ ܐܵܕܼܵܡ ܘܢܲܦܲܠ ܘܐܲܠܸܦ 798 ܘܲܥܫܲܢܘ ܟܹܐܒ̈ܐ ܕܗܲܕܵ ܡܵܘ̈ܗܝ . 799 : ܘܡܵܡ ܐܵܕܼܵܡ ܕܲܬܪܹܝܢ ܘܲܚ̣ܝܵܐ 800 ܘܐܲܚܝܼ ܒܚܲܫܹܗ ܠܣܲܓܿܝܼܐܹ̈ܐ . 801 : ܒܥܲܕ ܬܲܟܼܬܘܼ ܫܵܐ ܚܠܵܦ ܐܵܕܼܵܡ 802 ܒܲܪ ܐܵܕܵܡ ܥܲܡ ܚܲܣܝܼܢܵܐ . 803 : ܘܦܲܪܥܹܗ̇ ܚܘܸܒܼ̈ܠܹܐ ܕܐܲܪܡܝܼ ܗ̄ܘ̣ܵܐ 804 ܒܪܸܓܲܬܼ ܦܹܐܪܵܐ ܥܲܠ ܐܵܕܼܵܡ . 805 : ܒܙܲܝܢܵܐ ܕܚ̣ܒܼ ܒܹܗ ܩܲܕܼܡܵܝܵܐ 806 ܒܗܐܸܬܼܢܲܨ̇ܚ ܐܵܦ ܐܚܪܵܝܵܐ . 807 : ܕܚܵܒ̣ ܐܵܕܼܵܡ ܒܪܸܓܲܬܼ ܦܹܐܪܵܐ 808 ܙܟ̣ܵܐ ܡܫܝܼܚܵܐ ܒܝܲܕܼ ܚܘܡܣܢܵܐ . 809 : ܐܕܼܵܡ ܩܲܕܼܵܡ̇ܐ ܕܡ̣ܢ ܐܲܪܥܵܐ 810 ܡܲܫܟܹܿܢ ܢܲܦܫܹܗ ܠܲܚܛܝܼܬܼܵܐ . 811 : ܘܐܵܕܼܵܡ ܪܬܼܪܹܝܢ ܝܗ̣ܒܼ ܢܲܦ̣ܫܹܗ 812 ܘܦܘܘܼܪܩܵܢܵܐ ܘܚܪܲܪ ܓܸܢܣܗ . 813 : ܡܸܛܠ ܐܵܕܼܵܡ ܥܲܠ ܡܵܘܬܵܐ 814 ܘܐܚܲܕܼ ܢܘ̈ܡܐ ܒܣܲܓܲܝܐܹ̈ܐ . 815 : ܘܒܹܐܕܡ ܕܲܬܼܪܹܝܢ ܩܐܸܬܼܒܛܲܠ 816 ܘܐܲܡܠܸܟ ܚܲܝܹ̈ܐ ܥܲܠ ܟܠܵܐ . 817 : ܐܵܕܼܵܡ ܒܐܵܕܼܵܡ ܐܸܬܼܚܲܪܲܪ 818 ܐܲܪܥܵܢܵܐ ܒܲܫܡܲܝܵܢܵܐ . 819 : ܕܲܫܪ̣ܵܝܗܝ ܡܵܘܬܵܐ ܠܬܼܘܩܵܢܹܗ 820 : ܨܒܬܗ ܒܚܲܝܹ̈ܐ ܫܡܝܢ̈ܐ 821 : ܠܐܕܼܵܡ ܢܲܣܝ ܡܸܪܘܕܼܵܐ 822 ܒܬܲܟܼܬܘܼܫܵܐ ܡܸܛܠ ܐܵܕܹܵܡ . 823 : ܚܲܕܼܙܵܝܗܝ ܕܲܠܒܼܝܼܫ ܠܲܟܼܝܵܢܹܗ 824 ܘܕܡ̇ܐ ܒܟܼܠܗܹܝܢ ܠܟܢܬܗ . 825 : ܥܲܡ ܒܲܪ ܐܸܬܼܟܲܬܲܫ 826 ܚܲܣܝܼܢܵܐ ܕܲܢܒ̣ܵܝܗܝ ܠܐܵܕܼܵܡ . 827 : ܘܠܵܘ ܥܲܡ ܚܲܝܠܵܐ ܕܐܝܼܬܼܘܼܬܼܵܐ 828 ܐܚܲܕܼ ܕܲܪܵܐ ܡܵܪܘܿܕܼܵܐ . 829 : ܢܦܘܼܫܘܼܢ ܣܢ̈ܐܐܕܐܝܼܬܼܘܬܐ 830 ܡ̣ܢ ܢܸܣܝܵܢܵܐ ܕܐܝܼܬܼܘܼܬܼܵܐ . 831 : ܕܗܵܐ ܚܵܘܝܼ ܠܲܢ ܒܲܪ ܓܸܢܲܣܹܗ 832 ܕܢܸܣܝܵܢܵܐ ܕܝܼܠܹܗ ܐܝܼܬܼܵܘܗ̇ܝ . 833 : ܢܹܐܡܲܪ ܗܘ̤ ܠܗܲܪ̈ܛܝܼܩܹܐ 834 ܬܲܠܡܝܼܕܼܵܘ̈ܗܝ ܕܐܵܟܸ̇ܠܩܲܪܨܵܐ . 835 : ܕܠܵܐ ܬܸܣܢܘܢ ܠܚܹܝܠ ܐܝܼܬܼܘܼܬܼܵܐ 836 ܒܲܪ ܡܘܼܬܼ ܪܲܒܿܟܼܘܿܢ ܣܛܵܢܵܐ . 837 : ܐ̄ܢܵܐ ܐ̄ܢܵܐ ܕܢܸܚܬܹ̇ܬܼ ܠܐܵܓܼܘܿܢܵܐ 838 ܘܐܸܚ̇ܕܝܬܼ ܕܲܪܵܐ ܥܲܡ ܒܝܼܫܵܐ . 839 : ܘܚܣܢܬܿܗ ܠܚ̇ܣܢ ܟܠܵܐ 840 ܒܚܲܝܠܵܐ ܕܠܒܫܢ [ ܢܝ ] ܡ̣ܢ ܟܲܪܣܵܐ . 841 : ܠܵܐ ܬܬܲܚܬܘܢܝܗܝ ܠܝܼܚܝܼܕܼܵܐ 842 ܬܠܚܬ̈ܝܵܬܼܵܐ ܕܡܵܝܘ̈ܬܹܐ . 843 : ܕܐܵܦ ܐ̄ܢܵܐ ܕܢܸܚܬܹ̇ܬ ܠܐܵܓܼܘܿܢܵܐ 844 ܒܚܲܝܠܹܗ ܢܸܣܒܹ̇ܬܼ ܙܵܟܼܘܼܬܼܵܐ . 845 : ܗܵܐ ܒܲܪ ܓܸܢܣܲܢ ܡܲܟܼܪܸܙ ܠܲܢ 846 ܕܡܲܢ̣ܘܼ ܐܝܼܬܼܵܘܗܝ ܬܲܟ̣ܬܘܼܫܵܐ . 847 : ܨܘܼܬ̣ܘܼ ܘܲܫܡܲܥܘ ܗܪ̈ܛܝܩܹܐ 848 ܕܠܵܐ ܡܸܬ̣ܢܲܣܝܵܐ ܐܝܼܬܘܼܬܵܐ . 849 : ܢܒ̣ܝܼܵܐ ܢܸܩܥܹܐ ܒܟܼܠ ܠܸܫܵܢ 850 ܘܢܲܟܸ̇ܣ ܐܢܘܢ ܠܚܬܝܪ̈ܐ . 851 : ܕܐ̄ܢܵܐ ܐ̄ܢܵܐ ܡܵܪܝܵܐ ܐܲܠܵܗܵܐ 852 ܘܠܵܐ ܐܸܬ̣ܚܲܠ̇ܦܹܬ̣ ܕܐܝܼܬܲܝ ܀ ܥܲܠ ܕܪ̈ܵܘܗܝ ܕܡܵܪܲܢ ܥܲܠ ܕܪ̈ܵܘܗܝ ܕܡܵܪܲܢ