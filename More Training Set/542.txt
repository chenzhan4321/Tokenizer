ܡܛܠ ܩܘܼܕܵܫ ܥܕܬܐ Chapter 2: On the Consecration of the Church ܬܘܒ ܩܦܠܐܘܢ ܕܬܪܝܢ ܀ ܡܛܠ ܩܘܼܕܵܫ ܥܕܬܐ ܀ ܡܸܫܚܐ ܕܒܗ ܡܬܪ̱ܫܡ ܡܕܒܚܐ ܘܩܕܘܿܫ ܩܘܼ̈ܕܫܐ ܘܫܪܟܐ . ܘܒܗ ܐܝܼܬ ܦܵܤܘܿܩ̈ܐ ܫܒܼܥܐ . ܦܤܘܿܩܐ ܩܲܕܡܝܐ ܀ ܡܛܠ ܗ̇ܝ ܕܠܐ ܙ̇ܕܩ ܕܢܥܘܿܠ ܠܡܕܒܚܐ ܡ̇ܢ ܕܠܐ ܩܲܒܸܿܠ ܤܝܵܡ ܐܝܼܕܐ ܟܵܗܢܝܐ ܇ ܐܦܠܐ ܠܥܹܕܬܿܐ ܇ ܡ̇ܢ ܕܠܐ ܐܸܬܕܲܟܿܝܸ ܒܡܲܥܡܘܕܝܬܐ ܩܕܝܼܫܬܐ ܇ ܘܒܡܤܒܼܐ ܕܐܪ̈ܙܐ ܩܕܝ̈ܫܐ . ܐܡ̇ܪܝܢܢ . ܡܛܠ ܕܝܢ ܕܐܘܪܫܠܡ ܥܹܠܝܬܐ ܥܹܕܬܿܐ ܕܒܲܫܡܝܐ : ܪܫ ܛܘܼܦܤܐ ܐܝܼܬܹܝܗ̇ pb. f.28v ܘܪܫ ܝܘܼܩܢܐ ܆ ܠܥܹܕܬܿܐ ܗܕܐ ܐܪܥܢܵܝܬܐ . ܘܗ̇ܝ ܡ̇ܢ ܟܵܠܝܐ ܠܡܸܕܪܟ ܒܗܿ ܆ ܐܠܐ ܗ̇ܢܘܢ ܕܲܕܟܹܝܢ ܘܢܲܗܝܼܪܝܼܢ ܘܲܓܼܡܝܼܪܝܼܢ . ܘܟܼܠ ܡܕܡ ܕܐܝܼܬܼ ܠܗܘܿܢ ܘܐܦܢ ܒܚܲܝܠܐ ܐܝܼܬܼܘܗܝ ܆ ܐܸܠܐ ܡܕܪܓܼܵܐܝܼܬ ܢܦܩ̇ ܠܡܲܥܒܿܕܢܘܼܬܐ . ܐܝܠܝܢ ܕܟܼܡܐ ܕܡܸܫܟܿܚܐ ܒܙܘܥ̈ܝܗܘܢ ܐܠܗ̈ܝܐ : ܒܪܹܫ ܐܠܗܘܼܬܼܐ ܩܲܕܝܼܫܬܐ ܘܪܫ ܛܵܒܘܼܬܼܐ ܡܸܬܿܕܲܡܹܝܢ . ܗܵܟܼܢܐ ܘܥܕܬܐ ܗܕܐ ܕܝܼܠܢ ܐܪܥܢܵܝܬܐ : ܕܛܘܦܤܐ ܨܵܝܪܐ ܕܗ̇ܝ : ܙ̇ܕܩ ܕܢܬܟܿܠܐ ܠܡܸܥܠ ܠܗ̇ . ܐܵܘ ܟܹܝܬܼ ܠܡܲܕܒܚܐ ܐܵܘ ܠܩܕܿܘܫ ܩܘܼܕܫ̈ܐ ܆ ܐܠܐ ܐܝܠܝܢ ܕܲܡܕܲܟܝܢܐ ܐܸܬܦܪܸܫܘ ܘܡܲܢ̱ܗܪ̈ܢܐ ܘܓܼܵܡܘܿܪ̈ܐ . ܘܒܗ̇ܝ ܕܥܕܬܿܐ ܗ̇ܝ ܡܥܲܠܝܬܿܐ ܘܲܡܪܲܡܪܡܬܐ : ܡܩܲܕܫܬܐ ܗ̄ܝ̣ ܒܕܘܪܟܿܬܼ ܗܘ̈ܢܐ ܗܢ̇ܘܢ ܩܲܕܝܼܫ̈ܐ ܘܒܝܗܘܼ̈ܠܠܝܗܘܢ ܕܤܪ̈ܦܐ ܘܕܟܪ̈ܘܿܒܐ pb. f.29r ܘܕܪ̈ܒܝ ܡܠܐ̈ܟܼܐ . ܗܟܢܐ ܘܐܦ ܗܕܐ ܡܩܲܕܫܐ ܗ̄ܝ̣ ܒܟܗ̈ܢܐ ܩܕܝܼܫ̈ܐ ܇ ܘܒܗ̈ܘܼܠܠܐ ܘܙܘܼܡܪ̈ܐ ܕܪ̈ܫܝ ܟܗ̈ܢܐ : ܒܡܸܨܥܵܝܘܼܬܼ ܚܝܠܐ ܕܪܘܼܚܐ ܩܕܝܼܫܐ ܡܲܥܒܿܕܢܐ ܆ ܕܗܘܸܝܘܼ ܓܵܡܘܿܪܗܘܢ ܀ ܬܘܼܒܼ ܕܝܢ ܡܛܠ ܕܛܘܼܦܤܐ ܕܗܕܐ ܥܕܬܐ ܕܝܼܠܢ : ܡܲܫܟܿܢܐ ܗܘ̣ܐ ܗ̇ܘ ܕܩܒܥ ܡܘܼܫܐ ܢܒܝܼܐ : ܗ̇ܘ ܕܒܡܸܬܼܪ̈ܓܼܫܢܝܵܬܐ ܒܠܚܘܿܕܿ ܐܝܬ ܗܘ̣ܐ ܠܗ ܠܲܡܚܲܤܵܝܘ : ܟܠܹܐ ܗܘ̣ܐ ܡܢܗ ܡܲܥܠܐ ܇ ܕܤܛܪ ܡ̇ܢ ܗܢ̇ܘܢ ܕܡܵܫܚܝܼܢ ܗܘ̣ܘ ܒܡܸܫܚܐ ܡܩܲܕܫܐ ܇ ܘܤܝܵܡ ܐܝܼܕܗ ܕܗ̇ܘ ܪܫ ܢܒܝܘܼܬܼܐ ܘܒܘܼܟܼܪܐ ܕܩܲܕܝܼܫܘܼܬܼܐ . ܗ̇ܘ ܕܒܝܼܕ ܡܸܨܥܝܐ ܩܲܒܠ ܓܸܠܝܵܢܐ ܕܟܠܗܹܝܢ ܝܲܕܥ̈ܬܼܐ . ܘܟܼܕ ܛܘܼܦܤܐ ܗܟܢܐ : ܠܐ ܡܸܫܟܿܚ ܗܘ̣ܐ ܐܢܵܫ ܕܢܸܥܘܿܠ ܠܗ̇ . ܐܠܐ ܐܝܢܐ ܕܡ̃ܦܝܼ̃ܣ ܕܲܦܤܝܼܣ ܠܗ ܡܲܥܠܐ ܘܐܸܬܼܩܲܕܫ pb. f.29v ܘܐܸܬܓܿܡܲܪ : ܐܝܟܿܢܐ ܠܗ̇ ܠܥܕܬܐ ܕܐܝܼܬܹܝܗ̇ ܪܫ ܛܘܦܤܐ ܡܸܫܟܿܚܐ ܕܠܓܼܡܪ ܐܢܫ ܢܥܘܿܠ ܠܗ̇ ܇ ܤܛܪ ܡ̣ܢ ܗ̇ܘ ܕܐܸܬܼܕܲܟܿܝܸ ܘܐܸܬܢܲܗܪ ܘܐܸܬܓܿܡܪ . ܘܗܕܐ ܗܝܼ ܥܸܠܬܐ ܕܡܸܙܕܲܗܪܝܼܢܢ ܒܡܲܕܒ̈ܚܐ ܩܕܝܼܫ̈ܐ ܕܠܐ ܢܸܥܘܿܠ ܠܗܘܢ ܇ ܐܸܠܐ ܐܲܝܢܐ ܕܦܤܝܼܣ ܠܗ ܡܲܥܠܐ ܀ ܦܤܘܩܐ ܕܬܪܝܢ ܀ ܡܛܠ ܩܘܼܕܫ ܡܸܫܚܐ ܕܒܹܗ ܡܬܼܪܫܡ ܡܕܒܚܐ ܘܕܡܢܐ ܡܛܦܣ . ܬܪܝܢ ܕܝܢ ܪ̈ܥܝܢܐ ܨ̇ܐܪ ܠܢ ܡܸܫܚܐ ܒܫܘܼܡܠܵܝܗ . ܚܕ ܡ̇ܢ ܐ̄ܪܙ ܐܢܫܘܼܬܗ ܕܝܼܫܘܿܥ ܗ̇ܘ ܕܬܹܐܩܲܕܫ ܥܠ ܐܦܝ̈ܢ . ܐܚܪܢܐ ܕܝܢ ܆ ܐܪܙ ܐܠܗܘܬܹܗ ܗ̇ܘ ܕܡܩܲܕܼܫ ܘܲܡܫܲܡܠܸܐ ܐܠܗܵܐܝܼܬܼ ܟܠܗܹܝܢ ܐܝܠܝܢ ܕܡܸܬܓܡܪ̈ܢ ܟܹܝܬܼ ܘܡܸܫܬܡ̈ܠܝܢ ܀ ܬܘܼܒܼ ܕܝܢ ܐܚܪܢܝܐܝܬ ܐܡ̇ܪܝܢ . ܕܪܫ ܛܘܦܤܐ ܗܘ̣ ܡܸܫܚܵܐ pb. f.30r ܗܵܢܐ ܠܡܸܫܚܵܐ ܗ̇ܘ ܕܦܩ̣ܕ ܐܠܗܐ ܠܡܘܼܫܐ . ܕܢܸܪܫܘܿܡ ܒܗ ܠܡܕܒܿܚܐ ܘܠܟܠܗܘܿܢ ܡ̈ܐܢܵܘܗܝ . ܦܤܘܿܩܐ ܕܬܠܬܐ ܀ ܡܛܠ ܐܝܟܿܢܝܘܼܬܼ ܩܘܕܵܫܹܗ ܕܡܸܫܚܐ . ܐܡ̇ܪܝܼܢܢ ܕܝܢ ܩܕܡܝܬܼ ܙ̇ܕܩ ܠܡܸܤܲܒ ܪܹܫ ܟܗ̈ܢܐ ܡܸܫܚܵܐ : ܘܤ̇ܐܡ ܠܗ ܒܡܕܒܚܐ ܟܕ ܡܚܲܦܲܝ . ܚܘܼܦܵܝܹܗ ܕܝܢ . ܡܛܠ ܕܕܘܼܒܵܪ̈ܘܗܝ ܐܠܗ̈ܝܐ ܕܝܼܫܘܿܥ ܩܕܡܝܬܼ ܡܚܲܦܹܝܢ ܗܘܘ ܘܲܡܛܲܫܹܝܢ ܡ̣ܢ ܟܠܗ ܓܵܘܐ . ܘܐܦ ܗܸܝ ܗܕܐ ܦܩܝܕܐ ܐܠܗܐܝܬ ܠܟܼܠܗܘܿܢ ܩܲܕܝܼܫ̈ܐ ܇ ܐܠܐ ܢܸܗܘܘܿܢ . ܡܸܬܼܚܙܹܝܢ ܕܘܼܒܵܪ̈ܝܗܘܢ ܐܝܟ ܕܢܸܬܼܚܙܘܿܢ ܠܒܼܢܝ̈ܢܫܐ . ܬܠܬܼ ܡܲܪ̈ܡܝܵܢ ܕܡ̣ܢ ܥܬܝܼܩܬܐ ܕܡܸܬܐܡܪ̈ܢ ܒܩܝܼܢܬܿܐ . ܕܥܹܕܬܿܐ ܆ ܡܫܘ̈ܕܥܢ ܕܐܸܬܚܲܝܕ ܗ̇ܢܝܢ ܕܥܲܬܝܼܩܬܐ ܠܲܚܕܬܿܐ . ܕܥܲܡ ܫܘܼܡܠܝܗܝܢ ܘܫܘܼܪܝ ܥܘܼܢܝ̈ܬܼܐ ܢܚ̇ܬܼ ܪܫ ܟܗ̈ܢܐ pb. f.30v ܡ̣ܢ ܐܬܪܐ ܗ̇ܘ ܩܲܕܝܼܫܐ ܕܒܹܗ ܩܐܡ ܗܘ̣ܐ : ܘܡܸܬܼܟܲܪܸܟ ܠܦܢܝܬܐ ܕܩܘܼܕܫ̈ܐ ܗ̇ܢܘܢ ܕܒܼܵܬܼܪܟܸܿܢ : ܒܥܘܢ̈ܝܬܐ ܘܩ̈ܠܐ ܡܫܲܚ̈ܠܦܐ : ܘܬܘܼܒ ܦܢ̇ܐ ܠܘܵܬܼ ܐܬܪܗ ܩܕܡܝܬ ܆ ܡܲܠܸܦ ܒܝܕ ܗܕܐ : ܕܫܘܬܦܘܬܐ ܕܨܸܒܘ̈ܬܐ ܐܠܗ̈ܝܬܐ ܆ ܠܘܬ ܟܠܗܘܢ ܩܕܝ̈ܫܐ ܗܵܘܝܐ : ܠܦܘܼܬܼ ܡܫܘܼܚܬܐ ܕܟܠ ܚܕ ܡܢܗܘܿܢ . ܟܕ ܡܟܲܬܪܐ ܗܸܝ ܒܲܩܢܘܿܡܵܗ̇ ܕܠܐ ܒܨܝܼܪܘܼܬܼܐ ܘܕܠܐ ܡܸܫܬܲܚܿܠ̱ܦܢܘܼܬܼܵܐ . ܘܕܒܚܲܝܠܐ ܕܙܘܼܡܪ̈ܐ ܗܢ̇ܘܢ ܘܬܸܫܒܚ̈ܬܐ ܪ̈ܘܼܚܢܵܝܬܼܐ ܇ ܡܸܬܼܢ̱ܗܪ ܗܵܘܢܐ ܕܟܠ ܚܕ ܡ̣ܢ ܗ̇ܢܘܢ ܕܩܵܝ̇ܡܝܼܢ ܥܡ ܪܫ ܟܗ̈ܢܐ . ܘܡܸܬܼܦܢܹܐ ܡܲܕܥܗܘܢ ܥܲܡܹܗ : ܐܝܟܿܢܐ ܘܒܲܠܝܼܠܘܼܬܐ ܕܡܕܥ̈ܐ ܘܲܓܼܠܵܬܼܐ ܕܡ̣ܢ ܫܲܦܝܘܼܬܼܵܐ . ܢܗܘܘܿܢ ܡܛܲܝܒܼܝܼܢ ܠܫܘܬܦܘܬܐ ܕܡܲܚܬܼܐ ܕܪܘܼܚܐ ܩܕܝܼܫܐ pb. f.31r ܡܩܲܕܫܢܐ ܕܡܸܫܚܐ : ܘܐܵܦ ܬܘܼܒ ܒܬܸܫܒܘܚ [ ܬܗܘܢ ] ܗ̇ܝ ܤܓܝܐܬ̤ ܩܝܼ̈ܢܬܼܐ ܕܩ̈ܬܐ ܡܫܲܚ̈ܠ̱ܦܐ ܒܦܘܼ̈ܡܐ ܡܬܪ̈ܓܼܫܢܐ ܕܠܐ ܫ̇ܠܝܢ ܆ ܐܲܡܝܼܢܘܼܬܐ ܬܟܼܝܼܒܬܐ ܘܬܘܕܝܼܬܐ ܕܠܐ ܦܵܤܩܐ . ܕܝܼܠܵܝܬܐ ܠܐ ܓܫܝܼܡܬܐ ܕܤܪ̈ܦܐ : ܡܒܲܕ̈ܩܝ ܥܠ ܗ̇ܢܝܢ ܡܸܬܼܝܲܕܥ̈ܢܝܬܐ ܕܪܘܼܚܐ ܇ ܕܚܵܝܪܐ ܐܡܝܼܢܐܝܼܬ ܒܨܸܡ̈ܚܐ ܠܗ̈ܝܐ ܘܕܤܘܼܟܿܠܗܘܢ . ܬܘܼܒ ܤܲܓܝܼ ܙܘ̈ܥܐ ܘܚܲܪܝܼܦ ܪܗܛܵܐ ܇ ܗ̇ܘ ܕܡܸܬܼܟܿܪܸܟ ܒܟܠܙܒܲܢ ܒܛ̈ܒܬܐ ܐܠܗ̈ܝܬܼܐ ܡܸܬܼܒܲܕܩܐ . ܦܤܘܩܐ ܕܐܪܒܿܥܐ ܀ ܡܛܠ ܟܘܼܫܦܐ ܘܓܗ̈ܢܬܐ ܕܩܘܼܕܵܫܗ . ܐܡ̇ܪܝܼܢܢ ܕܡ̣ܢ ܒܵܬܼܪ ܗܠܝܢ . ܗܝܕܝܢ ܢ̇ܤܒ ܠܗ ܪܫ ܟܗ̈ܢܐ ܠܡܸܫܚܵܐ . ܘܤܐ̇ܡ ܠܗ ܥܠ ܡܕܒܿܚܐ ܐܠܗܝܐ ܟܕ ܡܚܲܦܲܝ ܘܲܓܼܢܝܼܙ . ܥܲܕ ܡܸܬ̱ܐܡܪܐ ܗܲܝܡܢܘܼܬܐ . ܕܡܫܵܘܕܥܐ ܥܠ ܕܐܸܬܼܓܿܠܝܸܘ ܕܘܼܒܪ̈ܐ ܝܫܘܥ̈ܝܐ ܒܡܲܬܼ̈ܠܐ ܘܦܠܐܬܼ̈ܐ pb. f.31v ܘܡܲܠܦ̈ܢܘܬܼܐ ܇ ܘܕܕܢܚ̣ ܫܪܪܐ ܕܤܘܥܪ̈ܢܐ . ܡܸܟܹܿܝܠ ܗ̇ܢܘܢ ܕܐܸܬܼܚܲܦܝܼܘ ܗܘ̣ܘ . ܐܸܬܓܿܠܝܹܘ . ܘܲܡܨܠܐ ܨܠܘܿܬܐ ܕܩܕܡ ܡܲܕܒܿܚܐ ܩܕܝܼܫܐ ܆ ܕܡܫܘܕܥܐ ܥܠ ܠܐܡܤܲܝܟܘܼܬܹܗ ܕܐܠܗܐ ܇ ܘܠܐ ܡܸܬܕܲܪܟܿܫܘܼܬܹܗ ܘܕܠܐ ܫ̇ܪܐ ܟܝܵܢܐܝܼܬܼ ܒܓܼܘܼܫ̈ܡܐ ܇ ܐܠܐ ܨܒܝܢܐܝܼܬܼ ܡܩܲܕܸܫ ܠܗܘܢ : ܘܲܡܦܲܚܸܡ ܠܡܕܒܚܐ ܗܵܢܐ ܕܐܸܬܼܦܪܫ ܗܫܐ ܘܠܗܝܟܿܠܐ ܆ ܠܡܲܫܟܿܢܐ ܕܩܒܼܥ ܡܘܼܫܐ ܇ ܘܲܠܒܲܝܬܐ ܕܫܠܝܡܘܢ ܡܲܠܟܿܐ ܒܢ̣ܐ ܇ ܘܐܵܦ ܡܸܬܼܚܲܢܓܼ ܕܢܸܬܼܩܲܕܫ ܒܡܲܦܘܿܚܝܼܬܼܐ ܐܠܗܝܬܐ ܐܝܟ ܥܠܝܼܬܼܐ ܕܒܨܗܝܘܿܢ ܘܕܟܼܠ ܐܪ̈ܙܝܼܢ ܠܚܘܼܤܝܐ ܕܒܹܗ ܢܸܬܓܡܪܘܢ . ܘܪܫ̇ܡ ܥܠ ܩܢܘܿܡܹܗ . ܕܲܡܫܵܘܕܥ ܒܪܘܿܫܡܐ ܕܒܚܲܝܠܹܗ ܐܸܬܼܚܬܸܡ . ܡܸܫܟܿܚ ܠܡܸܩܪܒܼ ܕܢܫܲܡܠܐ ܐܪܙܐ ܕܠܗ ܐܸܬܼܦܪܸܫ pb. f.32r ܕܲܢܩܲܕܫ . ܗ̇ܝ ܕܲܫܠܵܡܐ ܥܲܡܟܼܘܢ ܘܦܘܼܢܵܝܐ ܕܥܲܡܟ ܘܥܲܡ ܪܘܼܚܵܟ . ܡܫܵܘܕܥܐ ܥܲܠ ܐܘܝܘܬܐ ܘܚܘܼܒܿܐ ܘܲܫܠܵܡܐ ܕܩܢܹܝܢ ܠܘܵܬ ܚ̈ܕܕܐ ܟܠܗܘܿܢ ܕܲܒܼܡܕܒܿܚܐ . ܕܒܗܘܿܢ ܡܲܨܝܵܐ ܕܢܸܬܿܓ̇ܡܪ ܗ̇ܘ ܡܵܐ ܕܤܝܼܡܐ ܠܗܘܢ ܠܲܡܫܲܡܫܘܼ ܓܡܝܼܪܘܬܗ . ܘܒܬܪ ܗܕܐ ܗܦ̇ܟ ܘܲܡܪܝܼܡ ܠܫܘܿܫܸܦܐ ܡܚܲܦܝܵܢܐ ܕܡܸܫܚܵܐ . ܘܡܲܟܼܪܸܟ ܠܗܚܕܲܪܲܝ ܠܲܩܢܵܐ ܕܒܗ̇ ܗܘܼ ܡܸܫܚܵܐ . ܒܕܘܼܡܝܐ ܕܟܼܪܝܼܟܼܘܼܬܹܗ ܕܲܚܕܵܪܝ ܦܬܘܼܪܐ ܕܐܪ̈ܙܐ ܀ ܡܫܲܪܐ ܩܢܘܢܐ ܗ̇ܘ ܕܛܝܒܿܘܼܬܹܗ . ܕܲܡܚܵܘܹܐ ܕܒܛܝܒܿܘܼܬܐ ܕܡ̣ܢ ܡܵܪܢ ܝܼܫܘܿܥ ܐܸܬܼܝܲܗܒܬ̤ ܠܢ ܒܲܚܕܵܝܘܼܬܹܗ ܕܥܲܡ ܟܝܵܢܐ ܐܠܗܝܐ ܩܢܲܝܢܢ ܦܵܪܗܤܝܐ ܠܡܸܩܪܐ ܬܟܼܝܼܠܵܐܝܼܬܼ ܠܐܒܐ ܘܠܪܘܼܚܐ ܠܲܡܩܲܕܵܫܘܼ ܐܪܙܐ ܗܢܐ . ܘܪܫ̇ܡ ܥܠ ܡܸܫܚܵܐ . ܘܗ̇ܢܘ ܪܘܿܫܡܵܬܐ pb. f.32v ܩܲܕܡܝܐ ܕܥܠ ܡܸܫܚܵܐ ܇ ܐܟܼܡܐ ܕܥܠ ܐܪ̈ܙܐ ܩܕܝܼ̈ܫܐ ܕܦܓܪܐ ܘܲܕܡܵܐ ܀ ܬܘܼܒ ܦܩ̇ܕ ܠܲܕܥܲܡܹܗ . ܠܥܠ ܢܸܗܘܘܢ . ܘܲܡܦܲܢܹܝܢ ܠܘܬܟ ܐܠܗܗ ܀ ܘܐܡ̇ܪ ܀ ܢܵܘܕܐ ܘܢܤܓܘܿܕ ܀ ܀ ܕܡܫܲܪܪ ܗ̇ܘ ܡܐ ܕܫܲܒܚܘ ܗ̇ܢܘܢ ܀ ܬܘܼܒ ܡܫܲܪܐ ܒܲܓܼܗܢܬܐ ܩܕܡܝܬܿܐ . ܕܬܟܼܫܦܬܐ ܗܕܐ ܘܬܚܢܢܬܐ ܠܬܠܝܬܝܘܼܬܐ ܩܲܕܝܼܫܬܐ ܕܬܸܫܪܐ ܘܬܸܥܡܪ ܒܒܹܝܬܼ ܩܘܼܕܫܐ ܗܵܢܐ ܕܠܐܝܼܩܪܗ̇ ܐܸܬܼܦܪܸܫ . ܘܲܬܪܲܚܸܦ ܥܠܘܗܝ ܕܝܢ ܒܲܡܪܚܡܢܘܼܬܼܐ ܘܲܬܼܩܲܕܫܝܼܘܗܝ ܒܛܝܒܿܘܼܬܐ . ܐܝܟܿܢܐ ܕܒܩܕܝܼܫܘܼܬܹܗ ܡܩܼܕܫ̈ܢܐ ܕܒܗ ܥܡ ܟܢ̈ܫܐ ܫܡ̈ܝܢܐ ܢܸܫܬܿܘܘܿܢ . ܠܲܡܩܲܕܫܘܼ ܬܠܝܼܬܼܐܝܼܬ ܩܘܼܕܵܫ̈ܐ ܀ ܬܘܼܒܼ ܡܲܩܸܦ ܓܗܢܬܿܐ ܕܬܲܪܬܝܢ ܗ̇ܝ ܕܦܪܝܼܫܐܝܼܬܼ ܠܘܬ ܒܪܐ ܝܼܫܘܥ pb. f.33r ܡܫܝܼܚܐ ܡܵܪܢ ܗ̇ܘ ܕܐܠܗܐ ܗ̇ܘ ܕܐܠܗܐ ܗܘ̣ ܫܪܝܼܪܐ ܒܲܚܕܝܘܼܬܗ ܕܥܡ ܒܪܐ ܡܬܼܘܿܡܝܐ ܐܠܗܐ ܡܠܬܐ ܡܩܲܪܸܒܼ ܒܵܥܘܼܬܼܐ ܗܘ̤ ܪܫ ܟܗ̈ܢܐ ܇ ܘܥܗ̇ܕ ܤܒܼܝܼܤܘܼܬܼ ܛܲܝ̈ܒܘܼܬܹܗ ܘܪ̈ܲܚܡܘܗܝ ܕܥܠ ܥܹܕܬܹܿܗ . ܘܕܒܛܘܼܦܤܐ ܕܥܕܬܿܐ ܗ̇ܝ ܕܒܲܫܡܝܐ ܩܲܒܼܥܗ̇ ܘܫܲܪܪܗ̇ ܥܠ ܟܐܦܐ ܕܲܫܪܪ ܗܲܝܡܢܘܼܬܐ ܕܫܠ̈ܝܼܚܐ ܪ̈ܵܚܡܵܘܗܝ ܘܢܵܛܪ̈ܝ ܩܘܼܩ̈ܕܢܘܗܝ : ܘܕܡܲܕܒܚܐ ܡܚܲܤܝܵܢܐ ܕܐܸܬܼܩܒܼܥ ܒܹܗ ܛܘܼܦܤܐ ܕܩܲܒܼܪܹܗ ܐܝܼܬܼܘܗܝ ܇ ܗ̇ܘ ܪ̄ ܕܚ̈ܝܐ ܚ̈ܕܬܐ ܡܢܗ ܢܒܼܥ ܠܐ ܡܝ̈ܘܬܐ . ܘܡܸܬܼܟܲܫܦ ܕܒܚܝܠܐ ܕܡܢܗ ܘܕܐܒܘܼܗܝ ܘܕܪܘܼܚܹܗ ܢܸܬܼܩܲܕܫ ܡܸܫܚܵܐ ܗ̇ܘ ܕܐܸܬܼܦܪܹܫ ܠܪܘܿܫܡܵܐ ܘܠܩܘܼܕܵܫ ܡܕܒܿܚܐ ܕܥܠܘܗܝ ܕܒܼܚ̱ܬܼܵܐ ܕܐܪ̈ܙܘܗܝ pb. f.33v ܕܡܚܲܤܝܐ ܚܘܒ̈ܐ ܬܸܬܼܩܲܪܒܼ . ܘܲܒܼܚܪܬܼܗ̇ ܕܓܼܗܢܬܐ ܪܫ̇ܡ ܥܠ ܡܸܫܚܵܐ ܀ ܘܩ̇ܥܐ ܡܫܲܡܫܢܐ ܒܡܲܕܥ̈ܝܟܘܢ . ܗ̄ ܆ ܡܥܝܼܪ ܠܗܢ̇ܘܢ ܕܥܲܡܗ ܠܲܡܥܲܕܪ ܘܼܒܲܨܠܘܿܬܐ ܡܲܕܥܵܢܵܝܬܿܐ ܠܫܘܼܡܠܵܝ ܫܘܼܡܠܝܐ ܗܢܐ ܀ ܘܲܡܫܲܪܐ ܒܲܓܼܗܢܬܿܐ ܕܬܠܬ . ܗ̇ܝ ܕܠܘܬ ܐܒܐ ܡܚܝܼܪ ܡܲܕܥܹܗ ܪܫ ܟܵܗ̈ܢܐ . ܒܟܘܼܫ̈ܦܐ ܕܒܗ̇ ܟܕ ܐܡ̇ܪ . ܕܐܝܟܿܢܐ ܕܒܟܠ ܕܵܪ̈ܝܢ ܛܲܝܒܿܘܼܬܼܢܐܝܼܬ ܥܲܕܪܬܿ ܠܥܒܼ̈ܕܝܢ ܘܫܘܼܡܠܝܐ ܓܡ̣ܪܬܿ ܠܗܘܢ ܒܛܘܼܦܤܐ ܕܡܸܫܚܐ . ܐܢ ܠܟܼܗܢܘܼܬܼܐ ܥܵܒܼܘܿܪܬܿܐ ܘܐܢ ܠܡܲܠܟܘܼܬܐ ܕܙܒܼܢܐ ܗܟܼܢܐ ܐܦ ܠܫܠܝܚ̈ܐ ܕܲܓܼܒܼܐ ܒܪܵܟ ܡܪܢ ܝܼܫܘܿܥ ܝܗܒܼܬܿ ܚܝܠܐ ܠܡܸܓܼܡܲܪ ܟܠ ܬܲܪ̈ܥܝܵܢ . ܗܟܢܐ ܘܐܦ ܚܢܢ ܕܵܘܲܝ̈ܐ ܡܸܬܼܟܲܫܦܝܼܢܢ . ܕܐܝܟܿܢܐ ܕܚܲܝܸܠܬܲܢ pb. f.34r ܘܒܢ̣ܝܢ ܒܚܬܐ ܗܢܐ ܠܡܲܥܡܪܐ ܕܲܫܡܵܟ ܩܕܝܼܫܐ ܕܬܸܫܪܐ ܒܗ ܫܟܝܢܬܟ ܐܟܼܡܐ ܕܲܡܥܵܕܐ ܠܡܸܫܪܐ ܇ ܘܬܸܡܠܹܝܘܗܝ ܛܲܝܒܿܘܼܬܼܵܐ ܕܪܘܼܚܐ ܐܝܟ ܡܐ ܕܲܠܥܸܠܝܼܬܐ ܨܹܗܝܘܿܢܵܝܬܿܐ ܡܠ̣ܝܬܿ . ܘܲܒܼܡܲܓܼܢܵܢܘܼܬܼܵܐ ܕܪܘܼܚܟ ܢܸܬܼܩܲܕܫ ܡܸܫܚܐ ܗܢܐ ܕܢܸܗܘܐ ܠܩܘܼܕܵܫܹܗ ܕܡܲܕܒ ܗܢܐ ܘܕܗܲܝܟܿܠܐ ܗܵܢܐ . ܕܒܹܗ ܥܡ ܪ̈ܘܼܚܢܐ ܢܲܤܸܩ ܠܟ ܬܫ̈ܒܚܬܼܐ : ܘܪܫ̇ܡ ܥܠ ܡܸܫܚܵܐ . ܘܬܼܘܼܒܼ ܦܫ̇ܛ ܐܝܼܕܗ ܘܨ̇ܒܥ ܨܸܒܼܥܐ ܕܠܘܬ ܟܪܵܬܹܗ ܒܡܸܫܚܵܐ ܕܒܼܠܩܢܐ ܘܪܫ̇ܡ ܠܗ ܒܗ̇ ܒܨܸܒܼܥܹܗ ܘܐܡ̇ܪ ܀ ܡܸܬܼܪܫܡ ܘܡܸܬܩܲܕܫ ܡܸܫܚܐ ܗܢܐ ܘܫܪܟܿܐ . ܒܫܸܡ ܐܒܼܐ ܘܒܪܐ ܘܪܘܼܚܵܐ ܕܩܘܕܫܐ . ܐܟܡܐ ܕܐܡ̣ܪܢ ܠܥܠ . ܕܒܗ̇ܢܘܢ ܬܠܬܐ ܪ̈ܘܿܫܡܐ ܩܕܡ̈ܝܐ ܥܠ ܬܠܝܼܬܝܘܼܬܐ ܡܒܲܕܩ . ܘܒܼܗܢܐ ܐܚܪܝܐ ܕܒܲܚܕܵܐ ܨܸܒܥ̣ܵܐ pb. f.34v ܥܠ ܚܕܲܢܵܝܘܼܬܹܗ ܕܲܟܝܢܐ ܗ̇ܘ ܕܬܼܠܝܼܬܼܐܝܬܼ ܐܸܫܬܿܒܿܚ . ܦܤܘܿܩܐ ܕܚܡܫܐ ܀ ܡܛܠ ܪ̈ܘܿܫܡܐ ܕܡܕܒܚܐ . ܗܝܕܝܢ ܪܫܟܗ̈ܢܐ ܝܗ̇ܒ ܠܠܩܢܐ ܠܚܕ ܡ̣ܢ ܟܗ̈ܢܐ . ܘܛ̇ܒܼܥ ܬܠܬ ܨܸܒ̈ܥܬܗ ܒܹܗ ܒܡܸܫܚܵܐ . ܘܪܫ̇ܡ ܥܠ ܟܐܦܐ ܕܐܸܓܵܪܹܗ ܕܡܲܕܒܚܐ . ܕܕܵܡܝܐ ܠܟܐܦܐ ܗ̇ܝ ܕܥܠ ܬܪܲܥ ܩܲܒܼܪܐ ܗ̇ܘ ܩܲܕܝܼܫܐ ܐܸܬܿܬܿܤܝܼܡܬ̤ . ܗ̇ܝ ܕܝܢ ܕܲܒܡܸܫܚܐ ܩܕܝܼܫܐ ܡܸܬܪܫܡܵܐ ܟܹܐܦܵܐ ܗܕܐ ܡܫܵܘܕܥܵܐ . ܚܕܐ ܡ̇ܢ ܡܛܠ ܕܡܸܫܚܵܐ ܒܪܘܼܚܵܐ ܩܕܝܼܫܐ ܡܬܼܝܼܠ ܒܟܼܠܗܘܿܢ ܟܬ̈ܒܝ ܩܘܼܕܫܐ . ܐܝܟ ܗ̇ܝ ܕܡܛܠ ܗܢܐ ܡܲܫܚܟ ܐܠܗܐ ܐܠܗܝܟ . ܘܐܚܪ̈ܢܝܬܐ ܕܥܬܼܝܼܕܢܢ ܒܥܘܕܪܢ ܐܠܗܐ ܠܡܐܡܪ ܐܢܝܢ . ܘܐܦ ܡܛܠ ܕܛܘܼܦܤܐ ܒܡܸܫܚܐ ܐܸܬܡܫܚ . ܐܡ̣ܪ ܓܹܝܪ ܐܠܗܐ ܠܡܘܼܫܹܐ . ܕܤܒ ܠܟ ܡܸܫܚܐ ܗܹܡܝܼܢܵܐ pb. f.35r ܘܕܫܪܟܐ . ܘܩܲܕܫ ܘܲܪܫܘܿܡ ܠܡܕܒܚܐ ܘܠܟܠܗܘܿܢ ܡܵܐܢܵܘ̈ܗܝ . ܗܘ̤ ܗܟܼܢ ܘܪܫ ܛܘܼܦܤܐ ܙܕ̇ܩ ܕܢܸܬܼܡܫܚ . ܐܦ ܕܝܢ ܗ̇ܘ ܝܤܪܝܠ ܚ̇ܙܐ ܠܐܠܗܐ : ܟܕ ܩܒܼܥ ܟܐܦܐ ܗ̇ܝ ܕܲܠܡܲܕܒܿܚܐ ܛܲܦܤܬ̤ . ܡܸܫܚܵܐ ܢܤ̣ܟ ܥܠܝܗ̇ ܠܲܡܩܲܕܫܘܼܬܼܗ̇ . ܕܡܤܲܟܿܠܐ ܗܘܼܬ ܥܠ ܡܫܝܼܚܘܼܬܐ ܕܥܬܝܼܪܐ ܗܘ̣ܬ ܠܡܸܗܘܐ ܠܡܲܫܟܿܢܙܒܼܢܐ ܗ̇ܘ ܛܘܼܦܤܵܐ ܥܲܬܝܼܩܐ ܩܲܕܡܝܬܼ . ܐܚܪܝܬ ܕܝܢ ܥܠ ܡܲܕܒܿܚܐ ܗܢܐ ܀ ܐܚܪܬܼܐ ܕܝܢ ܡܼܛܠ ܡܫܵܚ ܟܐܦܐ ܀ ܕܘܼܡܝܐ ܓܹܝܪ ܕܡܸܫ̈ܚܐ ܕܲܠܩܲܒܼܪܐ ܡܥܵܕܝܼܢ ܪ̈ܗܘܡܝܐ ܠܲܡܩܲܒܿܠܘܼ ܘܲܠܡܸܡܫܚ ܒܬܪ ( ܝܢ ) ܬܪܝܢ ܝܵܘ̈ܡܝܼܢ ܐܝܟ ܪܸܥܝܵܢ ܐܢܫ̈ܝܼܢ . ܘܲܬܼܠܬܼܐ ܨܝܕ ܐܚܪ̈ܢܐ . ܐܢ ܕܙܝܬܐ ܘܐܢ ܕܤܛܪ ܀ ܐܟܼܡܵܐ ܕܛܘܼܒܼܢܐ ܠܘܼܩܐ ܒܫܲܪܒܐ ܕܨܝܕ ܢܸ̈ܫܐ ܇ ܡܪܝܼܡ ܡܓܼܕܠܝܬܐ ܠܡܹܐܡܪ ܘܡܲܪܝܡ ܕܝܲܥܩܘܿܒ : ܘܫܠܵܘܡ̣ ܤ̇ܗܕ . ܕܛܲܝܸܒܼ pb. f.35v ܗܪ̈ܘܡܐ ܕܢܡܫ̈ܚܵܢܝܗܝ . ܐܦ ܕܝܢ ܘܡܲܪܝܡ ܚܵܬܹܗ ܕܠܥܙܪ ܡܫܲܚܬܹܗ ܠܦܪܘܿܩܐ ܒܸܡܫܚܐ ܗ̇ܘ ܪܫܵܝܐ ܗ̇ܘ ܕܡܛܠܬܗ ܐܸܬܼܚܪܝܼ ܝܼܗܘܕܵܐ ܆ ܕܲܠܡܵܢܐ ܐܒܼܕܵܢܐ ܕܡܫܚܐ ܗܢܐ : ܠܝܵܘܡܐ ܕܲܩܒܘܼܪܬܝ ܢܛܪܬܹܗ̣ ܐܡ̣ܪ ܦܪܘܿܩܐ . ܗ̇ܢܘ ܕܝܢ : ܕܩܕܡܝܬ̤ ܡܸܫܚܬ̤ ܟܕ ܥܕܟܝܠ ܚܲܝ ܐܢܐ ܆ ܗ̇ܘ ܡܵܐ ܕܒܬܪ ܡܵܘܬܐ ܡܥܵܕ ܠܡܸܤܬܿܥܵܪܘܼ ܀ ܗܠܝܢ ܘܤܓ̈ܝܐܬܼܐ ܕܐܟܼܘܬܗܹܝܢ ܪܡ̇ܙ ܡܸܫܵܚܐ ܕܟܐܦܐ ܗܕܐ ܀ ܗ̇ܝ ܕܝܢ ܕܒܬܠܬ ܨܒ̈ܥܬܹܗ . ܐܲܟܼܡܵܐ ܕܐܸܡܲܪܢ . ܥܠ ܬܠܝܼܬܝܘܼܬܼܐ ܡܫܵܘܕܥ ܗ̇ܝ ܕܝܢ ܕܪܫ̇ܡ ܠܹܐܤܬܼܵܐ ܡܲܕܢܚܵܝܬܐ ܕܒܹܝܬܼ ܩܕܘܿܫ ܩܘܼܕܫ̈ܐ . ܟܕ ܡܵܘܤܦ ܒܪܘܿܫܡܐ ܗܢܐ ܠܚܘܿܕ . ܗ̇ܝ ܕܝܿܬܒ ܥܠ ܟܪ̈ܘܿܒܹܐ ܆ ܒܗ̇ܝ ܕܩܹܒܘܿܬܼܐ ܒܡܲܫܟܿܢܐ ܗ̇ܘ ܥܲܬܿܝܼܩܐ ܬܡ̇ܢ ܐܸܬܿܬܿܤܝܼܡܬ̤ ܗܘ̣ܬܼ : ܗ̇ܝ ܕܐܪܵܙ ܐܠܗܘܼܬܼܐ ܡܛܦܤܐ ܗܘ̣ܬ : ܘܟܪ̈ܘܿܒܐ ܡܲܛܠܝܼܢ pb. f.36r ܥܠܝܗ̇ : ܐܪܙ ܗ̇ܢܘܢ ܕܠܫܟܼܝܼܢܬܐ ܐܠܗܝܬܿܐ ܡܫܲܡܫܝܼܢ : ܘܡ̣ܢ ܬܡ̇ܢ ܡܡܲܠܠ ܗܘܼܐ ܥܲܡ ܡܘܼܫܐ ܐܠܗܐ ܆ ܐܟܼܡܐ ܕܐܸܬܐܡܪ ܡܢܗ ܡ̣ܢ ܐܠܗܐ ܒܝܕ ܡܘܼܫܐ . ܘܲܬܼܤܝܼܡ ܒܩܹܒܼܘܿܬܼܵܐ ܠܡ ܤܗܕܘܼܬܼܐ ܕܐܸܬܸܿܠ ܠܟ : ܘܐܸܬܘܲܥܲܕ ܠܟ ܬܡ̇ܢ ܘܐܹܡܼ̇ܠܠ ܥܲܡܟ ܡܢ ܠܥܸܠ ܡ̣ܢ ܚܘܼܤܝܐ . ܡܼܢ ܒܲܝܢܬܼ ܬܪܝܢ ܟܪ̈ܘܿܒܐ . ܡܛܠ ܗܕܐ ܡܵܘܤܦ ܒܪܘܿܫܡܵܐ ܗܢܐ ܗ̇ܝ ܕܝ̇ܬܒ ܥܠ ܟܪ݁ܘܿܒܐ ܀ ܒܬܪܟܸܢ ܕܝܢ ܪܫ̇ܡ ܠܓܲܒܿܐ ܓܲܪܒܿܝܵܝܵܐ ܕܐܝܼܬܼܘܗܝ ܡ̣ܢ ܝܲܡܝܼܢܐ ܕܡܲܕܒܚܐ ܘܐܡ̇ܪ . ܡܸܬܼܪ̱ܫܡ ܒܹܝܬܼ ܡܲܩ̄ܕܫܐ ܗܢܐ . ܡܛܠ ܡܵܢܐ ܕܝܢ ܒܹܝܬܼ ܡܲܩܕܫܐ ܐܡ̇ܪ . ܐܡ̇ܪܝܼܢܢ . ܕܡܛܠ ܕܦܬܼܘܼܪܐ ܗ̇ܘ ܕܠܚܸܡ ܐܦ̈ܐ ܒܹܗ ܡܸܤܬܕܪ ܗܘ̣ܐ ܒܛܘܼܦܤܐ ܥܲܬܝܼܩܐ ܆ ܘܬܡ̇ܢ ܤܝܼܡ ܗܘ̣ܐ . ܘܡܫܘܕܥ ܬܘܼܒܼ ܥܠ ܡܸܬܼܩܲܕܫܢܘܼܬܼܐ ܕܗܵܘܝܐ ܠܥܠܡܐ ܡܸܢܗ ܀ ܬܘܼܒ ܪܫ̇ܡ ܠܸܐܤܬܼܐ ܗ̇ܝ ܬܲܝܡܢܝܬܿܐ ܘܐܡ̇ܪ . ܡܸܬ̱ܪܫܡ ܘܡܸܬܩܲܕܫ ܒܹܝܬܼ ܚܘܼܤܵܝܐ ܗܢܐ ܀ ܠܡܵܢܐ ܕܝܢ ܒܹܝܬ ܚܘܼܤܵܝܐ ܐܡ̇ܪ . ܐܡ̇ܪܝܼܢܢ . ܡܛܠ ܚܘܼܤܝܐ ܕܗ̇ܘܐ ܠܥܠܡܐ ܘܲܠܥܡܵܐ ܒܡܸܨܥܵܝܘܼܬܹܗ . ܟܕ ܡ̣ܢ pb. f.36v ܤܘܼܥܪ̈ܢܐ ܡܟܲܢܹܐ ܠܹܗ ܒܟܘܼ̈ܢܝܐ ܗܠܝܢ . ܘܐܝܟ ܕܩܪܐ ܗܘ̣ܐ ܗܝܕܝܟ ܠܛܲܟܼܤܐ ܕܠܥܠ ܡ̣ܢ ܩܒܼܘܿܬܼܵܐ ܚܘܼܤܵܝܐ : ܗܘ̇ ܕܐܪܙ ܐܢܫܘܼܬܐ ܡܛܲܦܸܣ ܗܘ݂ܐ : ܗ̇ܝ ܕܐܸܬܬܓܿܪܬ̤ ܒܡܸܨܥܵܝܘܼܬܹܗ ܚܘܼܤܝܐ ܠܥܠܡܵܐ ܆ ܗܟܢܐ ܘܐܦ ܗܪܟܐ ܆ ܩ̇ܪܐ ܠܓܼܒܿܐ ܗܢܐ ܒܹܝܬܼ ܚܘܼܤܵܝܐ ܀ ܬܘܼܒ ܒܗ̇ܝ ܕܡܢܵܪܬܿܐ ܡܛܠ ܫܪܵܓܼܐ ܗ̇ܘ ܕܲܥܠܝܗ̇ ܡܸܬܿܬܿܤܝܼܡ ܗܘ̣ܐ . ܘܡܸܬܼܩܪܐ ܗܘ̤ܐ ܒܹܝܬܼ ܫܸܡܫܐ ܇ ܕܒܓܲܒܿܐ ܬܝܡܢܝܐ ܡܛܼܟܲܣ ܗܘ̣ܐ : ܕܡܲܤܒܿܗ ܗܘ̣ܐ ܠܡܵܘܙܠܬܐ ܕܢܲܗܝܼܪ̈ܐ ܕܚܵܕܪܝܢ ܒܬܼܝܡܢܵܐ ܠܡܲܢܗܵܪܘܼ ܠܥܠܡܐ ܘܲܠܡܕܲܟܵܝܘܼ ܆ ܗܟܢܐ ܘܨܡ̈ܚܐ ܕܡ̣ܢ ܒܹܝܬܼ ܚܘܼܤܵܝܐ ܡܲܙܠܓܝܼܢ ܥܠ ܡܸܬܼܚ̈ܤܝܢܐ . ܘܐܟܼܡܐ ܕܙܼ̈ܠܓܹܐ ܘܨܸܡ̈ܚܐ ܕܲܫܪܵܓܼܐ ܗ̇ܘ ܕܥܠ ܦܬܼܘܼܪܐ ܕܲܠܚܹܡ ܐܦ̈ܐ ܢܛ̇ܚܝܼܢ ܗܘ̣ܘ ܘܡܲܨܡܚܝܼܢ ܆ ܗܘܸ ܗܟܼܢ ܕܘܼܟܵܝܐ ܘܚܘܼܤܝܐ ܕܚܛܗ̈ܐ ܫ̇ܦܥ ܥܠ ܥܠܡܵܐ ܘܥܲܡܵܐ ܡܢ ܒܹܝܬܼ ܚܘܼܤܝܐ ܀ ܐܦ ܕܝܢ ܙ̇ܕܩ ܠܡܵܘܕܵܥܘܼ : ܕܒܼܬܠܬܝܗܘܿܢ ܪ̈ܘܿܫܡܐ ܗܠܝܢ ܕܒܹܝܬ ܩܕܘܿܫ ܩܘܼ̈ܕܫܐ ܠܡܹܐܡܪ ܘܒܹܝܬ ܡܲܩܕܫܐ ܘܒܹܝܬܼ ܚܘܼܤܝܼܐ ܆ ܕܡܕܒܚܐ ܗܢܐ ܐܡ̇ܪ ܀ ܘܪܫ̇ܡ pb. f.37r ܬܘܼܒܼ ܠܐܸܤܬܼܐ ܡܥܪܒܝܬܐ ܘܐܡ̇ܪ . ܡܸܬܼܪܫܡ ܘܡܸܬܩܲܕܫ ܒܹܝܬܼ ܬܪ̈ܥܐ ܕܗܲܝܟܠܐ ܗܢܐ ܇ ܠܬܸܫܡܫܬܿܐ ܕܐܪ̈ܙܐ ܡܚ̈ܝܢܐ ܇ ܘܠܲܗܠܟܼܬܼܐ ܕܪ̈ܓܠܐ ܕܟܼܵܗ̈ܢܐ ܘܕܡܫܲܡ̈ܫܢܐ ܇ ܘܠܬܫܒܘܚܬܗ ܕܡܵܪܝܐ ܨܒܼܵܐܘܿܬܼ . ܘܗܵܢܐ ܗܘܼ ܪܘܿܫܡܵܐ ܕܡܢܗ ܘܠܗܠ ܠܐ ܫܲܠܝܼܛ ܐܢܵܫ ܠܡܸܥܲܠ ܆ ܐܸܠܐ ܐܝܠܝܢ ܕܩܲܒܸܿܠܘ ܬܸܫܡܫܬܿܐ ܟܵܗܢܝܬܐ . ܡܛܠ ܕܒܗ ܡܸܬܼܦܪܸܫ ܐܪܙܢܐܝܼܬ ܒܲܝܬܿܐ ܓܵܘܵܝܐ ܡ̣ܢ ܗ̇ܘ ܒܲܪܵܝܐ . ܗ̇ܘ ܒܕܡ̇ܢ ܓܵܘܵܝܐ ܛܘܼܦܤܐ ܕܫܡܝܐ ܗܘܼ ܆ ܗܢܐ ܕܝܢ ܒܲܪܵܝܐ ܕܐܪܥܵܐ . ܘܐܦ ܡܘܼܫܐ ܢܒܝܐ ܇ ܗ̇ܘ ܡܚܲܟܸܡ ܡ̣ܢ ܐܠܗܐ ܐܸܬܼܦܩܸܕ . ܕܩܕܡܝܬܿ ܕܡܲܫܟܿܢܐ ܚܲܕ ܢܼܥܒܸܿܕ ܇ ܘܢܸܦܠܓܼܝܼܘܗܝ ܒܝܲܕ ܦܪܵܤܐ : ܐܝܟ ܪܩܝܼܥܐ ܕܦܵܠܹ̇ܓܼ ܒܹܝܬܼ ܫܡܲܝܐ ܠܐܪܥܵܐ : ܘܠܗ̇ܘ ܡܲܫܟܿܢܐ ܓܵܘܵܝܐ ܤܛܪ ܡ̣ܢ ܟܵܗ̈ܢܐ ܆ ܠܐ ܡܸܫܟܿܚ ܗ̄ܘ̣ܐ ܐܢܫ ܠܡܸܥܠ . ܗܟܢܐ ܘܪܘܿܫܡܐ ܗܢܐ ܕܒܹܝܬܼ ܬܪ̈ܥܐ : ܢܝܼܫܵܐ pb. f.37v ܐܝܼܬܼܘܗܝ ܟܵܠܘܿܝܵܐ ܕܟܿܠܐ ܪܓܠܐ ܢܘܼܟܼܪܝܬܿܐ ܬܸܕܪܘܿܟ ܬܡ̇ܢ . ܐܲܝܕܿܐ ܕܠܐ ܐܸܬܼܩܲܕܫܬ̤ܿ ܘܠܐ ܐܸܬܼܦܤܸܣ ܠܗ̇ ܠܡܸܥܠ . ܡܛܠ ܗܕܐ ܐܡ̇ܪ ܒܹܗ ܒܪܘܿܫܡܐ . ܘܠܲܗܠܟܼܬܼܐ ܕܪ̈ܓܠܐ ܕܟܼܵܗ̈ܢܐ ܘܡܫܡ̈ܫܢܐ ܠܫܘܼܡܠܝ ܬܸܫܡܫܬܿܐ ܀ ܬܘܼܒ ܪܫ̇ܡ ܠܒܹܝܬ ܓܲܙܵܐ ܒܗ ܒܲܙܢܐ ܒܡܸܫܚܐ . ܒܪܡ ܡܵܘܤܦ ܠܢܛܘܼܪܬܐ ܕܐܪ̈ܙܐ ܡܚ̈ܝܢܐ ܒܟܼܠܗܘܿܢ ܐܪܒܥܐ ܕܝܼܠܗ ܆ ܟܸܢ ܕܝܢ ܪܫܡ ܠܡ̈ܐܢܐ ܟܠܗܘܿܢ ܕܒܼܡܲܕܒܿܚܐ ܕܠܐ ܡܸܫܚܵܐ . ܤܛܪ ܡ̣ܢ ܕܦ̈ܐ ܘܛܒ̈ܠܝܬܐ . ܒܕ ܗ̇ܢܘܢ ܒܡܸܫܚܐ ܡܸܬܪܫܡܝܼܢ ܇ ܥܲܡ ܡܵܘܤܦܢܘܼܬܼܐ ܗ̇ܝ ܕܠܛܥܘܢܬܐ ܕܐܪ̈ܙܐ ܘܠܫܘܼܢܵܝܐ ܕܡ̣ܢ ܕܘܟ ܠܕܘܟ ܇ ܘܡ̣ܢ ܐܬܼܪ ܠܐܚܪܝܼܢ ܡܸܬܐ̱ܡܪ ܒܪܘܿܫܡܐ ܐܝܟ ܕܡܵܘܕܥ ܛܲܟܼܤܐ ܕܩܘܼܕܫ ܡܸܫܚܵܐ . ܦܤܘܿܩܐ ܕܫܬܿܐ ܀ ܡܛܠ ܪ̈ܘܫܡܐ ܬܪܝܢ ܕܲܒܼܒܹܝܬܼ ܩܕܘܿܫ ܩܘܼܕܫ̈ܐ . ܡܛܠ ܗ̇ܝ ܕܐܝܼܬܼ ܒܕܘܼܟ ܕܘܼܟ ܒܡܲܕܒ̈ܚܐ ܥܲܬܝܼ̈ܩܐ pb. f.38r ܒܒܹܝܬܼ ܩܕܘܿܫ ܩܘܼܕܫ̈ܐ ܬܪܝܢ ܪ̈ܘܿܫܡܐ ܇ ܒܓܼܪܒܿܝܐ ܘܒܬܝܡܢܐ . ܘܐܝܼܬ ܕܝܵܘܡܢ ܪܫ̇ܡ ܠܗܘܼܢ ܘܐܝܼܬ ܕܠܐ ܀ ܐܡ̇ܪܝܢܢ ܕܝܢ ܥܸܠܬܗ̇ ܕܟܕ ܩܕܡܝܬ ܗܢ̣ܘܢ ܗܠܝܢ ܪ̈ܘܿܫܡܐ ܒܹܝܬܼ ܡܲܩܕܫܐ ܘܒܹܝܬܼ ܚܘܼܤܵܝܐ ܕܡܕܒܚܐ ܗܢܐ ܡܸܬܼܢ̱ܤܒ ܗܘܼܐ ܒܪܘܿܫ̱ܡܗܘܢ . ܗ̇ܢܘܢ ܬܪܝܢ ܐܚܪ̈ܢܝܼܢ ܕܝܵܘܡܢ ܡܬܪܫܡܝܼܢ ܇ ܗܝܟܠܐ ܗܢܐ ܡܸܬܢ̱ܤܒ ܗܘ̣ܐ ܒܪܘܿܫܡܐ . ܒܗ̇ܝ ܕܗܝܕܝܟ ܟܠ ܡܫܲܡܫܢܐ ܐܵܦ ܒܢ̈ܝ ܩܝܵܡܐ ܐܦ ܢ̈ܫܐ ܥ̈ܵܐܠܢ ܗ̈ܘ̣ܝ ܠܗܝܟܿܠܐ . ܗܵܢܐ ܕܝܵܘܡܢ ܡܕܒܿܚܐ ܡܸܬܼܐ̱ܡܪ . ܘܠܵܐ ܐܝܼܬܼ ܗܘ̣ܐ ܚܘܼܪܩܢܐ ܐܸܠܐ ܕܠܒܹܝܬܼ ܩܕܘܿܫ ܩܘܼܕܫ̈ܐ ܠܐ ܐܢܫ ܢܸܥܘܿܠ . ܒܬܪܟܢ ܕܝܢ ܟܕ ܐܒܗ̈ܬܼܐ ܟܠܵܘ ܡ̣ܢ ܗܵܕܐ ܕܐܢܵܫ ܠܐ ܢܸܥܘܠ ܇ ܐܠܐ ܗ̇ܘ ܕܐܸܬܛܝܒ ܡ̣ܢ ܐܸܬܡܵܠܝ ܠܡܹܥܠ ܠܬܸܫܡܫܬܐ ܇ ܘܠܗ ܠܗܢܐ pb. f.38v ܛܘܟܵܤܐ ܐܝܟ ܕܚܙ̈ܝ ܥܝܢ̈ܝܗܘܿܢ ܘܕܲܦܐܸܐ ܕܵܢܘ ܆ ܠܛܲܟܼܤܵܐ ܗܢܐ ܪܫ̣ܡܘ . ܕܟܕ ܒܹܝܬܼ ܡܲܩܕܫܐ ܘܒܝܬ ܚܘܼܤܝܐ ܢܪܫܘܿܡ ܆ ܕܡܕܒܿܚܐ ܗܢܐ ܢܹܐܡܪ . ܠܗܘ̇ ܕܗܝܕܝܟ ܕܗܲܝܟܠܐ ܐܡ̇ܪܝܢ ܗ̣ܘܝܢ . ܘܦܲܩܸܕ ܕܐܢܫ ܠܐ ܢܥܘܿܠ ܠܗ ܠܡܲܕܒܚܐ ܕܗܫܐ ܇ ܗ̇ܘ ܕܗܲܝܟܠܹܐ ܡܸܬܼܐ̱ܡܪ ܗܘܼܐ ܩܕܡܝܑܬܼ . ܘܦܫ̣ܘ ܪ̈ܘܿܫܡܐ ܗ̇ܢܘܢ ܬܪܝܢ ܕܒܒܝܬܼ ܩܕܘܿܫ ܩܘܕܫ̈ܐ ܐܝܟ ܕܐܝܼܬܼܝܗܘܿܢ . ܘܡܸܬܟܠܝܢܘܬܐ ܗ̇ܝ ܕܗܝܕܝܟ ܠܩܕܘܿܫ ܩܘܕܫ̈ܐ ܡܙܲܕܩܐ ܗܘܼܬ ܆ ܗܫܐ ܠܟܠܹܗ̇ ܡܕܒܿܚܐ ܡ̣ܢ ܪ̈ܘܿܫܡܐ ܕܒܹܝܬܼ ܬܲܪܥܵܐ ܘܲܠܟܼܐܡܢܗܘܿܢ ܐܸܙܕܕܩܬ̤ ܀ ܬܘܼܒ ܟܕ ܠܟܠܗܘܢ ܪ̈ܘܿܫܡܐ ܪܫ̇ܡ ܒܡܸܫܚܐ ܐܝܟ ܥܝܵܕܐ ܆ ܗ̇ܘ ܡܵܐ ܕܫܿܪܟ ܒܠܲܩܢܐ ܟܠܗ ܥܠ ܟܐܦܐ ܐܵܫܹ̇ܕ ܠܗ ܘܲܡܟܼܦܪ . ܕܪܡ̇ܙ ܒܗܕܐ ܆ ܕܗ̇ܘ ܡܐ ܕܲܡܢܬܼܵܐܝܼܬܼ ܗܘ̣ܐ ܩܕܡܝܬ ܇ ܘܲܒܼܝܲܕ pb. f.39r ܕܡܘ̈ܢ ܕܡ̈ܘܢ ܤܥ̣ܪ ܐܠܗܐ ܨܝܕ ܥܲܬܝ̈ܩܐ ܆ ܗܫܐ ܟܠܗ̇ ܛܝܒܘܼܬܐ ܗ̇ܝ ܥܠ ܥܹܕܬܿܐ ܐܲܫܦܥܗ̇ ܕܡܲܠܠ ܥܡܗ̇ ܒܲܒܼܪܹܗ ܇ ܘ̄ ܘܝܲܗ̣ܒ ܠܗ̇ ܦܘܼܪܩܢܐ ܡܫܲܡܠܝܐ . ܬܘܼܒ ܗ̇ܝ ܕܒܬܪ ܟܠܗܝܢ ܩ̇ܐܡ ܟܗܢܐ ܥܠ ܡܸܨܛܒܬܐ ܘܐܡ̇ܪ . ܐܬܦܪܸܫ ܘܐܸܬܼܩܕܲܫ ܘܐܸܬܓܡܪ ܘܐܸܫܬܿܡܠܝܸ̇ . ܡܕܒܚܐ ܗܵܢܐ ܘܒܹܝܬܼ ܡܲܩܕܫܐ ܗܢܐ ܘܒܹܝܬܼ ܚܘܼܤܵܝܐ ܕܗܝܟܿܠܐ ܗܢܐ ܠܬܫܡܫܬܿܐ ܕܐܪ̈ܙܐ ܩܕܝܼܫܹ̈ܐ ܇ ܘܠܗܠܟܼܬܐ ܕܪ̈ܓܠܐ ܕܟܼܗ̈ܢܐ ܘܕܡܫܡ̈ܫܢܐ ܇ ܘܠܬܸܫܒܿܘܿܚܬܹ̇ܗ ܕܡܪܝܐ ܚܝܠܬܢܐ ܨܒܼܵܐܘܿܬܼ . ܘܪܫ̇ܡ ܒܐܐܪ ܟܕ ܐܦܘ̈ܗܝ ܠܡܲܥ̱ܪܒܐ ܒܟܠܗ̇ ܐܝܼܕܗ ܘܐܡ̇ܪܘ ܒܫܡ ܐܒܐ ܘܒܪܐ ܘܪܘܼܚܐ ܕܩܘܕܫܐ . ܪܵܡܙܐ݂ ܆ ܕܗ̇ܘ ܡܵܐ ܕܐܸܬܼܩܲܕܫ ܦܪܝܼܫܐܝܼܬܼ ܒܲܫܡܐ ܕܲܬܼܠܝܼܬܼܝܘܼ̄ ܩܕܝܼܫܬܿܐ ܆ ܗܫܐ ܟܢܝܼܫܐܝܼܬ ܒܲܚܕܵܢܝܘܼܬܹܗ ܕܟܝܵܢܐ ܐܠܗܝܐ ܩܲܒܸܿܠܘ ܩܕܝܼܫܘܼܬܐ ܡܫܲܡܠܝܬܐ ܀ pb. f.39v ܬܘܼܒܼ ܐܤ̇ܪ ܠܘܹܐ̈ܠܹܐ ܘܤ̇ܐܡ ܠܡܐ̈ܢܝ ܬܸܫܡܫܬܐ ܟܠ ܚܕ ܒܕܘܼܟܬܗ . ܟܕ ܡܚܵܘܹܐ ܒܗܕܐ ܥܠ ܐܝܼܩܪ ܕܩܲܒܿܠܘ ܡܕܒܚܐ ܩܲܕܝܼܫܐ ܇ ܒܲܠܒܼܘܼܫܵܐ ܡܨܒܿܬܐ ܇ ܕܦܐܐ ܠܐܝܼܩܪ ܡܲܠܟܿܐ ܫܡܝܵܢܐ ܕܝܿܬܒ ܒܗ ܒܫܘܼܒܚܐ ܠܥܠܡ ܀ ܬܘܼܒܼ ܡܫܲܪܐ ܥܘܿܢܝܼܬܐ . ܕܲܡܫܵܘܕ̄ ܫܘܼܡܠܝܐ ܕܩܘܼܕܫ̈ܐ . ܒܚܝܠܟ ܪܒܐ ܦܪܘܩܢ ܤܵܡ̣ܬܿ ܫܬܐܤ̈ܝܗ̇ ܕܥܹܕܬܿܟ . ܘܫܲܡܠܝܬܿ ܒܢܝܵܢܹܗ ܕܗܝܟܿܠܟ . ܘܗܐ ܥܸ̈ܠܝܐ ܘܬܚ̈ܬܝܐ ܕܗܘ̤ܘ ܚܕܐ ܥܹܕܬܿܐ . ܚ̇ܕܝܢ ܝܵܘܡܢܐ ܒܥܐܕܐ ܕܩܘܼܕܵܫܗ̇ . ܘܒܼܪܚܡܬܼܐ ܡܦܝܼܤܝܼܢ ܠܟ . ܘܗܵܫܐ ܕܲܒܼܢܲܝܬܵܗ̇ ܘܫܲܟܼܠܠܬܗ̇ ܢܲܡܠܟ ܫܲܝܢܟ ܥܠ ܝܲܠܕܝ̈ܗ̇ . ܘܬܸܗܘܐ ܒܹܝܬܼ ܓܵܘܤܐ ܇ ܠܟܠܗܘܢ ܕܵܪ̈ܐ ܕܲܥܒܼܪܘ ܘܲܕܩܲܝܵܡܝܼܢ ܇ ܟܕ ܡܸܬܼܚܲܕܬܝܢ ܒܲܩܝܡܬܐ ܕܢܫܲܒܚܘܢ ܠܬܼܠܝܼܬܝܘܼܬܟ ܒܓܼܘܗ̇ ܀ ܘܟܕ ܡܫܲܡܠܹܝܢ pb. f.40r ܥܘ̈ܢܝܬܐ ܕܦܵܚ̈ܡܢ ܠܕܐܝܟ ܗܕܐ ܆ ܐܡ̇ܪܝܢ ܩܢܘܿܢܐ ܕܚܘܼܬܵܡܐ . ܡܚܵܘܹܐ ܕܗܠܝܢ ܕܗ̈ܘ̤ܝ ܒܛܘܼܦܤܐ ܕܗ̇ܢܝܢ ܕܠܥܸܠ ܐܝܼܬܼܝܗܹܝܢ ܀ ܒܪܝܼܟ ܠܡ ܕܒܛܘܼ̈ܦܤܐ ܗ̇ܢܘܢ ܕܒܲܫܡܝܐ . ܩܲܝܡ ܥܕܬܿܗ ܕܒܐܪܥܐ ܘܲܡܠܗ̇ ܫܘ̄ : ܗ . ܘܡܛܠ ܕܠܫܡܝܐ ܡܛܦܤܐ ܐܝܟ ܕܐܸܬܐ̱ܡܪ . ܡܵܕܝܢ ܐܠܗܐ ܝܼܬܸܒ ܒܗ̇ ܘܚܲܝܠܐ ܡܚܲܤܝܵܢܐ ܕܚ̈ܛܝܐ ܤܝܼܡ ܒܗ̇ . ܦܤܘܿܩܐ .. ܕܫܒܥܐ ܀ ܡܛܠ ܗ̇ܝ ܕܥܠܝܢ ܡܬܐ̱ܡܪܐ ܇ ܕܠܡ̇ܢܐ ܒܬܪ ܕܐܸܬܩܕܫ ܘܐܸܬ̱ܡܫܚ ܡܕܒܚܐ ܚܕܐ ܙܒܲܢ ܇ ܬܘܼܒ ܡܩܲܕܫܝܼܬܿܘܿܢ ܠܗ ܘܡܵܫܚܝܼܢ . ܐܡ̇ܪܝܼܢ ܓܹܝܪ ܕܟܕ ܟܗܢܐ ܚܕܐ ܙܒܲܢ ܤܝܵܡܝܼܕܵܐ ܩܲܒܸܿܠ ܠܐ ܬܘܼܒܼ ܤܢܝܼܩ ܠܤܝܵܡܝܼܕܼܵܐ ܐܚܪܢܐ ܘܠܐ ܠܩܘܼܕܫܐ ܇ ܒܕ ܠܐ ܡܸܫܬܚܡ . ܟܕ ܛܵܒ ܒܡܸܫܬܚܠܦܢ̄ܘ : ܗܘܼ ܒܲܟܝܢܗ . ܡܕܒܚܐ ܕܝܢ ܟܕ ܠܐ ܨܒܝܢܐ ܐܝܼܬ ܠܗ ܘܠܐ ܟܝܵܢܐ ܕܡ̣ܢ ܕܝܼܠܹܗ pb. f.40v ܡܸܫܬܚܠܦ ܇ ܐܝܟܿܢܐ ܟܠ ܐܸܡܬܼܝ ܕܡ̣ܛܪܐ ܢܚ̇ܬ ܠܗ : ܐܵܘ ܢܸܥܘܿܠ ܠܗ ܐܢܵܫ̣ ܐܡ̇ܪܝܢ ܐܢܬܿܘܢ ܕܐܸܫܬܲܚܡ ܆ ܘܬܼܘܼܒ ܒܡܸܫܚܐ ܡܩܲܕܫܝܼܬܘܿܢ . ܟܕ ܟܢܵܬܼܐ ܒܥܕܬܐ ܥܦܝܼܦܘܼܬܼ ܤܝܡ ܐܝܼܕܐ ܘܬܪܲܝܢܘܼܬܼ ܩܘ̈ܕܵܫܐ . ܟܕ ܛܵܒ ܙ̇ܕܩ ܗܘ̣ܐ ܠܟܘܢ ܕܐܟܼܡܐ ܕܒܡܲܕܒܚܐ ܤܥ̇ܪܝܼܬܿܘܿܢ ܆ ܗܟܢܐ ܘܒܟܼܵܗܢܐ ܟܕ ܐܬ̇ܐ ܥܠܘܗܝ ܡܸܛܪܐ ܇ ܐܘ ܡܕܡ ܐܚܪܝܢ ܓ̇ܫܦ ܒܗ . ܐܡܪܝܼܢܢ ܕܐܦ ܟܗܢܐ ܐܦ ܡܕܒܚܐ ܓܵܕ̇ܫ ܠܗܘܢ ܫܘܼܚܵܡܐ . ܘܐܟܼܡܐ ܕܡܲܕܒܚܐ ܕܠ ܐܸܡܲܬܝ ܕܓܵܫܹ̇ܦ ܒܗ ܡܕܡ ܠܐ ܡܩܲܕܫܐ ܡܸܫܬܲܚܲܡ . ܗܟܢܐ ܘܟܗܢܐ ܟܕ ܓܵܫܹ̇ܦ ܒܡܕܡ ܕܟܼܠܝܗܝ ܢܵܡܘܿܤܐ ܕܤܝܼܡ ܥܠܘܗܝ̣ ܡܸܫܬܚܡ . ܘܐܟܼܡܐ ܕܐܦ ܡܲܕܒܚܐ ܠܘ ܒܲܙܢܐ ܩܲܕܡܝܐ ܕܩܘܼܕܵܫܹܗ ܡܸܬܩܕܫ ܬܸܢܝܵܢܘܿܬܼ pb. f.41r ܟܕ ܡܸܫܬܲܚܡ ܇ ܐܠܐ ܦܪܝܼܫܐܝܼܬ ܘܒܙ̈ܢܝܐ ܐܚܪ̈ܢܐ . ܗܟܢܐ ܘܐܦ ܟܵܗܢܐ ܡܸܬܩܲܕܫ ܒܡܲܦܤܵܢܘܼܬܐ ܕܪܫ ܟܗ̈ܢܐ ܇ ܘܒܼܤܝܵܡܝܼܕܐ ܕܥܠܘܗܝ ܒܙܢܐ ܕܒܘܼܪܟܿܬܐ [...] ܟܕ ܡܸܫܬܲܚܡ ܆ ܘܠܘ ܒܲܙܢܐ ܕܤܝܵܡܝܼܕܐ ܩܕܡܝܐ . ܘܩܢ̈ܘܿܢܐ ܕܤܵܡܘ ܐܒܗ̈ܬܐ ܩܕܝܼ̈ܫܬ ܥܠ ܟܗ̈ܢܐ ܘܪ̈ܫܝ ܟܗ̈ܢܐ ܆ ܤܗ̇ܕܝܢ ܥܠ ܫܚܝܼܡܘܼܬܹܗ ܕܟܼܗܢܐ : ܘܕܡܲܨܝܐ ܗܝ̣ ܢܸܫܬܲܠܚ ܒܚܕܐ ܡ̣ܢ ܟܠܗ ܫܘܼܒܚܐ ܕܠܒܸܫ ܒܟܼܗܢܘܼܬܹܗ ܆ ܐܟܼܡܐ ܕܐܦ ܡܲܕܒܿܚܐ ܗܘܸ ܗܟܼܢ . ܟܕ ܓܹܝܪ ܟܗܢܐ ܓܫ̇ܦ ܒܨ̈ܒܘܬܐ ܠܐ ܢܡܘܿܤ̈ܝܬܐ ܠܦܘܼܬܼ ܛܘܼܟܤܗܝܢ ܕܒܚܸܛ̈ܝܢܐ ܙܥܘܪ̈ܐ ܐܵܘ ܪܘܪ̈ܒܐ ܇ ܗܟܢܐ ܢ̇ܦܠ ܡ̣ܢ ܩܕܝܼܫܘܼܬܹܗ ܒܗ̇ܘ ܚܸܛܝܵܢܐ ܪܒܐ ܇ ܐܝܟܿܢܐ ܕܠܕܪܓܗ ܠܐ ܡܸܬܦܤܸܣ ܠܗ ܬܘܼܒܼ ܠܲܡܫܲܡܵܫܘܼ ܇ ܐܝܟ ܙܘܼܘܵܓܼܐ ܬܪܝܵܢܐ ܠܘܬܟܘܢ ܇ ܘܙܵܢܝܘܼܬܐ pb. f.41v ܘܓܼܵܘܪܐ ܐܵܘ ܡܕܡ ܕܠܗܠܝܢ ܦܚ̇ܡ . ܐܵܘ ܡܲܤܒܼܐ ܕܫܘܼܚܕܐ ܇ ܐܵܘ ܤܵܗܕܘܼܬܼ ܫܘܼܩܪܐ ܇ ܐܵܘ ܓܢܒܘܼܬܐ ܕܚܕܐ ܡ̣ܢ ܨܒ̈ܘܬܐ ܥܕܬ̈ܢܝܬܐ ܘܤܛܪ ܆ ܓܘܢܐܝܼܬ . ܗ̇ܢܝܢ ܕܚܕܬ ܙܒܼܢ ܡܸܬܦܸܣ ܠܗ ܡ̣ܢ ܩܢܘܿܢܐ ܕܐܢ ܬܐ̇ܒ ܡܢܗܝܢ ܡܸܬܼܩܲܒܿܠ ܆ ܘܐܢ ܗܦ̇ܟ ܠܗܹܝܢ ܬܘܼܒܼ ܠܐ ܡܸܬܼܩܲܒܿܠ ܠܓܼܡܪ . ܘܡܫܲܡܫܬܐ ܟܕ ܢܦ̇ܠ ܡ̣ܢ ܩܝܵܡܗ ܒܬܪ ܬܪ̈ܬܝܢ ܙܒ̈ܢܝܼܢ ܐܢ ܬܐ̇ܒ ܆ ܢܸܬܼܩܲܒܿܠ . ܘܐܠܐ ܒܚܕܐ ܢܦ̇ܠ . ܘܒܬܪ ܬܝܵܒܘܼܬܼܐ ܡܸܬܬܢܝܐ ܥܠܘܗܝ ܨܠܘܿܬܐ ܕܝܼܠܢܝܬܿܐ . ܕܒܗ̇ ܡܸܬܦܤܸܣ ܠܗܘܢ ܬܸܫܡܫܬܐ ܕܐܬܗܲܝܡܲܢܘ ܬܸܢܝܵܢܘܿܬܼ . ܘܗܕܐ ܡܛܠ ܕܒܤܘܼܥܪ̈ܢܐ ܕܟܼܠܐ ܡܸܢܗܘܢ ܢܵܡܘܿܤܐ ܠܡܓܼܫܦ ܓܫ̣ܦܘ ܘܐܬܛܲܡܐܘ . ܐܢ ܕܒܗ̇ܢܝܢ ܕܚܲܝܵܢ ܘܐܢ ܕܠܐ ܚܲܝ̈ܢ ܀ ܗ̇ܘ ܕܝܢ ܕܡܲܕܒܿܚܐ pb. f.42r ܕܡܸܤܬܲܝܒ ܐܵܘ ܕܡܸܫܬܲܚܡ ܆ ܘܕܡܩܕܫܝܼܢ ܚܢܢ ܠܗ ܟܠ ܐܸܡܬܝ ܕܓܲܕܫ̈ܢ ܠܗ ܗ̇ܢܝܢ ܕܥܵܒ̈ܕܢ ܕܐܝܟ ܗܟܢ ܆ ܠܵܘ ܢܘܼܟܼܪܝܬܐ ܗ̄ܝ̣ ܠܥܝܵܕܐ . ܢܡܘܼܤܐ ܓܹܝܪ ܗ̇ܘ ܥܲܬܝܼܩܐ ܘܛܘܦܤܢܝܐ ܒܬܼܪ ܕܐܸܬܩܲܕܫ ܡܲܫܟܿܢܹܗ : ܟܕ ܓܫ̇ܦ ܗܘ̣ܐ ܒܗ ܚܕܐ ܡ̣ܢ ܗ̇ܢܝܢ ܥܵܒܼܕܬ̤ ܛܘܼܡܵܐܐ ܘܤܘܼܝܵܒܐ : ܠܕܘܼܟܵܝܐ ܐܟܚܕ ܘܠܩܘܼܕܵܫܐ ܆ ܩܵܪܝܐ ܗܘ̣ܬ ܠܗܘܢ ܐܵܢܢܩܐ ܠܩܲܝܘܼ̈ܡܐ ܘܠܟܗ̈ܢܐ ܕܝܼܠܗ . ܘܗܐ ܠܟ ܠܡܸܚܙܵܐ ܕܒܬܪ ܩܘܼܕܵܫܗ ܕܗܲܝܟܠܐ ܗ̇ܘ ܘܒܹܝܬܼ ܡܲܩܕܫܵܐ : ܟܕ ܥܵܐܠܐ ܗܘ̣ܬ ܠܗ ܪܓܼܠܐ ܢܘܟܪܝܬܐ : ܠܘ ܒܲܠܚܘܿܕ ܩܘܼܕܵܫܐ ܤܦ̇ܩ ܗܘ̣ܐ ܕܒܬܸܫ̈ܒܚܬܐ ܘܲܙܡܝܼܪ̈ܬܼܐ . ܐܸܠܐ ܐܦ ܥܩܘܼܪܝܐ ܕܟ̈ܐܦܐ ܘܐܚܪ̈ܢܝܬܐ ܚܠܦܝܗܝܢ ܠܡܲܝܬܵܝܘܼ . ܘܗܕܐ ܠܘ ܐܝܟ ܕܐܵܬܼܝܐ ܆ ܐܠܐ ܒܡܲܦܤܢܘܬܐ ܢܒܼܝܼܵܝܬܿܐ ܘܟܼܗܢܝܬܐ . ܗܐ ܓܹܝܪ ܒܤܸܦܪܐ ܩܲܕܡܝܐ pb. f.42v ܕܡܲܩ̈ܒܝܐ ܥܠ ܕܘܼܟܵܝܗ ܕܗܲܝܟܠܐ ܗ̇ܘ ܘܒܹܝܬ ܡܲܩܕܫܐ ܇ ܕܥ̣ܠ ܗܘ̣ܐ ܠܗ ܐܝܼܵܤܘܿܢ ܘܒܢ̈ܝ ܡܠܟܘܬܼܗ ܘܤܲܝܒܼܘܼܗܝ : ܐܡ̣ܪܘ ܝܗܘܼܕܵܐ ܡܲܩܒܲܝ ܘܐܚ̈ܘܗܝ ܆ ܢܸܤܩ ܘܲܢܕܲܟܹܿܐ ܒܹܝܬܼ ܡܲܩܕܫܐ ܘܲܢܚܲܕܬܝܼܘܗܝ . ܘܲܤܠܸܩܘ ܠܛܘܼܪܐ ܕܨܸܗܝܘܿܢ ܇ ܘܲܚܙ̣ܘ ܠܒܹܝܬܼ ܡܲܩܕܫܐ ܕܡܲܚܪܲܒܼ ܘܠܬܪ̈ܥܐ ܕܡܵܘܩܕܝܼܢ ܇ ܘܨܪܝܸܘ ܢܚ̈ܬܝܗܘܢ ܘܐܲܪܩܸܕܘ ܡܪܩܘܕܬܿܐ ܪܒܬܐ ܇ ܘܐܲܪܡܝܸܘ ܥܲܦܪܐ ܥܠ ܪ̈ܫܝܗܘܿܢ ܇ ܘܲܢܦ̣ܠܘ ܥܠ ܐܦܝ̈ܗܘܢ ܥܠ ܐܪܥܐ . ܘܲܓܥ̣ܵܘ ܠܘܬܼ ܥܵܡܘܿܪܐ ܕܫܡܝܐ . ܘܐܲܩܝܼܡ ܝܼܗܘܼܕܵܐ ܓܲܒܪ̈ܐ ܕܢܸܬܼܟܲܬܫܘܢ ܘܢܲܩܪܒܘܢ ܥܲܡ ܐܝܠܝܢ ܕܝܵܬܼܒܿܝܼܢ ܒܚܸܤ̈ܢܐ ܆ ܥܕܡܐ ܕܲܢܕܲܟܹܿܐ ܗܘܸ ܠܒܹܝܬܼ ܡܲܩܕܫܐ . ܘܓܼܒܼܐ ܟܗ̈ܢܐ ܕܠܝܬܿ ܒܗܘܿܢ ܡܘܼܡܐ ܘܡܸܨܛܒܹܝܢ ܒܢܵܡܘܿܤܐ ܇ ܘܕܲܟܿܝܸ ܠܒܼܝܬ ܡܲܩܕܫܐ : ܘܢܤܒܼܘ ܟ̈ܐܦܐ ܕܛܲܡܐܘܼܬܐ : ܗ̄ ܆ ܗܵܢܹܝܢ pb. f.43r ܕܐܸܬܬܕܝܼܫܘ ܡ̣ܢ ܛܲܡ̈ܐܐ . ܘܤܵܡܘ ܐܢܝܢ ܒܐܬܼܪܐ ܛܲܡܐܐ . ܘܐܸܬܡܲܠܟܘ ܥܠ ܡ̣ܕܒܚܐ ܕܩܘܼܪܒܢܐ ܗ̇ܘ ܕܐܸܤܬܲܝܒܼ ܆ ܕܡ̇ܢܐ ܢܸܥܒܿܕܘܢ ܠܗ . ܘܢܸܦܠܬ̤ ܠܗܘܢ ܡܲܚܫܒܼܬܐ ܛܵܒܼܬܐ ܕܢܸܫܪܘܿܢܝܗ̇ܝ . ܕܕܠܡܐ ܢܸܗܘܐ ܠܗܘܢ ܠܚܸܤܕܐ . ܡܛܠ ܕܤܲܝܒܼܘܼܗܝ ܗܘ̣ܘ ܥܲܡ̈ܡܐ . ܘܲܫܪܐܘܼܗܝ ܠܡܕܒܿܚܐ : ܘܤܵܡ̣ܘ ܟܐܦܘ̈ܗܝ ܒܐܬܼܪܐ ܝܼܕܝܼܥܵܐ : ܥܕܡܐ ܕܢܹܐܬܹܐ ܢܒܼܝܼܵܐ ܘܢܹܐܡܲܪ ܆ ܕܡܢܐ ܢܗܘܐ ܠܗܝܢ . ܐܟܼܡܐ ܕܐܵܦ ܚܢܢ ܟܕ ܡܸܬܬܒܼܪܐ ܟܐܦܐ ܕܡܕܒܚܐ ܗ̇ܝ ܕܥܠܝܗ̇ ܡܩܲܕܫܝܼܢܢ ܆ ܦܤܝܼܣ ܗܘ̣ ܠܢ ܕܒܼܕܘܼܟܐ ܐܚܪܬܼܐ ܕܢܛܝܼܪܐ ܢܛܝܪܝܼܗ̇ ܡܚܲܦܝܐܝܼܬܼ . ܘܲܢܤܒܼܘ ܒܹܝܬܼ ܡܲܩܒܼܝ ܟܐܦ̈ܐ ܡܫܲܠ̈ܡܬܐ ܐܝܟ ܕܟܬܝܼܒ ܒܢܵܡܘܿܤܐ : ܘܒܢ̣ܘ ܠܡܕܒܚܐ ܐܝܟ ܕܡ̣ܢ ܩܕܝܼܡ : ܘܒܢܘ ܠܒܹܝܬܼ ܡܲܩܕܫܐ ܘܠܟܼܠܗ ܓܵܘܹܗ ܕܒܲܝܬܼܵܐ ܆ ܘܩܲܕܫܘܼܗܝ pb. f.43v ܒܼܡܲܙܡܘܪ̈ܐ ܘܒܩ̈ܝܼܢܬܼܐ ܘܒܟܸܢܪ̈ܐ ܘܐܲܤܸܩܘ ܥܠܘܗܝ ܩܘܪ̈ܒܢܐ ܆ ܐܝܟ ܥܝ̈ܕܝܗܘܢ . ܘܗܕܐ ܒܲܫܢܬܼ ܡܵܐܐ ܘܐܲܪܒܿܥܝܼܢ ܘܲܬܼܡܢܹܐ ܠܡܠܟܘܬܗ ܕܐܢܛܝܟܼܘܿܣ ܒܲܪ ܐܲܦܝܼܦܵܢܘܿܣ ܒܪܹܗ ܕܐܢܛܝܟܘܿܣ ܡܲܠܟܐ . ܘܐܢܗܘܸ ܕܥܠ ܛܘܼܦܤܐ ܗܟܼܢܐ ܙܗܝܼܪܘܼܬܐ ܆ ܐܝܟܿܢܐ ܠܐ ܙܕ̇ܩ ܕܬܗܘܐ ܙܗܝܼܪܘܬܼܐ ܪܒܿܬܐ ܘܐܵܦ ܥܲܠ ܪܫ ܛܘܼܦܤܐ . ܘܟܼܕ ܒܹܝܬܼ ܝܗܘܼܕܐ ܡܲܩܒܲܝ ܠܫܘܼܢܝܐ ܕܡܐܦ̈ܐ ܝܑܸܨܸܦܘ ܘܠܐ ܩܲܒܸܿܠܘ ܐܸܢܹܝܢ ܆ ܡܛܠ ܕܡ̣ܢ ܪܓܼܠܐ ܢܘܼܟܼܪܝܬܐ ܐܬܬܕܝܼܫܘ : ܐܝܟܿܢܐ ܚܢܢ ܠܐ ܡܸܬܿܛܦܝܼܤܝܼܢܢ ܆ ܕܟܼܠܝܘܿܡ ܢܩܲܕܫܝܼܘܗܝ ܘܲܢܚܕܬܝܼܘܗܝ ܠܡܕܒܿܚܢ . ܘܥܠ ܙܗܝܼܪܘܼܬܐ ܕܐܝܟ ܗܕܐ ܒܗ ܒܢܵܡܘܼܤܐ ܡܛܠ ܒܲܝܬܐ ܗ̇ܘ . ܐܠܗܐ ܒܝܕ ܡܘܼܫܐ ܦܩ̇ܕ . ܘܥܠܘܗܝ ܕܢܵܡܘܼܤܐ ܗ̇ܘ ܒܝܕ ܚܝܠܐ ܕܪܘܚܐ ܩܲܕܝܼܫܐ . ܐܦ ܫ̈ܠܝܼܚܐ ܤܡ̣ܘ ܕܘܼܡ̈ܤܐ ܘܫܲܟܼܠܸܠܘ pb. f.44r ܠܕܐܝܟ ܗܵܠܝܢ . ܨܒ̈ܘܬܐ ܕܝܢ ܡܩܕܫ̈ܬܐ ܟܕ ܓܵܫ̈ܦܢ ܒܲܫܚ̈ܝܼܡܬܼܐ ܡܫܲܚ̈ܡܢ ܝܵܬܼܗܹܝܢ . ܘܠܲܡܫܚ̈ܡܵܬܼܐ ܠܓܼܡܪ ܠܐ ܡܩܲܕܫ̈ܢ . ܘܡܫܚ̈ܡܬܐ ܟܕ ܒܲܡܩ̈ܕܫܬܐ ܦܵܓܼ̈ܥܢ ܆ ܡܤܲܝ̈ܒܼܢ ܠܗܹܝܢ ܘܲܡܫܚ̈ܡܢ .. ܐܟܼܡܐ ܕܚܲܓܿܝ ܢܒܝܼܐ ܐܡ̇ܪ . ܐܢ ܫܩ̇ܠ ܓܲܒܼܪܐ ܒܸܤܪܐ ܕܩܘܼܕܫܐ ܒܟܸܢܦܐ ܕܡܲܪܛܘܼܛܗ ܇ ܘܩܵܪܹܒܼ ܒܟܸܢܦܹܐ ܠܠܚܡܵܐ ܘܲܠܒܘܼܫܠܐ ܇ ܘܲܠܚܲܡܪܐ ܘܠܸܡܫܚܐ ܘܠܟܼܠ ܡܹܐܟܼܠܹܐ ܆ ܕܲܠܡܵܐ : ܡܸܫܟܿܚ ܡܸܬܼܩܲܕܫ ܆ ܥܢܵܘ ܟܗ̈ܢܐ ܘܠܐܡ̇ܪܝܢ ܆ ܠܐ . ܐܡ̇ܪ ܬܘܼܒܼ ܚܲܓܿܝ . ܐܢ ܩ̇ܪܒ ܐܝܢܐ ܕܛܲܡܐܐ ܢܲܦܫܹܗܵ ܠܗܠܝܢ ܟܠܗܝܢ ܠܐ ܡܸܤܬܲܝܲܒܼ . ܥܢ̣ܵܘ ܟܗ̈ܢܐ ܘܐܡ̇ܪܝܼܢ ܠܗܡܸܤܬܝܒܼ .. ܗ̄ ܆ ܕܡܚܵܘܹܐ ܕܐܢܗܘܸ ܕܗ̇ܝ ܟܸܢܦܵܐ ܕܲܛܥܝܼܢܐ ܠܒܸܤܪܐ ܩܲܕܝܼܫܐ ܕܕܒܚܐ ܟܕ ܩܵܪܒܿܐ ܠܟܼܠ ܨܒ̈ܘܬܼܐ ܫܚ̈ܝܼܡܬܼܐ ܕܡܸܬܼܐܟܼ̈ܠܢ pb. f.44v ܡ̣ܢ ܟܠܢܫ ܕܲܠܡܵܐ : ܡܸܫܟܿܚܝܼܢ ܡܸܬܼܩܲܕܫܝܼܢ ܗܠܝܢ ܡ̈ܐܢܐ ܫܚܝܼܡ̈ܐ ܡ̣ܢ ܩܘܼܪܒܿܐ ܕܠܟܸܢܦܐ ܗ̇ܝ ܕܤܝܼܡ ܒܗ̇ ܒܸܤܪܐ ܩܲܕܝܼܫܐ .. ܗܟܼܢܐ ܘܗ̇ܝ ܐܚܪܬܼܐ ܇ ܕܐܝܢܐ ܕܩܵܪܹܒܼ . ܗ̄ ܆ ܐܢ ܩܵܪܹܒܼ ܐܝܢܐ ܕܲܛܡܲܐ ܒܲܚܕܐ ܡܼܢ ܐܝܠܝܢ ܕܛܲܡ̈ܐܢ ܒܢܡܘܿܤܐ ܠܐ ܡܸܤܬܝܒ ܗ̇ܘ ܡܕܡ ܕܡܸܬܼܩܲܪܒܼ ܠܗ . ܟܕ ܒܝܲܕ ܟܠܗܹܝܢ ܗܕܐ ܒܥܵܐ ܕܢܹܐܡܲܪ . ܕܐܟܼܙܢܐ ܕܗ̇ܝ ܟܸܢܦܐ ܠܐ ܡܲܨܝܐ ܕܲܬܼܩܲܕܫ ܠܐܝܠܝܢ ܕܡܸܬܼܩܲܪܒܐ ܠܗܘܢ . ܗ̇ܘ ܕܝܢ ܕܲܛܡܲܐ ܐܢ ܢܸܬܼܩܲܪܒ ܠܕܐܝܟ ܗܠܝܢ ܆ ܡܛܲܡܲܐ ܠ̇ܗܝܢ ܡ̣ܢ ܟܠ ܦܪܘܿܣ . ܬܘܼܒܼ ܐܡ̇ܪ ܡܵܪܝ ܐܦܪܝܡ ܡܲܠܦܢܐ ܪܒܐ ܒܦܘܼܫܵܩ ܗ̇ܝ ܕܨܸܦܪܝܐ ܕܒܐܘܿܪܝܬܵܐ ܠܡ ܡܸܬܼܢܟܸܣ ܗܘ݂ܐ ܥܠ ܩܘܼܕܫܐ ܘܟܠ ܕܒܗ ܡܚܲܤܐ ܗܘ̣ܐ . ܠܐ ܡ̣ܢ ܚܘ̈ܒܐ . ܡܛܠ ܕܚܘ̈ܒܐ ܠܩܘܼܕܫܐ ܘܡܵܐܢ̈ܝ ܩܘܼܕܫܐ ܠܐ ܦܠ̇̄ܚܝܼܢ pb. f.45r ܗܘ̣ܘ ܐܸܠܐ ܕܢܸܬܼܚܲܤܐ ܗܘ̣ܐ ܡ̣ܢ ܛܲܡܐܘܼܬܹܗ ܕܥܲܡܐ . ܗ̇ܘ ܕܟܼܡܐ ܙܒ̈ܢܝܼܢ ܒܝܼܕܥܬܼܐ ܘܕܠܐ ܝܕܥܬܐ ܥܠ̣ܘ ܠܗ ܟܕ ܠܐ ܕܟܹܝܢ . ܗܟܼܢܐ ܐܦ ܠܢ ܙ̇ܕܩ ܠܡܸܪܢܐ ܇ ܕܟܼܕ ܡܸܬܼܩܲܪܒܿܝܼܢܢ ܫܝܼܥܵܐܝܼܬܼ ܘܕܠܐ ܕܸܚܠܵܐ ܠܡܕܒܿܚܐ ܩܕܝܼܫܐ : ܠܘ ܩܲܕܝܼܫܘܼܬܼܗ ܠܢ ܡܩܲܕܫܐ ܆ ܕܠܩܘܼܒܠܐ ܕܝܢ ܙܢ̈ܝܐ ܕܝܼܠܢ ܛܲܡ̈ܐܐ ܘܲܫܚ̈ܝܼܡܐ ܠܩܕܝܼܫܘܬܹܗ ܡܛܲܡܐܝܼܢ . ܐܦ ܕܝܢ ܘܙ̇ܕܩ ܕܗܕܐ ܢܐܡܪ . ܕܐܦܢ ܠܐ ܪܓܼܝܼܫ ܟܗܢܐ ܐܵܘ ܪܫ ܟܗ̈ܢܐ ܒܓܹܕܫܐ ܡܕܡ ܕܲܓܼܕܫ̣ ܠܡܕܒܿܚܐ . ܙ̇ܕܩ ܠܗ ܠܲܡܩܲܕܫܘܼܬܹܗ ܒܛܝܼܠܐܝܼܬ . ܒܲܕ ܡܢ̣ܘ ܝܵܕܥ ܕܐܢ ܐܝܼܬ ܐܢܫ ܒܟܼܗ̈ܢܐ ܡ̇ܢ ܕܠܐ ܫܘ̇ܐ ܕܲܢܟܲܗܢ : ܡܛܠ ܕܘܼܒܪ̈ܘܗܝ ܟܤܲܝܵ̈ܐ : ܘܡܕܒܚܐ ܡܸܬܼܛܲܡܐ ܆ ܘܥܠ ܗܕܐ ܪܵܫܐ ܐܠܗܐ . ܠܐ ܓܹܝܪ ܐܸܬܓܠܝܸ ܠܝܼܫܘܿܥ ܒܲܪܢܘܿܢ ܤܘܼܥܪܢܐ ܕܥܵܟܼܪ ܗ̇ܘ ܕܥܲܟܿܪ ܠܝܼܤܪܝܠ pb. f.45v ܟܠܗ ܆ ܐܠܘܼܠܐ ܕܒܢ̈ܝ ܝܼܤܪܝܠ ܥܪܩ̣ܘ ܡ̣ܢ ܩܕܡ ܒܥܠܕܒܼ̈ܒܼܝܗܘܿܢ ܘܐܸܫܬܘܕܥ ܠܲܚܛܝܼܬܐ .. ܬܘܼܒ ܕܝܢ ܐܵܦ ܒܥܹܐܕܐ ܕܚܘܼܤܝܐ ܒܟܼܠ ܫܢ̣ܐ ܡܩܲܕܸܫ ܗܘ̣ܐ ܟܵܗܢܵܐ ܠܩܕܘܿܫ ܩܘܼܕܫ̈ܐ ܘܠܡܕܒܚܐ ܐܟܼܡܐ ܕܒܥܬܝܼܩܬܐ ܡܚܵܘܲܝ . ܐܝܟܿܢܐ ܚܢܢ ܙ̇ܕܩ ܠܢ ܠܡܲܗܡܵܝܘܼ ܡ̣ܢ ܕܐܝܟ ܗܠܝܢ ܤܘܥܪ̈ܢܐ ܘܢܲܫܸܦ ܇ ܕܠܐ ܡܸܫܬܲܚܡ ܡܲܕܒܚܐ . ܡܛܠ ܕܲܚܕܵܐ ܙܒܼܢ ܐܬܿܬܿܤܝܼܡ ܘܐܸܬܼܩܲܕܫ .. ܐܢܕܝܢ ܡܸܬܼܐܡܪܐ ܕܐܢ ܡ̣ܢ ܡ̈ܠܝܼܠܐ ܡܛܠ ܕܠܐ ܩܲܕܝܼܫܝܼܢ ܡܲܨܝܐ ܠܡܸܗܘܐ ܫܚܝܼܡܘܼܬܐ ܟܕ ܓܵܫ̇ܦܝܼܢ ܗܢ̇ܘܢ ܕܠܐ ܡܠܝܼܠܝܼܢ ܐܝܼܕܿܐ ܨܒܼܘܼܬܼܐ ܩܵܪܝܐ ܠܩܘܼܕܵܫܗ ܐܢ ܢܓܼܫܦܘܼܢ . ܐܡ̇ܪܝܼܢܢ . ܕܟܼܠ ܨܒܼܘܼܬܼܐ ܐܝܕܿܐ ܕܠܐ ܩܲܒܿܠܬ̤ ܪܘܿܫܡܵܐ ܒܩܘܕܿܫܗ ܕܡܕܒܚܐ : ܐܵܘ ܒܗ ܒܡܲܕܒܚܐ ܒܬܪܟܸܿܢ ܠܐ ܐܸܬܿܩܲܕܫܬ̤ : ܐܵܘ ܘܠܐ ܐܸܬܼܪܫܡܬ̤ ܠܒܼܪ ܡ̣ܢ ܡܲܕܒܿܚܐ : ܡ̣ܢ ܪ̈ܫܝ ܟܵܗ̈ܢܐ ܆ ܠܵܐ pb. f.46r ܙ̇ܕܩ ܕܬܸܥܘܿܠ ܠܒܝܬ ܡܲܩܕܫܐ ܠܓܼܡܪ . ܘܗܕܐ ܠܘ ܡܛܠ ܕܒܲܟܝܵܢܗ̇ ܩܲܢܝܐ ܠܲܫܚܝܼܡܘܼܬܼܵܐ . ܟܠܡܕܡ ܓܹܝܪ ܩܲܕܝܼܫ̣ ܐܢ ܒܗܲܝܡܵܢܘܼܬܼܐ ܒܝܼܕܥܬܼܐ ܢܸܬܢܤܸܒ . ܐܸܠܐ ܡܛܠ ܬܐܪܬܐ ܆ ܘܡ̣ܢ ܥܸ̈ܠܠܬܼܐ ܕܒܛܘܼܦ̈ܤܐ ܩܕܡ̈ܝܐ ܐܬ̱ܪܫܸܡ . ܗ̇ ܆ ܕܡܫ̣ܚ ܠܡ ܡܘܼܫܐ ܠܲܡܢܪܬܿܐ ܘܲܠܟܲܢܵܐ ܘܲܠܒܼܵܤܹܣ ܕܝܼܠܗ̇ ܇ ܘܲܠܦܬܼܘܼܪܐ ܘܤܛܪܘ . ܘܗܠܝܢ ܕܫܵܥܬܼܐ ܤܵܦ̈ܩܢ ܠܐܝܢܐ ܕܦܵܛܘܿܢܘܼܬܼܐ ܩܢܹܐ ܠܡܸܕܥ ܤܓ̈ܝܼܐܬܼܐ . ܐܢܕܝܢ ܘܲܠܤܪܘܿܒܘܼܬܐ ܒܲܝܬܵܝ ܆ ܡܫܟܿܚ ܕܐܦ ܒܤ̈ܓܝܼܐܬܼܐ ܢܲܗܦܸܟ . ܚܢܢ ܡ̇ܢ ܡܛܠ ܐܝܠܝܢ ܕܕܟܼܝܐ ܬܐܪܬܗܘܿܢ ܘܩܲܕܝܼܫ ܚܘܼܫܒܼܗܘܢ ܟܬܒܼܢ ܘܟܲܕܘܼ ܀ ܫܠܸܡ ܒܥܘܼܕܪܢ ܐܠܗܐ ܐܦ ܩܦܠܐܘܢ ܕܬܪܝܢ ܕܡܛܠ ܩܘܼܕܵܫ ܡܸܫܚܐ ܘܡܕܒܚܐ . ܘܠܐܠܗܐ ܫܘܒܚܐ ܥܠ ܦܐܝܘܼܬܼ ܛܘܼܝܵܒܹܗ ܐܡܝܢ ܀ ܬܘܒ ܩܦܠܐܘܢ ܕܬܪܝܢ ܀ ܡܛܠ ܩܘܼܕܵܫ ܥܕܬܐ ܀ ܡܸܫܚܐ ܕܒܗ ܡܬܪ̱ܫܡ ܡܕܒܚܐ ܘܩܕܘܿܫ ܩܘܼ̈ܕܫܐ ܘܫܪܟܐ . ܘܒܗ ܐܝܼܬ ܦܵܤܘܿܩ̈ܐ ܫܒܼܥܐ . ܦܤܘܿܩܐ ܩܲܕܡܝܐ ܀ ܡܛܠ ܗ̇ܝ ܕܠܐ ܙ̇ܕܩ ܕܢܥܘܿܠ ܠܡܕܒܚܐ ܡ̇ܢ ܕܠܐ ܩܲܒܸܿܠ ܤܝܵܡ ܐܝܼܕܐ ܟܵܗܢܝܐ ܇ ܐܦܠܐ ܠܥܹܕܬܿܐ ܇ ܡ̇ܢ ܕܠܐ ܐܸܬܕܲܟܿܝܸ ܒܡܲܥܡܘܕܝܬܐ ܩܕܝܼܫܬܐ ܇ ܘܒܡܤܒܼܐ ܕܐܪ̈ܙܐ ܩܕܝ̈ܫܐ . ܐܡ̇ܪܝܢܢ . ܡܛܠ ܕܝܢ ܕܐܘܪܫܠܡ ܥܹܠܝܬܐ ܥܹܕܬܿܐ ܕܒܲܫܡܝܐ : ܪܫ ܛܘܼܦܤܐ ܐܝܼܬܹܝܗ̇ pb. f.28v ܘܪܫ ܝܘܼܩܢܐ ܆ ܠܥܹܕܬܿܐ ܗܕܐ ܐܪܥܢܵܝܬܐ . ܘܗ̇ܝ ܡ̇ܢ ܟܵܠܝܐ ܠܡܸܕܪܟ ܒܗܿ ܆ ܐܠܐ ܗ̇ܢܘܢ ܕܲܕܟܹܝܢ ܘܢܲܗܝܼܪܝܼܢ ܘܲܓܼܡܝܼܪܝܼܢ . ܘܟܼܠ ܡܕܡ ܕܐܝܼܬܼ ܠܗܘܿܢ ܘܐܦܢ ܒܚܲܝܠܐ ܐܝܼܬܼܘܗܝ ܆ ܐܸܠܐ ܡܕܪܓܼܵܐܝܼܬ ܢܦܩ̇ ܠܡܲܥܒܿܕܢܘܼܬܐ . ܐܝܠܝܢ ܕܟܼܡܐ ܕܡܸܫܟܿܚܐ ܒܙܘܥ̈ܝܗܘܢ ܐܠܗ̈ܝܐ : ܒܪܹܫ ܐܠܗܘܼܬܼܐ ܩܲܕܝܼܫܬܐ ܘܪܫ ܛܵܒܘܼܬܼܐ ܡܸܬܿܕܲܡܹܝܢ . ܗܵܟܼܢܐ ܘܥܕܬܐ ܗܕܐ ܕܝܼܠܢ ܐܪܥܢܵܝܬܐ : ܕܛܘܦܤܐ ܨܵܝܪܐ ܕܗ̇ܝ : ܙ̇ܕܩ ܕܢܬܟܿܠܐ ܠܡܸܥܠ ܠܗ̇ . ܐܵܘ ܟܹܝܬܼ ܠܡܲܕܒܚܐ ܐܵܘ ܠܩܕܿܘܫ ܩܘܼܕܫ̈ܐ ܆ ܐܠܐ ܐܝܠܝܢ ܕܲܡܕܲܟܝܢܐ ܐܸܬܦܪܸܫܘ ܘܡܲܢ̱ܗܪ̈ܢܐ ܘܓܼܵܡܘܿܪ̈ܐ . ܘܒܗ̇ܝ ܕܥܕܬܿܐ ܗ̇ܝ ܡܥܲܠܝܬܿܐ ܘܲܡܪܲܡܪܡܬܐ : ܡܩܲܕܫܬܐ ܗ̄ܝ̣ ܒܕܘܪܟܿܬܼ ܗܘ̈ܢܐ ܗܢ̇ܘܢ ܩܲܕܝܼܫ̈ܐ ܘܒܝܗܘܼ̈ܠܠܝܗܘܢ ܕܤܪ̈ܦܐ ܘܕܟܪ̈ܘܿܒܐ pb. f.29r ܘܕܪ̈ܒܝ ܡܠܐ̈ܟܼܐ . ܗܟܢܐ ܘܐܦ ܗܕܐ ܡܩܲܕܫܐ ܗ̄ܝ̣ ܒܟܗ̈ܢܐ ܩܕܝܼܫ̈ܐ ܇ ܘܒܗ̈ܘܼܠܠܐ ܘܙܘܼܡܪ̈ܐ ܕܪ̈ܫܝ ܟܗ̈ܢܐ : ܒܡܸܨܥܵܝܘܼܬܼ ܚܝܠܐ ܕܪܘܼܚܐ ܩܕܝܼܫܐ ܡܲܥܒܿܕܢܐ ܆ ܕܗܘܸܝܘܼ ܓܵܡܘܿܪܗܘܢ ܀ ܬܘܼܒܼ ܕܝܢ ܡܛܠ ܕܛܘܼܦܤܐ ܕܗܕܐ ܥܕܬܐ ܕܝܼܠܢ : ܡܲܫܟܿܢܐ ܗܘ̣ܐ ܗ̇ܘ ܕܩܒܥ ܡܘܼܫܐ ܢܒܝܼܐ : ܗ̇ܘ ܕܒܡܸܬܼܪ̈ܓܼܫܢܝܵܬܐ ܒܠܚܘܿܕܿ ܐܝܬ ܗܘ̣ܐ ܠܗ ܠܲܡܚܲܤܵܝܘ : ܟܠܹܐ ܗܘ̣ܐ ܡܢܗ ܡܲܥܠܐ ܇ ܕܤܛܪ ܡ̇ܢ ܗܢ̇ܘܢ ܕܡܵܫܚܝܼܢ ܗܘ̣ܘ ܒܡܸܫܚܐ ܡܩܲܕܫܐ ܇ ܘܤܝܵܡ ܐܝܼܕܗ ܕܗ̇ܘ ܪܫ ܢܒܝܘܼܬܼܐ ܘܒܘܼܟܼܪܐ ܕܩܲܕܝܼܫܘܼܬܼܐ . ܗ̇ܘ ܕܒܝܼܕ ܡܸܨܥܝܐ ܩܲܒܠ ܓܸܠܝܵܢܐ ܕܟܠܗܹܝܢ ܝܲܕܥ̈ܬܼܐ . ܘܟܼܕ ܛܘܼܦܤܐ ܗܟܢܐ : ܠܐ ܡܸܫܟܿܚ ܗܘ̣ܐ ܐܢܵܫ ܕܢܸܥܘܿܠ ܠܗ̇ . ܐܠܐ ܐܝܢܐ ܕܡ̃ܦܝܼ̃ܣ ܕܲܦܤܝܼܣ ܠܗ ܡܲܥܠܐ ܘܐܸܬܼܩܲܕܫ pb. f.29v ܘܐܸܬܓܿܡܲܪ : ܐܝܟܿܢܐ ܠܗ̇ ܠܥܕܬܐ ܕܐܝܼܬܹܝܗ̇ ܪܫ ܛܘܦܤܐ ܡܸܫܟܿܚܐ ܕܠܓܼܡܪ ܐܢܫ ܢܥܘܿܠ ܠܗ̇ ܇ ܤܛܪ ܡ̣ܢ ܗ̇ܘ ܕܐܸܬܼܕܲܟܿܝܸ ܘܐܸܬܢܲܗܪ ܘܐܸܬܓܿܡܪ . ܘܗܕܐ ܗܝܼ ܥܸܠܬܐ ܕܡܸܙܕܲܗܪܝܼܢܢ ܒܡܲܕܒ̈ܚܐ ܩܕܝܼܫ̈ܐ ܕܠܐ ܢܸܥܘܿܠ ܠܗܘܢ ܇ ܐܸܠܐ ܐܲܝܢܐ ܕܦܤܝܼܣ ܠܗ ܡܲܥܠܐ ܀ ܦܤܘܩܐ ܕܬܪܝܢ ܀ ܡܛܠ ܩܘܼܕܫ ܡܸܫܚܐ ܕܒܹܗ ܡܬܼܪܫܡ ܡܕܒܚܐ ܘܕܡܢܐ ܡܛܦܣ . ܬܪܝܢ ܕܝܢ ܪ̈ܥܝܢܐ ܨ̇ܐܪ ܠܢ ܡܸܫܚܐ ܒܫܘܼܡܠܵܝܗ . ܚܕ ܡ̇ܢ ܐ̄ܪܙ ܐܢܫܘܼܬܗ ܕܝܼܫܘܿܥ ܗ̇ܘ ܕܬܹܐܩܲܕܫ ܥܠ ܐܦܝ̈ܢ . ܐܚܪܢܐ ܕܝܢ ܆ ܐܪܙ ܐܠܗܘܬܹܗ ܗ̇ܘ ܕܡܩܲܕܼܫ ܘܲܡܫܲܡܠܸܐ ܐܠܗܵܐܝܼܬܼ ܟܠܗܹܝܢ ܐܝܠܝܢ ܕܡܸܬܓܡܪ̈ܢ ܟܹܝܬܼ ܘܡܸܫܬܡ̈ܠܝܢ ܀ ܬܘܼܒܼ ܕܝܢ ܐܚܪܢܝܐܝܬ ܐܡ̇ܪܝܢ . ܕܪܫ ܛܘܦܤܐ ܗܘ̣ ܡܸܫܚܵܐ pb. f.30r ܗܵܢܐ ܠܡܸܫܚܵܐ ܗ̇ܘ ܕܦܩ̣ܕ ܐܠܗܐ ܠܡܘܼܫܐ . ܕܢܸܪܫܘܿܡ ܒܗ ܠܡܕܒܿܚܐ ܘܠܟܠܗܘܿܢ ܡ̈ܐܢܵܘܗܝ . ܦܤܘܿܩܐ ܕܬܠܬܐ ܀ ܡܛܠ ܐܝܟܿܢܝܘܼܬܼ ܩܘܕܵܫܹܗ ܕܡܸܫܚܐ . ܐܡ̇ܪܝܼܢܢ ܕܝܢ ܩܕܡܝܬܼ ܙ̇ܕܩ ܠܡܸܤܲܒ ܪܹܫ ܟܗ̈ܢܐ ܡܸܫܚܵܐ : ܘܤ̇ܐܡ ܠܗ ܒܡܕܒܚܐ ܟܕ ܡܚܲܦܲܝ . ܚܘܼܦܵܝܹܗ ܕܝܢ . ܡܛܠ ܕܕܘܼܒܵܪ̈ܘܗܝ ܐܠܗ̈ܝܐ ܕܝܼܫܘܿܥ ܩܕܡܝܬܼ ܡܚܲܦܹܝܢ ܗܘܘ ܘܲܡܛܲܫܹܝܢ ܡ̣ܢ ܟܠܗ ܓܵܘܐ . ܘܐܦ ܗܸܝ ܗܕܐ ܦܩܝܕܐ ܐܠܗܐܝܬ ܠܟܼܠܗܘܿܢ ܩܲܕܝܼܫ̈ܐ ܇ ܐܠܐ ܢܸܗܘܘܿܢ . ܡܸܬܼܚܙܹܝܢ ܕܘܼܒܵܪ̈ܝܗܘܢ ܐܝܟ ܕܢܸܬܼܚܙܘܿܢ ܠܒܼܢܝ̈ܢܫܐ . ܬܠܬܼ ܡܲܪ̈ܡܝܵܢ ܕܡ̣ܢ ܥܬܝܼܩܬܐ ܕܡܸܬܐܡܪ̈ܢ ܒܩܝܼܢܬܿܐ . ܕܥܹܕܬܿܐ ܆ ܡܫܘ̈ܕܥܢ ܕܐܸܬܚܲܝܕ ܗ̇ܢܝܢ ܕܥܲܬܝܼܩܬܐ ܠܲܚܕܬܿܐ . ܕܥܲܡ ܫܘܼܡܠܝܗܝܢ ܘܫܘܼܪܝ ܥܘܼܢܝ̈ܬܼܐ ܢܚ̇ܬܼ ܪܫ ܟܗ̈ܢܐ pb. f.30v ܡ̣ܢ ܐܬܪܐ ܗ̇ܘ ܩܲܕܝܼܫܐ ܕܒܹܗ ܩܐܡ ܗܘ̣ܐ : ܘܡܸܬܼܟܲܪܸܟ ܠܦܢܝܬܐ ܕܩܘܼܕܫ̈ܐ ܗ̇ܢܘܢ ܕܒܼܵܬܼܪܟܸܿܢ : ܒܥܘܢ̈ܝܬܐ ܘܩ̈ܠܐ ܡܫܲܚ̈ܠܦܐ : ܘܬܘܼܒ ܦܢ̇ܐ ܠܘܵܬܼ ܐܬܪܗ ܩܕܡܝܬ ܆ ܡܲܠܸܦ ܒܝܕ ܗܕܐ : ܕܫܘܬܦܘܬܐ ܕܨܸܒܘ̈ܬܐ ܐܠܗ̈ܝܬܐ ܆ ܠܘܬ ܟܠܗܘܢ ܩܕܝ̈ܫܐ ܗܵܘܝܐ : ܠܦܘܼܬܼ ܡܫܘܼܚܬܐ ܕܟܠ ܚܕ ܡܢܗܘܿܢ . ܟܕ ܡܟܲܬܪܐ ܗܸܝ ܒܲܩܢܘܿܡܵܗ̇ ܕܠܐ ܒܨܝܼܪܘܼܬܼܐ ܘܕܠܐ ܡܸܫܬܲܚܿܠ̱ܦܢܘܼܬܼܵܐ . ܘܕܒܚܲܝܠܐ ܕܙܘܼܡܪ̈ܐ ܗܢ̇ܘܢ ܘܬܸܫܒܚ̈ܬܐ ܪ̈ܘܼܚܢܵܝܬܼܐ ܇ ܡܸܬܼܢ̱ܗܪ ܗܵܘܢܐ ܕܟܠ ܚܕ ܡ̣ܢ ܗ̇ܢܘܢ ܕܩܵܝ̇ܡܝܼܢ ܥܡ ܪܫ ܟܗ̈ܢܐ . ܘܡܸܬܼܦܢܹܐ ܡܲܕܥܗܘܢ ܥܲܡܹܗ : ܐܝܟܿܢܐ ܘܒܲܠܝܼܠܘܼܬܐ ܕܡܕܥ̈ܐ ܘܲܓܼܠܵܬܼܐ ܕܡ̣ܢ ܫܲܦܝܘܼܬܼܵܐ . ܢܗܘܘܿܢ ܡܛܲܝܒܼܝܼܢ ܠܫܘܬܦܘܬܐ ܕܡܲܚܬܼܐ ܕܪܘܼܚܐ ܩܕܝܼܫܐ pb. f.31r ܡܩܲܕܫܢܐ ܕܡܸܫܚܐ : ܘܐܵܦ ܬܘܼܒ ܒܬܸܫܒܘܚ [ ܬܗܘܢ ] ܗ̇ܝ ܤܓܝܐܬ̤ ܩܝܼ̈ܢܬܼܐ ܕܩ̈ܬܐ ܡܫܲܚ̈ܠ̱ܦܐ ܒܦܘܼ̈ܡܐ ܡܬܪ̈ܓܼܫܢܐ ܕܠܐ ܫ̇ܠܝܢ ܆ ܐܲܡܝܼܢܘܼܬܐ ܬܟܼܝܼܒܬܐ ܘܬܘܕܝܼܬܐ ܕܠܐ ܦܵܤܩܐ . ܕܝܼܠܵܝܬܐ ܠܐ ܓܫܝܼܡܬܐ ܕܤܪ̈ܦܐ : ܡܒܲܕ̈ܩܝ ܥܠ ܗ̇ܢܝܢ ܡܸܬܼܝܲܕܥ̈ܢܝܬܐ ܕܪܘܼܚܐ ܇ ܕܚܵܝܪܐ ܐܡܝܼܢܐܝܼܬ ܒܨܸܡ̈ܚܐ ܠܗ̈ܝܐ ܘܕܤܘܼܟܿܠܗܘܢ . ܬܘܼܒ ܤܲܓܝܼ ܙܘ̈ܥܐ ܘܚܲܪܝܼܦ ܪܗܛܵܐ ܇ ܗ̇ܘ ܕܡܸܬܼܟܿܪܸܟ ܒܟܠܙܒܲܢ ܒܛ̈ܒܬܐ ܐܠܗ̈ܝܬܼܐ ܡܸܬܼܒܲܕܩܐ . ܦܤܘܩܐ ܕܐܪܒܿܥܐ ܀ ܡܛܠ ܟܘܼܫܦܐ ܘܓܗ̈ܢܬܐ ܕܩܘܼܕܵܫܗ . ܐܡ̇ܪܝܼܢܢ ܕܡ̣ܢ ܒܵܬܼܪ ܗܠܝܢ . ܗܝܕܝܢ ܢ̇ܤܒ ܠܗ ܪܫ ܟܗ̈ܢܐ ܠܡܸܫܚܵܐ . ܘܤܐ̇ܡ ܠܗ ܥܠ ܡܕܒܿܚܐ ܐܠܗܝܐ ܟܕ ܡܚܲܦܲܝ ܘܲܓܼܢܝܼܙ . ܥܲܕ ܡܸܬ̱ܐܡܪܐ ܗܲܝܡܢܘܼܬܐ . ܕܡܫܵܘܕܥܐ ܥܠ ܕܐܸܬܼܓܿܠܝܸܘ ܕܘܼܒܪ̈ܐ ܝܫܘܥ̈ܝܐ ܒܡܲܬܼ̈ܠܐ ܘܦܠܐܬܼ̈ܐ pb. f.31v ܘܡܲܠܦ̈ܢܘܬܼܐ ܇ ܘܕܕܢܚ̣ ܫܪܪܐ ܕܤܘܥܪ̈ܢܐ . ܡܸܟܹܿܝܠ ܗ̇ܢܘܢ ܕܐܸܬܼܚܲܦܝܼܘ ܗܘ̣ܘ . ܐܸܬܓܿܠܝܹܘ . ܘܲܡܨܠܐ ܨܠܘܿܬܐ ܕܩܕܡ ܡܲܕܒܿܚܐ ܩܕܝܼܫܐ ܆ ܕܡܫܘܕܥܐ ܥܠ ܠܐܡܤܲܝܟܘܼܬܹܗ ܕܐܠܗܐ ܇ ܘܠܐ ܡܸܬܕܲܪܟܿܫܘܼܬܹܗ ܘܕܠܐ ܫ̇ܪܐ ܟܝܵܢܐܝܼܬܼ ܒܓܼܘܼܫ̈ܡܐ ܇ ܐܠܐ ܨܒܝܢܐܝܼܬܼ ܡܩܲܕܸܫ ܠܗܘܢ : ܘܲܡܦܲܚܸܡ ܠܡܕܒܚܐ ܗܵܢܐ ܕܐܸܬܼܦܪܫ ܗܫܐ ܘܠܗܝܟܿܠܐ ܆ ܠܡܲܫܟܿܢܐ ܕܩܒܼܥ ܡܘܼܫܐ ܇ ܘܲܠܒܲܝܬܐ ܕܫܠܝܡܘܢ ܡܲܠܟܿܐ ܒܢ̣ܐ ܇ ܘܐܵܦ ܡܸܬܼܚܲܢܓܼ ܕܢܸܬܼܩܲܕܫ ܒܡܲܦܘܿܚܝܼܬܼܐ ܐܠܗܝܬܐ ܐܝܟ ܥܠܝܼܬܼܐ ܕܒܨܗܝܘܿܢ ܘܕܟܼܠ ܐܪ̈ܙܝܼܢ ܠܚܘܼܤܝܐ ܕܒܹܗ ܢܸܬܓܡܪܘܢ . ܘܪܫ̇ܡ ܥܠ ܩܢܘܿܡܹܗ . ܕܲܡܫܵܘܕܥ ܒܪܘܿܫܡܐ ܕܒܚܲܝܠܹܗ ܐܸܬܼܚܬܸܡ . ܡܸܫܟܿܚ ܠܡܸܩܪܒܼ ܕܢܫܲܡܠܐ ܐܪܙܐ ܕܠܗ ܐܸܬܼܦܪܸܫ pb. f.32r ܕܲܢܩܲܕܫ . ܗ̇ܝ ܕܲܫܠܵܡܐ ܥܲܡܟܼܘܢ ܘܦܘܼܢܵܝܐ ܕܥܲܡܟ ܘܥܲܡ ܪܘܼܚܵܟ . ܡܫܵܘܕܥܐ ܥܲܠ ܐܘܝܘܬܐ ܘܚܘܼܒܿܐ ܘܲܫܠܵܡܐ ܕܩܢܹܝܢ ܠܘܵܬ ܚ̈ܕܕܐ ܟܠܗܘܿܢ ܕܲܒܼܡܕܒܿܚܐ . ܕܒܗܘܿܢ ܡܲܨܝܵܐ ܕܢܸܬܿܓ̇ܡܪ ܗ̇ܘ ܡܵܐ ܕܤܝܼܡܐ ܠܗܘܢ ܠܲܡܫܲܡܫܘܼ ܓܡܝܼܪܘܬܗ . ܘܒܬܪ ܗܕܐ ܗܦ̇ܟ ܘܲܡܪܝܼܡ ܠܫܘܿܫܸܦܐ ܡܚܲܦܝܵܢܐ ܕܡܸܫܚܵܐ . ܘܡܲܟܼܪܸܟ ܠܗܚܕܲܪܲܝ ܠܲܩܢܵܐ ܕܒܗ̇ ܗܘܼ ܡܸܫܚܵܐ . ܒܕܘܼܡܝܐ ܕܟܼܪܝܼܟܼܘܼܬܹܗ ܕܲܚܕܵܪܝ ܦܬܘܼܪܐ ܕܐܪ̈ܙܐ ܀ ܡܫܲܪܐ ܩܢܘܢܐ ܗ̇ܘ ܕܛܝܒܿܘܼܬܹܗ . ܕܲܡܚܵܘܹܐ ܕܒܛܝܒܿܘܼܬܐ ܕܡ̣ܢ ܡܵܪܢ ܝܼܫܘܿܥ ܐܸܬܼܝܲܗܒܬ̤ ܠܢ ܒܲܚܕܵܝܘܼܬܹܗ ܕܥܲܡ ܟܝܵܢܐ ܐܠܗܝܐ ܩܢܲܝܢܢ ܦܵܪܗܤܝܐ ܠܡܸܩܪܐ ܬܟܼܝܼܠܵܐܝܼܬܼ ܠܐܒܐ ܘܠܪܘܼܚܐ ܠܲܡܩܲܕܵܫܘܼ ܐܪܙܐ ܗܢܐ . ܘܪܫ̇ܡ ܥܠ ܡܸܫܚܵܐ . ܘܗ̇ܢܘ ܪܘܿܫܡܵܬܐ pb. f.32v ܩܲܕܡܝܐ ܕܥܠ ܡܸܫܚܵܐ ܇ ܐܟܼܡܐ ܕܥܠ ܐܪ̈ܙܐ ܩܕܝܼ̈ܫܐ ܕܦܓܪܐ ܘܲܕܡܵܐ ܀ ܬܘܼܒ ܦܩ̇ܕ ܠܲܕܥܲܡܹܗ . ܠܥܠ ܢܸܗܘܘܢ . ܘܲܡܦܲܢܹܝܢ ܠܘܬܟ ܐܠܗܗ ܀ ܘܐܡ̇ܪ ܀ ܢܵܘܕܐ ܘܢܤܓܘܿܕ ܀ ܀ ܕܡܫܲܪܪ ܗ̇ܘ ܡܐ ܕܫܲܒܚܘ ܗ̇ܢܘܢ ܀ ܬܘܼܒ ܡܫܲܪܐ ܒܲܓܼܗܢܬܐ ܩܕܡܝܬܿܐ . ܕܬܟܼܫܦܬܐ ܗܕܐ ܘܬܚܢܢܬܐ ܠܬܠܝܬܝܘܼܬܐ ܩܲܕܝܼܫܬܐ ܕܬܸܫܪܐ ܘܬܸܥܡܪ ܒܒܹܝܬܼ ܩܘܼܕܫܐ ܗܵܢܐ ܕܠܐܝܼܩܪܗ̇ ܐܸܬܼܦܪܸܫ . ܘܲܬܪܲܚܸܦ ܥܠܘܗܝ ܕܝܢ ܒܲܡܪܚܡܢܘܼܬܼܐ ܘܲܬܼܩܲܕܫܝܼܘܗܝ ܒܛܝܒܿܘܼܬܐ . ܐܝܟܿܢܐ ܕܒܩܕܝܼܫܘܼܬܹܗ ܡܩܼܕܫ̈ܢܐ ܕܒܗ ܥܡ ܟܢ̈ܫܐ ܫܡ̈ܝܢܐ ܢܸܫܬܿܘܘܿܢ . ܠܲܡܩܲܕܫܘܼ ܬܠܝܼܬܼܐܝܼܬ ܩܘܼܕܵܫ̈ܐ ܀ ܬܘܼܒܼ ܡܲܩܸܦ ܓܗܢܬܿܐ ܕܬܲܪܬܝܢ ܗ̇ܝ ܕܦܪܝܼܫܐܝܼܬܼ ܠܘܬ ܒܪܐ ܝܼܫܘܥ pb. f.33r ܡܫܝܼܚܐ ܡܵܪܢ ܗ̇ܘ ܕܐܠܗܐ ܗ̇ܘ ܕܐܠܗܐ ܗܘ̣ ܫܪܝܼܪܐ ܒܲܚܕܝܘܼܬܗ ܕܥܡ ܒܪܐ ܡܬܼܘܿܡܝܐ ܐܠܗܐ ܡܠܬܐ ܡܩܲܪܸܒܼ ܒܵܥܘܼܬܼܐ ܗܘ̤ ܪܫ ܟܗ̈ܢܐ ܇ ܘܥܗ̇ܕ ܤܒܼܝܼܤܘܼܬܼ ܛܲܝ̈ܒܘܼܬܹܗ ܘܪ̈ܲܚܡܘܗܝ ܕܥܠ ܥܹܕܬܹܿܗ . ܘܕܒܛܘܼܦܤܐ ܕܥܕܬܿܐ ܗ̇ܝ ܕܒܲܫܡܝܐ ܩܲܒܼܥܗ̇ ܘܫܲܪܪܗ̇ ܥܠ ܟܐܦܐ ܕܲܫܪܪ ܗܲܝܡܢܘܼܬܐ ܕܫܠ̈ܝܼܚܐ ܪ̈ܵܚܡܵܘܗܝ ܘܢܵܛܪ̈ܝ ܩܘܼܩ̈ܕܢܘܗܝ : ܘܕܡܲܕܒܚܐ ܡܚܲܤܝܵܢܐ ܕܐܸܬܼܩܒܼܥ ܒܹܗ ܛܘܼܦܤܐ ܕܩܲܒܼܪܹܗ ܐܝܼܬܼܘܗܝ ܇ ܗ̇ܘ ܪ̄ ܕܚ̈ܝܐ ܚ̈ܕܬܐ ܡܢܗ ܢܒܼܥ ܠܐ ܡܝ̈ܘܬܐ . ܘܡܸܬܼܟܲܫܦ ܕܒܚܝܠܐ ܕܡܢܗ ܘܕܐܒܘܼܗܝ ܘܕܪܘܼܚܹܗ ܢܸܬܼܩܲܕܫ ܡܸܫܚܵܐ ܗ̇ܘ ܕܐܸܬܼܦܪܹܫ ܠܪܘܿܫܡܵܐ ܘܠܩܘܼܕܵܫ ܡܕܒܿܚܐ ܕܥܠܘܗܝ ܕܒܼܚ̱ܬܼܵܐ ܕܐܪ̈ܙܘܗܝ pb. f.33v ܕܡܚܲܤܝܐ ܚܘܒ̈ܐ ܬܸܬܼܩܲܪܒܼ . ܘܲܒܼܚܪܬܼܗ̇ ܕܓܼܗܢܬܐ ܪܫ̇ܡ ܥܠ ܡܸܫܚܵܐ ܀ ܘܩ̇ܥܐ ܡܫܲܡܫܢܐ ܒܡܲܕܥ̈ܝܟܘܢ . ܗ̄ ܆ ܡܥܝܼܪ ܠܗܢ̇ܘܢ ܕܥܲܡܗ ܠܲܡܥܲܕܪ ܘܼܒܲܨܠܘܿܬܐ ܡܲܕܥܵܢܵܝܬܿܐ ܠܫܘܼܡܠܵܝ ܫܘܼܡܠܝܐ ܗܢܐ ܀ ܘܲܡܫܲܪܐ ܒܲܓܼܗܢܬܿܐ ܕܬܠܬ . ܗ̇ܝ ܕܠܘܬ ܐܒܐ ܡܚܝܼܪ ܡܲܕܥܹܗ ܪܫ ܟܵܗ̈ܢܐ . ܒܟܘܼܫ̈ܦܐ ܕܒܗ̇ ܟܕ ܐܡ̇ܪ . ܕܐܝܟܿܢܐ ܕܒܟܠ ܕܵܪ̈ܝܢ ܛܲܝܒܿܘܼܬܼܢܐܝܼܬ ܥܲܕܪܬܿ ܠܥܒܼ̈ܕܝܢ ܘܫܘܼܡܠܝܐ ܓܡ̣ܪܬܿ ܠܗܘܢ ܒܛܘܼܦܤܐ ܕܡܸܫܚܐ . ܐܢ ܠܟܼܗܢܘܼܬܼܐ ܥܵܒܼܘܿܪܬܿܐ ܘܐܢ ܠܡܲܠܟܘܼܬܐ ܕܙܒܼܢܐ ܗܟܼܢܐ ܐܦ ܠܫܠܝܚ̈ܐ ܕܲܓܼܒܼܐ ܒܪܵܟ ܡܪܢ ܝܼܫܘܿܥ ܝܗܒܼܬܿ ܚܝܠܐ ܠܡܸܓܼܡܲܪ ܟܠ ܬܲܪ̈ܥܝܵܢ . ܗܟܢܐ ܘܐܦ ܚܢܢ ܕܵܘܲܝ̈ܐ ܡܸܬܼܟܲܫܦܝܼܢܢ . ܕܐܝܟܿܢܐ ܕܚܲܝܸܠܬܲܢ pb. f.34r ܘܒܢ̣ܝܢ ܒܚܬܐ ܗܢܐ ܠܡܲܥܡܪܐ ܕܲܫܡܵܟ ܩܕܝܼܫܐ ܕܬܸܫܪܐ ܒܗ ܫܟܝܢܬܟ ܐܟܼܡܐ ܕܲܡܥܵܕܐ ܠܡܸܫܪܐ ܇ ܘܬܸܡܠܹܝܘܗܝ ܛܲܝܒܿܘܼܬܼܵܐ ܕܪܘܼܚܐ ܐܝܟ ܡܐ ܕܲܠܥܸܠܝܼܬܐ ܨܹܗܝܘܿܢܵܝܬܿܐ ܡܠ̣ܝܬܿ . ܘܲܒܼܡܲܓܼܢܵܢܘܼܬܼܵܐ ܕܪܘܼܚܟ ܢܸܬܼܩܲܕܫ ܡܸܫܚܐ ܗܢܐ ܕܢܸܗܘܐ ܠܩܘܼܕܵܫܹܗ ܕܡܲܕܒ ܗܢܐ ܘܕܗܲܝܟܿܠܐ ܗܵܢܐ . ܕܒܹܗ ܥܡ ܪ̈ܘܼܚܢܐ ܢܲܤܸܩ ܠܟ ܬܫ̈ܒܚܬܼܐ : ܘܪܫ̇ܡ ܥܠ ܡܸܫܚܵܐ . ܘܬܼܘܼܒܼ ܦܫ̇ܛ ܐܝܼܕܗ ܘܨ̇ܒܥ ܨܸܒܼܥܐ ܕܠܘܬ ܟܪܵܬܹܗ ܒܡܸܫܚܵܐ ܕܒܼܠܩܢܐ ܘܪܫ̇ܡ ܠܗ ܒܗ̇ ܒܨܸܒܼܥܹܗ ܘܐܡ̇ܪ ܀ ܡܸܬܼܪܫܡ ܘܡܸܬܩܲܕܫ ܡܸܫܚܐ ܗܢܐ ܘܫܪܟܿܐ . ܒܫܸܡ ܐܒܼܐ ܘܒܪܐ ܘܪܘܼܚܵܐ ܕܩܘܕܫܐ . ܐܟܡܐ ܕܐܡ̣ܪܢ ܠܥܠ . ܕܒܗ̇ܢܘܢ ܬܠܬܐ ܪ̈ܘܿܫܡܐ ܩܕܡ̈ܝܐ ܥܠ ܬܠܝܼܬܝܘܼܬܐ ܡܒܲܕܩ . ܘܒܼܗܢܐ ܐܚܪܝܐ ܕܒܲܚܕܵܐ ܨܸܒܥ̣ܵܐ pb. f.34v ܥܠ ܚܕܲܢܵܝܘܼܬܹܗ ܕܲܟܝܢܐ ܗ̇ܘ ܕܬܼܠܝܼܬܼܐܝܬܼ ܐܸܫܬܿܒܿܚ . ܦܤܘܿܩܐ ܕܚܡܫܐ ܀ ܡܛܠ ܪ̈ܘܿܫܡܐ ܕܡܕܒܚܐ . ܗܝܕܝܢ ܪܫܟܗ̈ܢܐ ܝܗ̇ܒ ܠܠܩܢܐ ܠܚܕ ܡ̣ܢ ܟܗ̈ܢܐ . ܘܛ̇ܒܼܥ ܬܠܬ ܨܸܒ̈ܥܬܗ ܒܹܗ ܒܡܸܫܚܵܐ . ܘܪܫ̇ܡ ܥܠ ܟܐܦܐ ܕܐܸܓܵܪܹܗ ܕܡܲܕܒܚܐ . ܕܕܵܡܝܐ ܠܟܐܦܐ ܗ̇ܝ ܕܥܠ ܬܪܲܥ ܩܲܒܼܪܐ ܗ̇ܘ ܩܲܕܝܼܫܐ ܐܸܬܿܬܿܤܝܼܡܬ̤ . ܗ̇ܝ ܕܝܢ ܕܲܒܡܸܫܚܐ ܩܕܝܼܫܐ ܡܸܬܪܫܡܵܐ ܟܹܐܦܵܐ ܗܕܐ ܡܫܵܘܕܥܵܐ . ܚܕܐ ܡ̇ܢ ܡܛܠ ܕܡܸܫܚܵܐ ܒܪܘܼܚܵܐ ܩܕܝܼܫܐ ܡܬܼܝܼܠ ܒܟܼܠܗܘܿܢ ܟܬ̈ܒܝ ܩܘܼܕܫܐ . ܐܝܟ ܗ̇ܝ ܕܡܛܠ ܗܢܐ ܡܲܫܚܟ ܐܠܗܐ ܐܠܗܝܟ . ܘܐܚܪ̈ܢܝܬܐ ܕܥܬܼܝܼܕܢܢ ܒܥܘܕܪܢ ܐܠܗܐ ܠܡܐܡܪ ܐܢܝܢ . ܘܐܦ ܡܛܠ ܕܛܘܼܦܤܐ ܒܡܸܫܚܐ ܐܸܬܡܫܚ . ܐܡ̣ܪ ܓܹܝܪ ܐܠܗܐ ܠܡܘܼܫܹܐ . ܕܤܒ ܠܟ ܡܸܫܚܐ ܗܹܡܝܼܢܵܐ pb. f.35r ܘܕܫܪܟܐ . ܘܩܲܕܫ ܘܲܪܫܘܿܡ ܠܡܕܒܚܐ ܘܠܟܠܗܘܿܢ ܡܵܐܢܵܘ̈ܗܝ . ܗܘ̤ ܗܟܼܢ ܘܪܫ ܛܘܼܦܤܐ ܙܕ̇ܩ ܕܢܸܬܼܡܫܚ . ܐܦ ܕܝܢ ܗ̇ܘ ܝܤܪܝܠ ܚ̇ܙܐ ܠܐܠܗܐ : ܟܕ ܩܒܼܥ ܟܐܦܐ ܗ̇ܝ ܕܲܠܡܲܕܒܿܚܐ ܛܲܦܤܬ̤ . ܡܸܫܚܵܐ ܢܤ̣ܟ ܥܠܝܗ̇ ܠܲܡܩܲܕܫܘܼܬܼܗ̇ . ܕܡܤܲܟܿܠܐ ܗܘܼܬ ܥܠ ܡܫܝܼܚܘܼܬܐ ܕܥܬܝܼܪܐ ܗܘ̣ܬ ܠܡܸܗܘܐ ܠܡܲܫܟܿܢܙܒܼܢܐ ܗ̇ܘ ܛܘܼܦܤܵܐ ܥܲܬܝܼܩܐ ܩܲܕܡܝܬܼ . ܐܚܪܝܬ ܕܝܢ ܥܠ ܡܲܕܒܿܚܐ ܗܢܐ ܀ ܐܚܪܬܼܐ ܕܝܢ ܡܼܛܠ ܡܫܵܚ ܟܐܦܐ ܀ ܕܘܼܡܝܐ ܓܹܝܪ ܕܡܸܫ̈ܚܐ ܕܲܠܩܲܒܼܪܐ ܡܥܵܕܝܼܢ ܪ̈ܗܘܡܝܐ ܠܲܡܩܲܒܿܠܘܼ ܘܲܠܡܸܡܫܚ ܒܬܪ ( ܝܢ ) ܬܪܝܢ ܝܵܘ̈ܡܝܼܢ ܐܝܟ ܪܸܥܝܵܢ ܐܢܫ̈ܝܼܢ . ܘܲܬܼܠܬܼܐ ܨܝܕ ܐܚܪ̈ܢܐ . ܐܢ ܕܙܝܬܐ ܘܐܢ ܕܤܛܪ ܀ ܐܟܼܡܵܐ ܕܛܘܼܒܼܢܐ ܠܘܼܩܐ ܒܫܲܪܒܐ ܕܨܝܕ ܢܸ̈ܫܐ ܇ ܡܪܝܼܡ ܡܓܼܕܠܝܬܐ ܠܡܹܐܡܪ ܘܡܲܪܝܡ ܕܝܲܥܩܘܿܒ : ܘܫܠܵܘܡ̣ ܤ̇ܗܕ . ܕܛܲܝܸܒܼ pb. f.35v ܗܪ̈ܘܡܐ ܕܢܡܫ̈ܚܵܢܝܗܝ . ܐܦ ܕܝܢ ܘܡܲܪܝܡ ܚܵܬܹܗ ܕܠܥܙܪ ܡܫܲܚܬܹܗ ܠܦܪܘܿܩܐ ܒܸܡܫܚܐ ܗ̇ܘ ܪܫܵܝܐ ܗ̇ܘ ܕܡܛܠܬܗ ܐܸܬܼܚܪܝܼ ܝܼܗܘܕܵܐ ܆ ܕܲܠܡܵܢܐ ܐܒܼܕܵܢܐ ܕܡܫܚܐ ܗܢܐ : ܠܝܵܘܡܐ ܕܲܩܒܘܼܪܬܝ ܢܛܪܬܹܗ̣ ܐܡ̣ܪ ܦܪܘܿܩܐ . ܗ̇ܢܘ ܕܝܢ : ܕܩܕܡܝܬ̤ ܡܸܫܚܬ̤ ܟܕ ܥܕܟܝܠ ܚܲܝ ܐܢܐ ܆ ܗ̇ܘ ܡܵܐ ܕܒܬܪ ܡܵܘܬܐ ܡܥܵܕ ܠܡܸܤܬܿܥܵܪܘܼ ܀ ܗܠܝܢ ܘܤܓ̈ܝܐܬܼܐ ܕܐܟܼܘܬܗܹܝܢ ܪܡ̇ܙ ܡܸܫܵܚܐ ܕܟܐܦܐ ܗܕܐ ܀ ܗ̇ܝ ܕܝܢ ܕܒܬܠܬ ܨܒ̈ܥܬܹܗ . ܐܲܟܼܡܵܐ ܕܐܸܡܲܪܢ . ܥܠ ܬܠܝܼܬܝܘܼܬܼܐ ܡܫܵܘܕܥ ܗ̇ܝ ܕܝܢ ܕܪܫ̇ܡ ܠܹܐܤܬܼܵܐ ܡܲܕܢܚܵܝܬܐ ܕܒܹܝܬܼ ܩܕܘܿܫ ܩܘܼܕܫ̈ܐ . ܟܕ ܡܵܘܤܦ ܒܪܘܿܫܡܐ ܗܢܐ ܠܚܘܿܕ . ܗ̇ܝ ܕܝܿܬܒ ܥܠ ܟܪ̈ܘܿܒܹܐ ܆ ܒܗ̇ܝ ܕܩܹܒܘܿܬܼܐ ܒܡܲܫܟܿܢܐ ܗ̇ܘ ܥܲܬܿܝܼܩܐ ܬܡ̇ܢ ܐܸܬܿܬܿܤܝܼܡܬ̤ ܗܘ̣ܬܼ : ܗ̇ܝ ܕܐܪܵܙ ܐܠܗܘܼܬܼܐ ܡܛܦܤܐ ܗܘ̣ܬ : ܘܟܪ̈ܘܿܒܐ ܡܲܛܠܝܼܢ pb. f.36r ܥܠܝܗ̇ : ܐܪܙ ܗ̇ܢܘܢ ܕܠܫܟܼܝܼܢܬܐ ܐܠܗܝܬܿܐ ܡܫܲܡܫܝܼܢ : ܘܡ̣ܢ ܬܡ̇ܢ ܡܡܲܠܠ ܗܘܼܐ ܥܲܡ ܡܘܼܫܐ ܐܠܗܐ ܆ ܐܟܼܡܐ ܕܐܸܬܐܡܪ ܡܢܗ ܡ̣ܢ ܐܠܗܐ ܒܝܕ ܡܘܼܫܐ . ܘܲܬܼܤܝܼܡ ܒܩܹܒܼܘܿܬܼܵܐ ܠܡ ܤܗܕܘܼܬܼܐ ܕܐܸܬܸܿܠ ܠܟ : ܘܐܸܬܘܲܥܲܕ ܠܟ ܬܡ̇ܢ ܘܐܹܡܼ̇ܠܠ ܥܲܡܟ ܡܢ ܠܥܸܠ ܡ̣ܢ ܚܘܼܤܝܐ . ܡܼܢ ܒܲܝܢܬܼ ܬܪܝܢ ܟܪ̈ܘܿܒܐ . ܡܛܠ ܗܕܐ ܡܵܘܤܦ ܒܪܘܿܫܡܵܐ ܗܢܐ ܗ̇ܝ ܕܝ̇ܬܒ ܥܠ ܟܪ݁ܘܿܒܐ ܀ ܒܬܪܟܸܢ ܕܝܢ ܪܫ̇ܡ ܠܓܲܒܿܐ ܓܲܪܒܿܝܵܝܵܐ ܕܐܝܼܬܼܘܗܝ ܡ̣ܢ ܝܲܡܝܼܢܐ ܕܡܲܕܒܚܐ ܘܐܡ̇ܪ . ܡܸܬܼܪ̱ܫܡ ܒܹܝܬܼ ܡܲܩ̄ܕܫܐ ܗܢܐ . ܡܛܠ ܡܵܢܐ ܕܝܢ ܒܹܝܬܼ ܡܲܩܕܫܐ ܐܡ̇ܪ . ܐܡ̇ܪܝܼܢܢ . ܕܡܛܠ ܕܦܬܼܘܼܪܐ ܗ̇ܘ ܕܠܚܸܡ ܐܦ̈ܐ ܒܹܗ ܡܸܤܬܕܪ ܗܘ̣ܐ ܒܛܘܼܦܤܐ ܥܲܬܝܼܩܐ ܆ ܘܬܡ̇ܢ ܤܝܼܡ ܗܘ̣ܐ . ܘܡܫܘܕܥ ܬܘܼܒܼ ܥܠ ܡܸܬܼܩܲܕܫܢܘܼܬܼܐ ܕܗܵܘܝܐ ܠܥܠܡܐ ܡܸܢܗ ܀ ܬܘܼܒ ܪܫ̇ܡ ܠܸܐܤܬܼܐ ܗ̇ܝ ܬܲܝܡܢܝܬܿܐ ܘܐܡ̇ܪ . ܡܸܬ̱ܪܫܡ ܘܡܸܬܩܲܕܫ ܒܹܝܬܼ ܚܘܼܤܵܝܐ ܗܢܐ ܀ ܠܡܵܢܐ ܕܝܢ ܒܹܝܬ ܚܘܼܤܵܝܐ ܐܡ̇ܪ . ܐܡ̇ܪܝܼܢܢ . ܡܛܠ ܚܘܼܤܝܐ ܕܗ̇ܘܐ ܠܥܠܡܐ ܘܲܠܥܡܵܐ ܒܡܸܨܥܵܝܘܼܬܹܗ . ܟܕ ܡ̣ܢ pb. f.36v ܤܘܼܥܪ̈ܢܐ ܡܟܲܢܹܐ ܠܹܗ ܒܟܘܼ̈ܢܝܐ ܗܠܝܢ . ܘܐܝܟ ܕܩܪܐ ܗܘ̣ܐ ܗܝܕܝܟ ܠܛܲܟܼܤܐ ܕܠܥܠ ܡ̣ܢ ܩܒܼܘܿܬܼܵܐ ܚܘܼܤܵܝܐ : ܗܘ̇ ܕܐܪܙ ܐܢܫܘܼܬܐ ܡܛܲܦܸܣ ܗܘ݂ܐ : ܗ̇ܝ ܕܐܸܬܬܓܿܪܬ̤ ܒܡܸܨܥܵܝܘܼܬܹܗ ܚܘܼܤܝܐ ܠܥܠܡܵܐ ܆ ܗܟܢܐ ܘܐܦ ܗܪܟܐ ܆ ܩ̇ܪܐ ܠܓܼܒܿܐ ܗܢܐ ܒܹܝܬܼ ܚܘܼܤܵܝܐ ܀ ܬܘܼܒ ܒܗ̇ܝ ܕܡܢܵܪܬܿܐ ܡܛܠ ܫܪܵܓܼܐ ܗ̇ܘ ܕܲܥܠܝܗ̇ ܡܸܬܿܬܿܤܝܼܡ ܗܘ̣ܐ . ܘܡܸܬܼܩܪܐ ܗܘ̤ܐ ܒܹܝܬܼ ܫܸܡܫܐ ܇ ܕܒܓܲܒܿܐ ܬܝܡܢܝܐ ܡܛܼܟܲܣ ܗܘ̣ܐ : ܕܡܲܤܒܿܗ ܗܘ̣ܐ ܠܡܵܘܙܠܬܐ ܕܢܲܗܝܼܪ̈ܐ ܕܚܵܕܪܝܢ ܒܬܼܝܡܢܵܐ ܠܡܲܢܗܵܪܘܼ ܠܥܠܡܐ ܘܲܠܡܕܲܟܵܝܘܼ ܆ ܗܟܢܐ ܘܨܡ̈ܚܐ ܕܡ̣ܢ ܒܹܝܬܼ ܚܘܼܤܵܝܐ ܡܲܙܠܓܝܼܢ ܥܠ ܡܸܬܼܚ̈ܤܝܢܐ . ܘܐܟܼܡܐ ܕܙܼ̈ܠܓܹܐ ܘܨܸܡ̈ܚܐ ܕܲܫܪܵܓܼܐ ܗ̇ܘ ܕܥܠ ܦܬܼܘܼܪܐ ܕܲܠܚܹܡ ܐܦ̈ܐ ܢܛ̇ܚܝܼܢ ܗܘ̣ܘ ܘܡܲܨܡܚܝܼܢ ܆ ܗܘܸ ܗܟܼܢ ܕܘܼܟܵܝܐ ܘܚܘܼܤܝܐ ܕܚܛܗ̈ܐ ܫ̇ܦܥ ܥܠ ܥܠܡܵܐ ܘܥܲܡܵܐ ܡܢ ܒܹܝܬܼ ܚܘܼܤܝܐ ܀ ܐܦ ܕܝܢ ܙ̇ܕܩ ܠܡܵܘܕܵܥܘܼ : ܕܒܼܬܠܬܝܗܘܿܢ ܪ̈ܘܿܫܡܐ ܗܠܝܢ ܕܒܹܝܬ ܩܕܘܿܫ ܩܘܼ̈ܕܫܐ ܠܡܹܐܡܪ ܘܒܹܝܬ ܡܲܩܕܫܐ ܘܒܹܝܬܼ ܚܘܼܤܝܼܐ ܆ ܕܡܕܒܚܐ ܗܢܐ ܐܡ̇ܪ ܀ ܘܪܫ̇ܡ pb. f.37r ܬܘܼܒܼ ܠܐܸܤܬܼܐ ܡܥܪܒܝܬܐ ܘܐܡ̇ܪ . ܡܸܬܼܪܫܡ ܘܡܸܬܩܲܕܫ ܒܹܝܬܼ ܬܪ̈ܥܐ ܕܗܲܝܟܠܐ ܗܢܐ ܇ ܠܬܸܫܡܫܬܿܐ ܕܐܪ̈ܙܐ ܡܚ̈ܝܢܐ ܇ ܘܠܲܗܠܟܼܬܼܐ ܕܪ̈ܓܠܐ ܕܟܼܵܗ̈ܢܐ ܘܕܡܫܲܡ̈ܫܢܐ ܇ ܘܠܬܫܒܘܚܬܗ ܕܡܵܪܝܐ ܨܒܼܵܐܘܿܬܼ . ܘܗܵܢܐ ܗܘܼ ܪܘܿܫܡܵܐ ܕܡܢܗ ܘܠܗܠ ܠܐ ܫܲܠܝܼܛ ܐܢܵܫ ܠܡܸܥܲܠ ܆ ܐܸܠܐ ܐܝܠܝܢ ܕܩܲܒܸܿܠܘ ܬܸܫܡܫܬܿܐ ܟܵܗܢܝܬܐ . ܡܛܠ ܕܒܗ ܡܸܬܼܦܪܸܫ ܐܪܙܢܐܝܼܬ ܒܲܝܬܿܐ ܓܵܘܵܝܐ ܡ̣ܢ ܗ̇ܘ ܒܲܪܵܝܐ . ܗ̇ܘ ܒܕܡ̇ܢ ܓܵܘܵܝܐ ܛܘܼܦܤܐ ܕܫܡܝܐ ܗܘܼ ܆ ܗܢܐ ܕܝܢ ܒܲܪܵܝܐ ܕܐܪܥܵܐ . ܘܐܦ ܡܘܼܫܐ ܢܒܝܐ ܇ ܗ̇ܘ ܡܚܲܟܸܡ ܡ̣ܢ ܐܠܗܐ ܐܸܬܼܦܩܸܕ . ܕܩܕܡܝܬܿ ܕܡܲܫܟܿܢܐ ܚܲܕ ܢܼܥܒܸܿܕ ܇ ܘܢܸܦܠܓܼܝܼܘܗܝ ܒܝܲܕ ܦܪܵܤܐ : ܐܝܟ ܪܩܝܼܥܐ ܕܦܵܠܹ̇ܓܼ ܒܹܝܬܼ ܫܡܲܝܐ ܠܐܪܥܵܐ : ܘܠܗ̇ܘ ܡܲܫܟܿܢܐ ܓܵܘܵܝܐ ܤܛܪ ܡ̣ܢ ܟܵܗ̈ܢܐ ܆ ܠܐ ܡܸܫܟܿܚ ܗ̄ܘ̣ܐ ܐܢܫ ܠܡܸܥܠ . ܗܟܢܐ ܘܪܘܿܫܡܐ ܗܢܐ ܕܒܹܝܬܼ ܬܪ̈ܥܐ : ܢܝܼܫܵܐ pb. f.37v ܐܝܼܬܼܘܗܝ ܟܵܠܘܿܝܵܐ ܕܟܿܠܐ ܪܓܠܐ ܢܘܼܟܼܪܝܬܿܐ ܬܸܕܪܘܿܟ ܬܡ̇ܢ . ܐܲܝܕܿܐ ܕܠܐ ܐܸܬܼܩܲܕܫܬ̤ܿ ܘܠܐ ܐܸܬܼܦܤܸܣ ܠܗ̇ ܠܡܸܥܠ . ܡܛܠ ܗܕܐ ܐܡ̇ܪ ܒܹܗ ܒܪܘܿܫܡܐ . ܘܠܲܗܠܟܼܬܼܐ ܕܪ̈ܓܠܐ ܕܟܼܵܗ̈ܢܐ ܘܡܫܡ̈ܫܢܐ ܠܫܘܼܡܠܝ ܬܸܫܡܫܬܿܐ ܀ ܬܘܼܒ ܪܫ̇ܡ ܠܒܹܝܬ ܓܲܙܵܐ ܒܗ ܒܲܙܢܐ ܒܡܸܫܚܐ . ܒܪܡ ܡܵܘܤܦ ܠܢܛܘܼܪܬܐ ܕܐܪ̈ܙܐ ܡܚ̈ܝܢܐ ܒܟܼܠܗܘܿܢ ܐܪܒܥܐ ܕܝܼܠܗ ܆ ܟܸܢ ܕܝܢ ܪܫܡ ܠܡ̈ܐܢܐ ܟܠܗܘܿܢ ܕܒܼܡܲܕܒܿܚܐ ܕܠܐ ܡܸܫܚܵܐ . ܤܛܪ ܡ̣ܢ ܕܦ̈ܐ ܘܛܒ̈ܠܝܬܐ . ܒܕ ܗ̇ܢܘܢ ܒܡܸܫܚܐ ܡܸܬܪܫܡܝܼܢ ܇ ܥܲܡ ܡܵܘܤܦܢܘܼܬܼܐ ܗ̇ܝ ܕܠܛܥܘܢܬܐ ܕܐܪ̈ܙܐ ܘܠܫܘܼܢܵܝܐ ܕܡ̣ܢ ܕܘܟ ܠܕܘܟ ܇ ܘܡ̣ܢ ܐܬܼܪ ܠܐܚܪܝܼܢ ܡܸܬܐ̱ܡܪ ܒܪܘܿܫܡܐ ܐܝܟ ܕܡܵܘܕܥ ܛܲܟܼܤܐ ܕܩܘܼܕܫ ܡܸܫܚܵܐ . ܦܤܘܿܩܐ ܕܫܬܿܐ ܀ ܡܛܠ ܪ̈ܘܫܡܐ ܬܪܝܢ ܕܲܒܼܒܹܝܬܼ ܩܕܘܿܫ ܩܘܼܕܫ̈ܐ . ܡܛܠ ܗ̇ܝ ܕܐܝܼܬܼ ܒܕܘܼܟ ܕܘܼܟ ܒܡܲܕܒ̈ܚܐ ܥܲܬܝܼ̈ܩܐ pb. f.38r ܒܒܹܝܬܼ ܩܕܘܿܫ ܩܘܼܕܫ̈ܐ ܬܪܝܢ ܪ̈ܘܿܫܡܐ ܇ ܒܓܼܪܒܿܝܐ ܘܒܬܝܡܢܐ . ܘܐܝܼܬ ܕܝܵܘܡܢ ܪܫ̇ܡ ܠܗܘܼܢ ܘܐܝܼܬ ܕܠܐ ܀ ܐܡ̇ܪܝܢܢ ܕܝܢ ܥܸܠܬܗ̇ ܕܟܕ ܩܕܡܝܬ ܗܢ̣ܘܢ ܗܠܝܢ ܪ̈ܘܿܫܡܐ ܒܹܝܬܼ ܡܲܩܕܫܐ ܘܒܹܝܬܼ ܚܘܼܤܵܝܐ ܕܡܕܒܚܐ ܗܢܐ ܡܸܬܼܢ̱ܤܒ ܗܘܼܐ ܒܪܘܿܫ̱ܡܗܘܢ . ܗ̇ܢܘܢ ܬܪܝܢ ܐܚܪ̈ܢܝܼܢ ܕܝܵܘܡܢ ܡܬܪܫܡܝܼܢ ܇ ܗܝܟܠܐ ܗܢܐ ܡܸܬܢ̱ܤܒ ܗܘ̣ܐ ܒܪܘܿܫܡܐ . ܒܗ̇ܝ ܕܗܝܕܝܟ ܟܠ ܡܫܲܡܫܢܐ ܐܵܦ ܒܢ̈ܝ ܩܝܵܡܐ ܐܦ ܢ̈ܫܐ ܥ̈ܵܐܠܢ ܗ̈ܘ̣ܝ ܠܗܝܟܿܠܐ . ܗܵܢܐ ܕܝܵܘܡܢ ܡܕܒܿܚܐ ܡܸܬܼܐ̱ܡܪ . ܘܠܵܐ ܐܝܼܬܼ ܗܘ̣ܐ ܚܘܼܪܩܢܐ ܐܸܠܐ ܕܠܒܹܝܬܼ ܩܕܘܿܫ ܩܘܼܕܫ̈ܐ ܠܐ ܐܢܫ ܢܸܥܘܿܠ . ܒܬܪܟܢ ܕܝܢ ܟܕ ܐܒܗ̈ܬܼܐ ܟܠܵܘ ܡ̣ܢ ܗܵܕܐ ܕܐܢܵܫ ܠܐ ܢܸܥܘܠ ܇ ܐܠܐ ܗ̇ܘ ܕܐܸܬܛܝܒ ܡ̣ܢ ܐܸܬܡܵܠܝ ܠܡܹܥܠ ܠܬܸܫܡܫܬܐ ܇ ܘܠܗ ܠܗܢܐ pb. f.38v ܛܘܟܵܤܐ ܐܝܟ ܕܚܙ̈ܝ ܥܝܢ̈ܝܗܘܿܢ ܘܕܲܦܐܸܐ ܕܵܢܘ ܆ ܠܛܲܟܼܤܵܐ ܗܢܐ ܪܫ̣ܡܘ . ܕܟܕ ܒܹܝܬܼ ܡܲܩܕܫܐ ܘܒܝܬ ܚܘܼܤܝܐ ܢܪܫܘܿܡ ܆ ܕܡܕܒܿܚܐ ܗܢܐ ܢܹܐܡܪ . ܠܗܘ̇ ܕܗܝܕܝܟ ܕܗܲܝܟܠܐ ܐܡ̇ܪܝܢ ܗ̣ܘܝܢ . ܘܦܲܩܸܕ ܕܐܢܫ ܠܐ ܢܥܘܿܠ ܠܗ ܠܡܲܕܒܚܐ ܕܗܫܐ ܇ ܗ̇ܘ ܕܗܲܝܟܠܹܐ ܡܸܬܼܐ̱ܡܪ ܗܘܼܐ ܩܕܡܝܑܬܼ . ܘܦܫ̣ܘ ܪ̈ܘܿܫܡܐ ܗ̇ܢܘܢ ܬܪܝܢ ܕܒܒܝܬܼ ܩܕܘܿܫ ܩܘܕܫ̈ܐ ܐܝܟ ܕܐܝܼܬܼܝܗܘܿܢ . ܘܡܸܬܟܠܝܢܘܬܐ ܗ̇ܝ ܕܗܝܕܝܟ ܠܩܕܘܿܫ ܩܘܕܫ̈ܐ ܡܙܲܕܩܐ ܗܘܼܬ ܆ ܗܫܐ ܠܟܠܹܗ̇ ܡܕܒܿܚܐ ܡ̣ܢ ܪ̈ܘܿܫܡܐ ܕܒܹܝܬܼ ܬܲܪܥܵܐ ܘܲܠܟܼܐܡܢܗܘܿܢ ܐܸܙܕܕܩܬ̤ ܀ ܬܘܼܒ ܟܕ ܠܟܠܗܘܢ ܪ̈ܘܿܫܡܐ ܪܫ̇ܡ ܒܡܸܫܚܐ ܐܝܟ ܥܝܵܕܐ ܆ ܗ̇ܘ ܡܵܐ ܕܫܿܪܟ ܒܠܲܩܢܐ ܟܠܗ ܥܠ ܟܐܦܐ ܐܵܫܹ̇ܕ ܠܗ ܘܲܡܟܼܦܪ . ܕܪܡ̇ܙ ܒܗܕܐ ܆ ܕܗ̇ܘ ܡܐ ܕܲܡܢܬܼܵܐܝܼܬܼ ܗܘ̣ܐ ܩܕܡܝܬ ܇ ܘܲܒܼܝܲܕ pb. f.39r ܕܡܘ̈ܢ ܕܡ̈ܘܢ ܤܥ̣ܪ ܐܠܗܐ ܨܝܕ ܥܲܬܝ̈ܩܐ ܆ ܗܫܐ ܟܠܗ̇ ܛܝܒܘܼܬܐ ܗ̇ܝ ܥܠ ܥܹܕܬܿܐ ܐܲܫܦܥܗ̇ ܕܡܲܠܠ ܥܡܗ̇ ܒܲܒܼܪܹܗ ܇ ܘ̄ ܘܝܲܗ̣ܒ ܠܗ̇ ܦܘܼܪܩܢܐ ܡܫܲܡܠܝܐ . ܬܘܼܒ ܗ̇ܝ ܕܒܬܪ ܟܠܗܝܢ ܩ̇ܐܡ ܟܗܢܐ ܥܠ ܡܸܨܛܒܬܐ ܘܐܡ̇ܪ . ܐܬܦܪܸܫ ܘܐܸܬܼܩܕܲܫ ܘܐܸܬܓܡܪ ܘܐܸܫܬܿܡܠܝܸ̇ . ܡܕܒܚܐ ܗܵܢܐ ܘܒܹܝܬܼ ܡܲܩܕܫܐ ܗܢܐ ܘܒܹܝܬܼ ܚܘܼܤܵܝܐ ܕܗܝܟܿܠܐ ܗܢܐ ܠܬܫܡܫܬܿܐ ܕܐܪ̈ܙܐ ܩܕܝܼܫܹ̈ܐ ܇ ܘܠܗܠܟܼܬܐ ܕܪ̈ܓܠܐ ܕܟܼܗ̈ܢܐ ܘܕܡܫܡ̈ܫܢܐ ܇ ܘܠܬܸܫܒܿܘܿܚܬܹ̇ܗ ܕܡܪܝܐ ܚܝܠܬܢܐ ܨܒܼܵܐܘܿܬܼ . ܘܪܫ̇ܡ ܒܐܐܪ ܟܕ ܐܦܘ̈ܗܝ ܠܡܲܥ̱ܪܒܐ ܒܟܠܗ̇ ܐܝܼܕܗ ܘܐܡ̇ܪܘ ܒܫܡ ܐܒܐ ܘܒܪܐ ܘܪܘܼܚܐ ܕܩܘܕܫܐ . ܪܵܡܙܐ݂ ܆ ܕܗ̇ܘ ܡܵܐ ܕܐܸܬܼܩܲܕܫ ܦܪܝܼܫܐܝܼܬܼ ܒܲܫܡܐ ܕܲܬܼܠܝܼܬܼܝܘܼ̄ ܩܕܝܼܫܬܿܐ ܆ ܗܫܐ ܟܢܝܼܫܐܝܼܬ ܒܲܚܕܵܢܝܘܼܬܹܗ ܕܟܝܵܢܐ ܐܠܗܝܐ ܩܲܒܸܿܠܘ ܩܕܝܼܫܘܼܬܐ ܡܫܲܡܠܝܬܐ ܀ pb. f.39v ܬܘܼܒܼ ܐܤ̇ܪ ܠܘܹܐ̈ܠܹܐ ܘܤ̇ܐܡ ܠܡܐ̈ܢܝ ܬܸܫܡܫܬܐ ܟܠ ܚܕ ܒܕܘܼܟܬܗ . ܟܕ ܡܚܵܘܹܐ ܒܗܕܐ ܥܠ ܐܝܼܩܪ ܕܩܲܒܿܠܘ ܡܕܒܚܐ ܩܲܕܝܼܫܐ ܇ ܒܲܠܒܼܘܼܫܵܐ ܡܨܒܿܬܐ ܇ ܕܦܐܐ ܠܐܝܼܩܪ ܡܲܠܟܿܐ ܫܡܝܵܢܐ ܕܝܿܬܒ ܒܗ ܒܫܘܼܒܚܐ ܠܥܠܡ ܀ ܬܘܼܒܼ ܡܫܲܪܐ ܥܘܿܢܝܼܬܐ . ܕܲܡܫܵܘܕ̄ ܫܘܼܡܠܝܐ ܕܩܘܼܕܫ̈ܐ . ܒܚܝܠܟ ܪܒܐ ܦܪܘܩܢ ܤܵܡ̣ܬܿ ܫܬܐܤ̈ܝܗ̇ ܕܥܹܕܬܿܟ . ܘܫܲܡܠܝܬܿ ܒܢܝܵܢܹܗ ܕܗܝܟܿܠܟ . ܘܗܐ ܥܸ̈ܠܝܐ ܘܬܚ̈ܬܝܐ ܕܗܘ̤ܘ ܚܕܐ ܥܹܕܬܿܐ . ܚ̇ܕܝܢ ܝܵܘܡܢܐ ܒܥܐܕܐ ܕܩܘܼܕܵܫܗ̇ . ܘܒܼܪܚܡܬܼܐ ܡܦܝܼܤܝܼܢ ܠܟ . ܘܗܵܫܐ ܕܲܒܼܢܲܝܬܵܗ̇ ܘܫܲܟܼܠܠܬܗ̇ ܢܲܡܠܟ ܫܲܝܢܟ ܥܠ ܝܲܠܕܝ̈ܗ̇ . ܘܬܸܗܘܐ ܒܹܝܬܼ ܓܵܘܤܐ ܇ ܠܟܠܗܘܢ ܕܵܪ̈ܐ ܕܲܥܒܼܪܘ ܘܲܕܩܲܝܵܡܝܼܢ ܇ ܟܕ ܡܸܬܼܚܲܕܬܝܢ ܒܲܩܝܡܬܐ ܕܢܫܲܒܚܘܢ ܠܬܼܠܝܼܬܝܘܼܬܟ ܒܓܼܘܗ̇ ܀ ܘܟܕ ܡܫܲܡܠܹܝܢ pb. f.40r ܥܘ̈ܢܝܬܐ ܕܦܵܚ̈ܡܢ ܠܕܐܝܟ ܗܕܐ ܆ ܐܡ̇ܪܝܢ ܩܢܘܿܢܐ ܕܚܘܼܬܵܡܐ . ܡܚܵܘܹܐ ܕܗܠܝܢ ܕܗ̈ܘ̤ܝ ܒܛܘܼܦܤܐ ܕܗ̇ܢܝܢ ܕܠܥܸܠ ܐܝܼܬܼܝܗܹܝܢ ܀ ܒܪܝܼܟ ܠܡ ܕܒܛܘܼ̈ܦܤܐ ܗ̇ܢܘܢ ܕܒܲܫܡܝܐ . ܩܲܝܡ ܥܕܬܿܗ ܕܒܐܪܥܐ ܘܲܡܠܗ̇ ܫܘ̄ : ܗ . ܘܡܛܠ ܕܠܫܡܝܐ ܡܛܦܤܐ ܐܝܟ ܕܐܸܬܐ̱ܡܪ . ܡܵܕܝܢ ܐܠܗܐ ܝܼܬܸܒ ܒܗ̇ ܘܚܲܝܠܐ ܡܚܲܤܝܵܢܐ ܕܚ̈ܛܝܐ ܤܝܼܡ ܒܗ̇ . ܦܤܘܿܩܐ .. ܕܫܒܥܐ ܀ ܡܛܠ ܗ̇ܝ ܕܥܠܝܢ ܡܬܐ̱ܡܪܐ ܇ ܕܠܡ̇ܢܐ ܒܬܪ ܕܐܸܬܩܕܫ ܘܐܸܬ̱ܡܫܚ ܡܕܒܚܐ ܚܕܐ ܙܒܲܢ ܇ ܬܘܼܒ ܡܩܲܕܫܝܼܬܿܘܿܢ ܠܗ ܘܡܵܫܚܝܼܢ . ܐܡ̇ܪܝܼܢ ܓܹܝܪ ܕܟܕ ܟܗܢܐ ܚܕܐ ܙܒܲܢ ܤܝܵܡܝܼܕܵܐ ܩܲܒܸܿܠ ܠܐ ܬܘܼܒܼ ܤܢܝܼܩ ܠܤܝܵܡܝܼܕܼܵܐ ܐܚܪܢܐ ܘܠܐ ܠܩܘܼܕܫܐ ܇ ܒܕ ܠܐ ܡܸܫܬܚܡ . ܟܕ ܛܵܒ ܒܡܸܫܬܚܠܦܢ̄ܘ : ܗܘܼ ܒܲܟܝܢܗ . ܡܕܒܚܐ ܕܝܢ ܟܕ ܠܐ ܨܒܝܢܐ ܐܝܼܬ ܠܗ ܘܠܐ ܟܝܵܢܐ ܕܡ̣ܢ ܕܝܼܠܹܗ pb. f.40v ܡܸܫܬܚܠܦ ܇ ܐܝܟܿܢܐ ܟܠ ܐܸܡܬܼܝ ܕܡ̣ܛܪܐ ܢܚ̇ܬ ܠܗ : ܐܵܘ ܢܸܥܘܿܠ ܠܗ ܐܢܵܫ̣ ܐܡ̇ܪܝܢ ܐܢܬܿܘܢ ܕܐܸܫܬܲܚܡ ܆ ܘܬܼܘܼܒ ܒܡܸܫܚܐ ܡܩܲܕܫܝܼܬܘܿܢ . ܟܕ ܟܢܵܬܼܐ ܒܥܕܬܐ ܥܦܝܼܦܘܼܬܼ ܤܝܡ ܐܝܼܕܐ ܘܬܪܲܝܢܘܼܬܼ ܩܘ̈ܕܵܫܐ . ܟܕ ܛܵܒ ܙ̇ܕܩ ܗܘ̣ܐ ܠܟܘܢ ܕܐܟܼܡܐ ܕܒܡܲܕܒܚܐ ܤܥ̇ܪܝܼܬܿܘܿܢ ܆ ܗܟܢܐ ܘܒܟܼܵܗܢܐ ܟܕ ܐܬ̇ܐ ܥܠܘܗܝ ܡܸܛܪܐ ܇ ܐܘ ܡܕܡ ܐܚܪܝܢ ܓ̇ܫܦ ܒܗ . ܐܡܪܝܼܢܢ ܕܐܦ ܟܗܢܐ ܐܦ ܡܕܒܚܐ ܓܵܕ̇ܫ ܠܗܘܢ ܫܘܼܚܵܡܐ . ܘܐܟܼܡܐ ܕܡܲܕܒܚܐ ܕܠ ܐܸܡܲܬܝ ܕܓܵܫܹ̇ܦ ܒܗ ܡܕܡ ܠܐ ܡܩܲܕܫܐ ܡܸܫܬܲܚܲܡ . ܗܟܢܐ ܘܟܗܢܐ ܟܕ ܓܵܫܹ̇ܦ ܒܡܕܡ ܕܟܼܠܝܗܝ ܢܵܡܘܿܤܐ ܕܤܝܼܡ ܥܠܘܗܝ̣ ܡܸܫܬܚܡ . ܘܐܟܼܡܐ ܕܐܦ ܡܲܕܒܚܐ ܠܘ ܒܲܙܢܐ ܩܲܕܡܝܐ ܕܩܘܼܕܵܫܹܗ ܡܸܬܩܕܫ ܬܸܢܝܵܢܘܿܬܼ pb. f.41r ܟܕ ܡܸܫܬܲܚܡ ܇ ܐܠܐ ܦܪܝܼܫܐܝܼܬ ܘܒܙ̈ܢܝܐ ܐܚܪ̈ܢܐ . ܗܟܢܐ ܘܐܦ ܟܵܗܢܐ ܡܸܬܩܲܕܫ ܒܡܲܦܤܵܢܘܼܬܐ ܕܪܫ ܟܗ̈ܢܐ ܇ ܘܒܼܤܝܵܡܝܼܕܐ ܕܥܠܘܗܝ ܒܙܢܐ ܕܒܘܼܪܟܿܬܐ [...] ܟܕ ܡܸܫܬܲܚܡ ܆ ܘܠܘ ܒܲܙܢܐ ܕܤܝܵܡܝܼܕܐ ܩܕܡܝܐ . ܘܩܢ̈ܘܿܢܐ ܕܤܵܡܘ ܐܒܗ̈ܬܐ ܩܕܝܼ̈ܫܬ ܥܠ ܟܗ̈ܢܐ ܘܪ̈ܫܝ ܟܗ̈ܢܐ ܆ ܤܗ̇ܕܝܢ ܥܠ ܫܚܝܼܡܘܼܬܹܗ ܕܟܼܗܢܐ : ܘܕܡܲܨܝܐ ܗܝ̣ ܢܸܫܬܲܠܚ ܒܚܕܐ ܡ̣ܢ ܟܠܗ ܫܘܼܒܚܐ ܕܠܒܸܫ ܒܟܼܗܢܘܼܬܹܗ ܆ ܐܟܼܡܐ ܕܐܦ ܡܲܕܒܿܚܐ ܗܘܸ ܗܟܼܢ . ܟܕ ܓܹܝܪ ܟܗܢܐ ܓܫ̇ܦ ܒܨ̈ܒܘܬܐ ܠܐ ܢܡܘܿܤ̈ܝܬܐ ܠܦܘܼܬܼ ܛܘܼܟܤܗܝܢ ܕܒܚܸܛ̈ܝܢܐ ܙܥܘܪ̈ܐ ܐܵܘ ܪܘܪ̈ܒܐ ܇ ܗܟܢܐ ܢ̇ܦܠ ܡ̣ܢ ܩܕܝܼܫܘܼܬܹܗ ܒܗ̇ܘ ܚܸܛܝܵܢܐ ܪܒܐ ܇ ܐܝܟܿܢܐ ܕܠܕܪܓܗ ܠܐ ܡܸܬܦܤܸܣ ܠܗ ܬܘܼܒܼ ܠܲܡܫܲܡܵܫܘܼ ܇ ܐܝܟ ܙܘܼܘܵܓܼܐ ܬܪܝܵܢܐ ܠܘܬܟܘܢ ܇ ܘܙܵܢܝܘܼܬܐ pb. f.41v ܘܓܼܵܘܪܐ ܐܵܘ ܡܕܡ ܕܠܗܠܝܢ ܦܚ̇ܡ . ܐܵܘ ܡܲܤܒܼܐ ܕܫܘܼܚܕܐ ܇ ܐܵܘ ܤܵܗܕܘܼܬܼ ܫܘܼܩܪܐ ܇ ܐܵܘ ܓܢܒܘܼܬܐ ܕܚܕܐ ܡ̣ܢ ܨܒ̈ܘܬܐ ܥܕܬ̈ܢܝܬܐ ܘܤܛܪ ܆ ܓܘܢܐܝܼܬ . ܗ̇ܢܝܢ ܕܚܕܬ ܙܒܼܢ ܡܸܬܦܸܣ ܠܗ ܡ̣ܢ ܩܢܘܿܢܐ ܕܐܢ ܬܐ̇ܒ ܡܢܗܝܢ ܡܸܬܼܩܲܒܿܠ ܆ ܘܐܢ ܗܦ̇ܟ ܠܗܹܝܢ ܬܘܼܒܼ ܠܐ ܡܸܬܼܩܲܒܿܠ ܠܓܼܡܪ . ܘܡܫܲܡܫܬܐ ܟܕ ܢܦ̇ܠ ܡ̣ܢ ܩܝܵܡܗ ܒܬܪ ܬܪ̈ܬܝܢ ܙܒ̈ܢܝܼܢ ܐܢ ܬܐ̇ܒ ܆ ܢܸܬܼܩܲܒܿܠ . ܘܐܠܐ ܒܚܕܐ ܢܦ̇ܠ . ܘܒܬܪ ܬܝܵܒܘܼܬܼܐ ܡܸܬܬܢܝܐ ܥܠܘܗܝ ܨܠܘܿܬܐ ܕܝܼܠܢܝܬܿܐ . ܕܒܗ̇ ܡܸܬܦܤܸܣ ܠܗܘܢ ܬܸܫܡܫܬܐ ܕܐܬܗܲܝܡܲܢܘ ܬܸܢܝܵܢܘܿܬܼ . ܘܗܕܐ ܡܛܠ ܕܒܤܘܼܥܪ̈ܢܐ ܕܟܼܠܐ ܡܸܢܗܘܢ ܢܵܡܘܿܤܐ ܠܡܓܼܫܦ ܓܫ̣ܦܘ ܘܐܬܛܲܡܐܘ . ܐܢ ܕܒܗ̇ܢܝܢ ܕܚܲܝܵܢ ܘܐܢ ܕܠܐ ܚܲܝ̈ܢ ܀ ܗ̇ܘ ܕܝܢ ܕܡܲܕܒܿܚܐ pb. f.42r ܕܡܸܤܬܲܝܒ ܐܵܘ ܕܡܸܫܬܲܚܡ ܆ ܘܕܡܩܕܫܝܼܢ ܚܢܢ ܠܗ ܟܠ ܐܸܡܬܝ ܕܓܲܕܫ̈ܢ ܠܗ ܗ̇ܢܝܢ ܕܥܵܒ̈ܕܢ ܕܐܝܟ ܗܟܢ ܆ ܠܵܘ ܢܘܼܟܼܪܝܬܐ ܗ̄ܝ̣ ܠܥܝܵܕܐ . ܢܡܘܼܤܐ ܓܹܝܪ ܗ̇ܘ ܥܲܬܝܼܩܐ ܘܛܘܦܤܢܝܐ ܒܬܼܪ ܕܐܸܬܩܲܕܫ ܡܲܫܟܿܢܹܗ : ܟܕ ܓܫ̇ܦ ܗܘ̣ܐ ܒܗ ܚܕܐ ܡ̣ܢ ܗ̇ܢܝܢ ܥܵܒܼܕܬ̤ ܛܘܼܡܵܐܐ ܘܤܘܼܝܵܒܐ : ܠܕܘܼܟܵܝܐ ܐܟܚܕ ܘܠܩܘܼܕܵܫܐ ܆ ܩܵܪܝܐ ܗܘ̣ܬ ܠܗܘܢ ܐܵܢܢܩܐ ܠܩܲܝܘܼ̈ܡܐ ܘܠܟܗ̈ܢܐ ܕܝܼܠܗ . ܘܗܐ ܠܟ ܠܡܸܚܙܵܐ ܕܒܬܪ ܩܘܼܕܵܫܗ ܕܗܲܝܟܠܐ ܗ̇ܘ ܘܒܹܝܬܼ ܡܲܩܕܫܵܐ : ܟܕ ܥܵܐܠܐ ܗܘ̣ܬ ܠܗ ܪܓܼܠܐ ܢܘܟܪܝܬܐ : ܠܘ ܒܲܠܚܘܿܕ ܩܘܼܕܵܫܐ ܤܦ̇ܩ ܗܘ̣ܐ ܕܒܬܸܫ̈ܒܚܬܐ ܘܲܙܡܝܼܪ̈ܬܼܐ . ܐܸܠܐ ܐܦ ܥܩܘܼܪܝܐ ܕܟ̈ܐܦܐ ܘܐܚܪ̈ܢܝܬܐ ܚܠܦܝܗܝܢ ܠܡܲܝܬܵܝܘܼ . ܘܗܕܐ ܠܘ ܐܝܟ ܕܐܵܬܼܝܐ ܆ ܐܠܐ ܒܡܲܦܤܢܘܬܐ ܢܒܼܝܼܵܝܬܿܐ ܘܟܼܗܢܝܬܐ . ܗܐ ܓܹܝܪ ܒܤܸܦܪܐ ܩܲܕܡܝܐ pb. f.42v ܕܡܲܩ̈ܒܝܐ ܥܠ ܕܘܼܟܵܝܗ ܕܗܲܝܟܠܐ ܗ̇ܘ ܘܒܹܝܬ ܡܲܩܕܫܐ ܇ ܕܥ̣ܠ ܗܘ̣ܐ ܠܗ ܐܝܼܵܤܘܿܢ ܘܒܢ̈ܝ ܡܠܟܘܬܼܗ ܘܤܲܝܒܼܘܼܗܝ : ܐܡ̣ܪܘ ܝܗܘܼܕܵܐ ܡܲܩܒܲܝ ܘܐܚ̈ܘܗܝ ܆ ܢܸܤܩ ܘܲܢܕܲܟܹܿܐ ܒܹܝܬܼ ܡܲܩܕܫܐ ܘܲܢܚܲܕܬܝܼܘܗܝ . ܘܲܤܠܸܩܘ ܠܛܘܼܪܐ ܕܨܸܗܝܘܿܢ ܇ ܘܲܚܙ̣ܘ ܠܒܹܝܬܼ ܡܲܩܕܫܐ ܕܡܲܚܪܲܒܼ ܘܠܬܪ̈ܥܐ ܕܡܵܘܩܕܝܼܢ ܇ ܘܨܪܝܸܘ ܢܚ̈ܬܝܗܘܢ ܘܐܲܪܩܸܕܘ ܡܪܩܘܕܬܿܐ ܪܒܬܐ ܇ ܘܐܲܪܡܝܸܘ ܥܲܦܪܐ ܥܠ ܪ̈ܫܝܗܘܿܢ ܇ ܘܲܢܦ̣ܠܘ ܥܠ ܐܦܝ̈ܗܘܢ ܥܠ ܐܪܥܐ . ܘܲܓܥ̣ܵܘ ܠܘܬܼ ܥܵܡܘܿܪܐ ܕܫܡܝܐ . ܘܐܲܩܝܼܡ ܝܼܗܘܼܕܵܐ ܓܲܒܪ̈ܐ ܕܢܸܬܼܟܲܬܫܘܢ ܘܢܲܩܪܒܘܢ ܥܲܡ ܐܝܠܝܢ ܕܝܵܬܼܒܿܝܼܢ ܒܚܸܤ̈ܢܐ ܆ ܥܕܡܐ ܕܲܢܕܲܟܹܿܐ ܗܘܸ ܠܒܹܝܬܼ ܡܲܩܕܫܐ . ܘܓܼܒܼܐ ܟܗ̈ܢܐ ܕܠܝܬܿ ܒܗܘܿܢ ܡܘܼܡܐ ܘܡܸܨܛܒܹܝܢ ܒܢܵܡܘܿܤܐ ܇ ܘܕܲܟܿܝܸ ܠܒܼܝܬ ܡܲܩܕܫܐ : ܘܢܤܒܼܘ ܟ̈ܐܦܐ ܕܛܲܡܐܘܼܬܐ : ܗ̄ ܆ ܗܵܢܹܝܢ pb. f.43r ܕܐܸܬܬܕܝܼܫܘ ܡ̣ܢ ܛܲܡ̈ܐܐ . ܘܤܵܡܘ ܐܢܝܢ ܒܐܬܼܪܐ ܛܲܡܐܐ . ܘܐܸܬܡܲܠܟܘ ܥܠ ܡ̣ܕܒܚܐ ܕܩܘܼܪܒܢܐ ܗ̇ܘ ܕܐܸܤܬܲܝܒܼ ܆ ܕܡ̇ܢܐ ܢܸܥܒܿܕܘܢ ܠܗ . ܘܢܸܦܠܬ̤ ܠܗܘܢ ܡܲܚܫܒܼܬܐ ܛܵܒܼܬܐ ܕܢܸܫܪܘܿܢܝܗ̇ܝ . ܕܕܠܡܐ ܢܸܗܘܐ ܠܗܘܢ ܠܚܸܤܕܐ . ܡܛܠ ܕܤܲܝܒܼܘܼܗܝ ܗܘ̣ܘ ܥܲܡ̈ܡܐ . ܘܲܫܪܐܘܼܗܝ ܠܡܕܒܿܚܐ : ܘܤܵܡ̣ܘ ܟܐܦܘ̈ܗܝ ܒܐܬܼܪܐ ܝܼܕܝܼܥܵܐ : ܥܕܡܐ ܕܢܹܐܬܹܐ ܢܒܼܝܼܵܐ ܘܢܹܐܡܲܪ ܆ ܕܡܢܐ ܢܗܘܐ ܠܗܝܢ . ܐܟܼܡܐ ܕܐܵܦ ܚܢܢ ܟܕ ܡܸܬܬܒܼܪܐ ܟܐܦܐ ܕܡܕܒܚܐ ܗ̇ܝ ܕܥܠܝܗ̇ ܡܩܲܕܫܝܼܢܢ ܆ ܦܤܝܼܣ ܗܘ̣ ܠܢ ܕܒܼܕܘܼܟܐ ܐܚܪܬܼܐ ܕܢܛܝܼܪܐ ܢܛܝܪܝܼܗ̇ ܡܚܲܦܝܐܝܼܬܼ . ܘܲܢܤܒܼܘ ܒܹܝܬܼ ܡܲܩܒܼܝ ܟܐܦ̈ܐ ܡܫܲܠ̈ܡܬܐ ܐܝܟ ܕܟܬܝܼܒ ܒܢܵܡܘܿܤܐ : ܘܒܢ̣ܘ ܠܡܕܒܚܐ ܐܝܟ ܕܡ̣ܢ ܩܕܝܼܡ : ܘܒܢܘ ܠܒܹܝܬܼ ܡܲܩܕܫܐ ܘܠܟܼܠܗ ܓܵܘܹܗ ܕܒܲܝܬܼܵܐ ܆ ܘܩܲܕܫܘܼܗܝ pb. f.43v ܒܼܡܲܙܡܘܪ̈ܐ ܘܒܩ̈ܝܼܢܬܼܐ ܘܒܟܸܢܪ̈ܐ ܘܐܲܤܸܩܘ ܥܠܘܗܝ ܩܘܪ̈ܒܢܐ ܆ ܐܝܟ ܥܝ̈ܕܝܗܘܢ . ܘܗܕܐ ܒܲܫܢܬܼ ܡܵܐܐ ܘܐܲܪܒܿܥܝܼܢ ܘܲܬܼܡܢܹܐ ܠܡܠܟܘܬܗ ܕܐܢܛܝܟܼܘܿܣ ܒܲܪ ܐܲܦܝܼܦܵܢܘܿܣ ܒܪܹܗ ܕܐܢܛܝܟܘܿܣ ܡܲܠܟܐ . ܘܐܢܗܘܸ ܕܥܠ ܛܘܼܦܤܐ ܗܟܼܢܐ ܙܗܝܼܪܘܼܬܐ ܆ ܐܝܟܿܢܐ ܠܐ ܙܕ̇ܩ ܕܬܗܘܐ ܙܗܝܼܪܘܬܼܐ ܪܒܿܬܐ ܘܐܵܦ ܥܲܠ ܪܫ ܛܘܼܦܤܐ . ܘܟܼܕ ܒܹܝܬܼ ܝܗܘܼܕܐ ܡܲܩܒܲܝ ܠܫܘܼܢܝܐ ܕܡܐܦ̈ܐ ܝܑܸܨܸܦܘ ܘܠܐ ܩܲܒܸܿܠܘ ܐܸܢܹܝܢ ܆ ܡܛܠ ܕܡ̣ܢ ܪܓܼܠܐ ܢܘܼܟܼܪܝܬܐ ܐܬܬܕܝܼܫܘ : ܐܝܟܿܢܐ ܚܢܢ ܠܐ ܡܸܬܿܛܦܝܼܤܝܼܢܢ ܆ ܕܟܼܠܝܘܿܡ ܢܩܲܕܫܝܼܘܗܝ ܘܲܢܚܕܬܝܼܘܗܝ ܠܡܕܒܿܚܢ . ܘܥܠ ܙܗܝܼܪܘܼܬܐ ܕܐܝܟ ܗܕܐ ܒܗ ܒܢܵܡܘܼܤܐ ܡܛܠ ܒܲܝܬܐ ܗ̇ܘ . ܐܠܗܐ ܒܝܕ ܡܘܼܫܐ ܦܩ̇ܕ . ܘܥܠܘܗܝ ܕܢܵܡܘܼܤܐ ܗ̇ܘ ܒܝܕ ܚܝܠܐ ܕܪܘܚܐ ܩܲܕܝܼܫܐ . ܐܦ ܫ̈ܠܝܼܚܐ ܤܡ̣ܘ ܕܘܼܡ̈ܤܐ ܘܫܲܟܼܠܸܠܘ pb. f.44r ܠܕܐܝܟ ܗܵܠܝܢ . ܨܒ̈ܘܬܐ ܕܝܢ ܡܩܕܫ̈ܬܐ ܟܕ ܓܵܫ̈ܦܢ ܒܲܫܚ̈ܝܼܡܬܼܐ ܡܫܲܚ̈ܡܢ ܝܵܬܼܗܹܝܢ . ܘܠܲܡܫܚ̈ܡܵܬܼܐ ܠܓܼܡܪ ܠܐ ܡܩܲܕܫ̈ܢ . ܘܡܫܚ̈ܡܬܐ ܟܕ ܒܲܡܩ̈ܕܫܬܐ ܦܵܓܼ̈ܥܢ ܆ ܡܤܲܝ̈ܒܼܢ ܠܗܹܝܢ ܘܲܡܫܚ̈ܡܢ .. ܐܟܼܡܐ ܕܚܲܓܿܝ ܢܒܝܼܐ ܐܡ̇ܪ . ܐܢ ܫܩ̇ܠ ܓܲܒܼܪܐ ܒܸܤܪܐ ܕܩܘܼܕܫܐ ܒܟܸܢܦܐ ܕܡܲܪܛܘܼܛܗ ܇ ܘܩܵܪܹܒܼ ܒܟܸܢܦܹܐ ܠܠܚܡܵܐ ܘܲܠܒܘܼܫܠܐ ܇ ܘܲܠܚܲܡܪܐ ܘܠܸܡܫܚܐ ܘܠܟܼܠ ܡܹܐܟܼܠܹܐ ܆ ܕܲܠܡܵܐ : ܡܸܫܟܿܚ ܡܸܬܼܩܲܕܫ ܆ ܥܢܵܘ ܟܗ̈ܢܐ ܘܠܐܡ̇ܪܝܢ ܆ ܠܐ . ܐܡ̇ܪ ܬܘܼܒܼ ܚܲܓܿܝ . ܐܢ ܩ̇ܪܒ ܐܝܢܐ ܕܛܲܡܐܐ ܢܲܦܫܹܗܵ ܠܗܠܝܢ ܟܠܗܝܢ ܠܐ ܡܸܤܬܲܝܲܒܼ . ܥܢ̣ܵܘ ܟܗ̈ܢܐ ܘܐܡ̇ܪܝܼܢ ܠܗܡܸܤܬܝܒܼ .. ܗ̄ ܆ ܕܡܚܵܘܹܐ ܕܐܢܗܘܸ ܕܗ̇ܝ ܟܸܢܦܵܐ ܕܲܛܥܝܼܢܐ ܠܒܸܤܪܐ ܩܲܕܝܼܫܐ ܕܕܒܚܐ ܟܕ ܩܵܪܒܿܐ ܠܟܼܠ ܨܒ̈ܘܬܼܐ ܫܚ̈ܝܼܡܬܼܐ ܕܡܸܬܼܐܟܼ̈ܠܢ pb. f.44v ܡ̣ܢ ܟܠܢܫ ܕܲܠܡܵܐ : ܡܸܫܟܿܚܝܼܢ ܡܸܬܼܩܲܕܫܝܼܢ ܗܠܝܢ ܡ̈ܐܢܐ ܫܚܝܼܡ̈ܐ ܡ̣ܢ ܩܘܼܪܒܿܐ ܕܠܟܸܢܦܐ ܗ̇ܝ ܕܤܝܼܡ ܒܗ̇ ܒܸܤܪܐ ܩܲܕܝܼܫܐ .. ܗܟܼܢܐ ܘܗ̇ܝ ܐܚܪܬܼܐ ܇ ܕܐܝܢܐ ܕܩܵܪܹܒܼ . ܗ̄ ܆ ܐܢ ܩܵܪܹܒܼ ܐܝܢܐ ܕܲܛܡܲܐ ܒܲܚܕܐ ܡܼܢ ܐܝܠܝܢ ܕܛܲܡ̈ܐܢ ܒܢܡܘܿܤܐ ܠܐ ܡܸܤܬܝܒ ܗ̇ܘ ܡܕܡ ܕܡܸܬܼܩܲܪܒܼ ܠܗ . ܟܕ ܒܝܲܕ ܟܠܗܹܝܢ ܗܕܐ ܒܥܵܐ ܕܢܹܐܡܲܪ . ܕܐܟܼܙܢܐ ܕܗ̇ܝ ܟܸܢܦܐ ܠܐ ܡܲܨܝܐ ܕܲܬܼܩܲܕܫ ܠܐܝܠܝܢ ܕܡܸܬܼܩܲܪܒܐ ܠܗܘܢ . ܗ̇ܘ ܕܝܢ ܕܲܛܡܲܐ ܐܢ ܢܸܬܼܩܲܪܒ ܠܕܐܝܟ ܗܠܝܢ ܆ ܡܛܲܡܲܐ ܠ̇ܗܝܢ ܡ̣ܢ ܟܠ ܦܪܘܿܣ . ܬܘܼܒܼ ܐܡ̇ܪ ܡܵܪܝ ܐܦܪܝܡ ܡܲܠܦܢܐ ܪܒܐ ܒܦܘܼܫܵܩ ܗ̇ܝ ܕܨܸܦܪܝܐ ܕܒܐܘܿܪܝܬܵܐ ܠܡ ܡܸܬܼܢܟܸܣ ܗܘ݂ܐ ܥܠ ܩܘܼܕܫܐ ܘܟܠ ܕܒܗ ܡܚܲܤܐ ܗܘ̣ܐ . ܠܐ ܡ̣ܢ ܚܘ̈ܒܐ . ܡܛܠ ܕܚܘ̈ܒܐ ܠܩܘܼܕܫܐ ܘܡܵܐܢ̈ܝ ܩܘܼܕܫܐ ܠܐ ܦܠ̇̄ܚܝܼܢ pb. f.45r ܗܘ̣ܘ ܐܸܠܐ ܕܢܸܬܼܚܲܤܐ ܗܘ̣ܐ ܡ̣ܢ ܛܲܡܐܘܼܬܹܗ ܕܥܲܡܐ . ܗ̇ܘ ܕܟܼܡܐ ܙܒ̈ܢܝܼܢ ܒܝܼܕܥܬܼܐ ܘܕܠܐ ܝܕܥܬܐ ܥܠ̣ܘ ܠܗ ܟܕ ܠܐ ܕܟܹܝܢ . ܗܟܼܢܐ ܐܦ ܠܢ ܙ̇ܕܩ ܠܡܸܪܢܐ ܇ ܕܟܼܕ ܡܸܬܼܩܲܪܒܿܝܼܢܢ ܫܝܼܥܵܐܝܼܬܼ ܘܕܠܐ ܕܸܚܠܵܐ ܠܡܕܒܿܚܐ ܩܕܝܼܫܐ : ܠܘ ܩܲܕܝܼܫܘܼܬܼܗ ܠܢ ܡܩܲܕܫܐ ܆ ܕܠܩܘܼܒܠܐ ܕܝܢ ܙܢ̈ܝܐ ܕܝܼܠܢ ܛܲܡ̈ܐܐ ܘܲܫܚ̈ܝܼܡܐ ܠܩܕܝܼܫܘܬܹܗ ܡܛܲܡܐܝܼܢ . ܐܦ ܕܝܢ ܘܙ̇ܕܩ ܕܗܕܐ ܢܐܡܪ . ܕܐܦܢ ܠܐ ܪܓܼܝܼܫ ܟܗܢܐ ܐܵܘ ܪܫ ܟܗ̈ܢܐ ܒܓܹܕܫܐ ܡܕܡ ܕܲܓܼܕܫ̣ ܠܡܕܒܿܚܐ . ܙ̇ܕܩ ܠܗ ܠܲܡܩܲܕܫܘܼܬܹܗ ܒܛܝܼܠܐܝܼܬ . ܒܲܕ ܡܢ̣ܘ ܝܵܕܥ ܕܐܢ ܐܝܼܬ ܐܢܫ ܒܟܼܗ̈ܢܐ ܡ̇ܢ ܕܠܐ ܫܘ̇ܐ ܕܲܢܟܲܗܢ : ܡܛܠ ܕܘܼܒܪ̈ܘܗܝ ܟܤܲܝܵ̈ܐ : ܘܡܕܒܚܐ ܡܸܬܼܛܲܡܐ ܆ ܘܥܠ ܗܕܐ ܪܵܫܐ ܐܠܗܐ . ܠܐ ܓܹܝܪ ܐܸܬܓܠܝܸ ܠܝܼܫܘܿܥ ܒܲܪܢܘܿܢ ܤܘܼܥܪܢܐ ܕܥܵܟܼܪ ܗ̇ܘ ܕܥܲܟܿܪ ܠܝܼܤܪܝܠ pb. f.45v ܟܠܗ ܆ ܐܠܘܼܠܐ ܕܒܢ̈ܝ ܝܼܤܪܝܠ ܥܪܩ̣ܘ ܡ̣ܢ ܩܕܡ ܒܥܠܕܒܼ̈ܒܼܝܗܘܿܢ ܘܐܸܫܬܘܕܥ ܠܲܚܛܝܼܬܐ .. ܬܘܼܒ ܕܝܢ ܐܵܦ ܒܥܹܐܕܐ ܕܚܘܼܤܝܐ ܒܟܼܠ ܫܢ̣ܐ ܡܩܲܕܸܫ ܗܘ̣ܐ ܟܵܗܢܵܐ ܠܩܕܘܿܫ ܩܘܼܕܫ̈ܐ ܘܠܡܕܒܚܐ ܐܟܼܡܐ ܕܒܥܬܝܼܩܬܐ ܡܚܵܘܲܝ . ܐܝܟܿܢܐ ܚܢܢ ܙ̇ܕܩ ܠܢ ܠܡܲܗܡܵܝܘܼ ܡ̣ܢ ܕܐܝܟ ܗܠܝܢ ܤܘܥܪ̈ܢܐ ܘܢܲܫܸܦ ܇ ܕܠܐ ܡܸܫܬܲܚܡ ܡܲܕܒܚܐ . ܡܛܠ ܕܲܚܕܵܐ ܙܒܼܢ ܐܬܿܬܿܤܝܼܡ ܘܐܸܬܼܩܲܕܫ .. ܐܢܕܝܢ ܡܸܬܼܐܡܪܐ ܕܐܢ ܡ̣ܢ ܡ̈ܠܝܼܠܐ ܡܛܠ ܕܠܐ ܩܲܕܝܼܫܝܼܢ ܡܲܨܝܐ ܠܡܸܗܘܐ ܫܚܝܼܡܘܼܬܐ ܟܕ ܓܵܫ̇ܦܝܼܢ ܗܢ̇ܘܢ ܕܠܐ ܡܠܝܼܠܝܼܢ ܐܝܼܕܿܐ ܨܒܼܘܼܬܼܐ ܩܵܪܝܐ ܠܩܘܼܕܵܫܗ ܐܢ ܢܓܼܫܦܘܼܢ . ܐܡ̇ܪܝܼܢܢ . ܕܟܼܠ ܨܒܼܘܼܬܼܐ ܐܝܕܿܐ ܕܠܐ ܩܲܒܿܠܬ̤ ܪܘܿܫܡܵܐ ܒܩܘܕܿܫܗ ܕܡܕܒܚܐ : ܐܵܘ ܒܗ ܒܡܲܕܒܚܐ ܒܬܪܟܸܿܢ ܠܐ ܐܸܬܿܩܲܕܫܬ̤ : ܐܵܘ ܘܠܐ ܐܸܬܼܪܫܡܬ̤ ܠܒܼܪ ܡ̣ܢ ܡܲܕܒܿܚܐ : ܡ̣ܢ ܪ̈ܫܝ ܟܵܗ̈ܢܐ ܆ ܠܵܐ pb. f.46r ܙ̇ܕܩ ܕܬܸܥܘܿܠ ܠܒܝܬ ܡܲܩܕܫܐ ܠܓܼܡܪ . ܘܗܕܐ ܠܘ ܡܛܠ ܕܒܲܟܝܵܢܗ̇ ܩܲܢܝܐ ܠܲܫܚܝܼܡܘܼܬܼܵܐ . ܟܠܡܕܡ ܓܹܝܪ ܩܲܕܝܼܫ̣ ܐܢ ܒܗܲܝܡܵܢܘܼܬܼܐ ܒܝܼܕܥܬܼܐ ܢܸܬܢܤܸܒ . ܐܸܠܐ ܡܛܠ ܬܐܪܬܐ ܆ ܘܡ̣ܢ ܥܸ̈ܠܠܬܼܐ ܕܒܛܘܼܦ̈ܤܐ ܩܕܡ̈ܝܐ ܐܬ̱ܪܫܸܡ . ܗ̇ ܆ ܕܡܫ̣ܚ ܠܡ ܡܘܼܫܐ ܠܲܡܢܪܬܿܐ ܘܲܠܟܲܢܵܐ ܘܲܠܒܼܵܤܹܣ ܕܝܼܠܗ̇ ܇ ܘܲܠܦܬܼܘܼܪܐ ܘܤܛܪܘ . ܘܗܠܝܢ ܕܫܵܥܬܼܐ ܤܵܦ̈ܩܢ ܠܐܝܢܐ ܕܦܵܛܘܿܢܘܼܬܼܐ ܩܢܹܐ ܠܡܸܕܥ ܤܓ̈ܝܼܐܬܼܐ . ܐܢܕܝܢ ܘܲܠܤܪܘܿܒܘܼܬܐ ܒܲܝܬܵܝ ܆ ܡܫܟܿܚ ܕܐܦ ܒܤ̈ܓܝܼܐܬܼܐ ܢܲܗܦܸܟ . ܚܢܢ ܡ̇ܢ ܡܛܠ ܐܝܠܝܢ ܕܕܟܼܝܐ ܬܐܪܬܗܘܿܢ ܘܩܲܕܝܼܫ ܚܘܼܫܒܼܗܘܢ ܟܬܒܼܢ ܘܟܲܕܘܼ ܀ ܫܠܸܡ ܒܥܘܼܕܪܢ ܐܠܗܐ ܐܦ ܩܦܠܐܘܢ ܕܬܪܝܢ ܕܡܛܠ ܩܘܼܕܵܫ ܡܸܫܚܐ ܘܡܕܒܚܐ . ܘܠܐܠܗܐ ܫܘܒܚܐ ܥܠ ܦܐܝܘܼܬܼ ܛܘܼܝܵܒܹܗ ܐܡܝܢ ܀ ܡܛܠ ܩܘܼܕܵܫ ܥܕܬܐ ܡܛܠ ܩܘܼܕܵܫ ܥܕܬܐ