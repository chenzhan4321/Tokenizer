ܥܲܠ ܗܵܝ̇ ܙܵܕܹܩ ܕܠܵܐ ܐܵܢܲܢܩܹܐ ܠܡܸܪܲܓܼ ܐܵܘ ܠܡܸܒܼܥܵܐ : ܕܐܵܬ̤ܵܐ ܡܸܕܸܡ ܓܲܠܝܵܐܝܼܬܼ ܒܐܝܼܕܲܢ ܐܵܘ ܠܘܵܬܲܬ ܬܸܫܬܲܡܲܫ . ܣ . ܥܲܠ ܗܵܝ̇ ܙܵܕܹܩ ܕܠܵܐ ܐܵܢܲܢܩܹܐ ܠܡܸܪܲܓܼ ܐܵܘ ܠܡܸܒܼܥܵܐ : ܕܐܵܬ̤ܵܐ ܡܸܕܸܡ ܓܲܠܝܵܐܝܼܬܼ ܒܐܝܼܕܲܢ ܐܵܘ ܠܘܵܬܲܬ ܬܸܫܬܲܡܲܫ . ܣ . ܟܲܕܼ ܒܟܼܠܙܒܲܢ ܩܲܪܝܼܒܼܘܼ ܡܵܪܝܵܐ ܒܝܲܕܼ ܥܘܼܕܼܪ̈ܵܢܵܘܗܝ ܠܘܵܬܼ ܩܲܕܝ̈ܫܹܐ : ܒܸܠܥܵܕܼ ܡ̣ܢ ܐܵܢܲܢܩܹܐ ܠܵܐ ܡܚܵܘܸܐ ܚܲܝܠܹܗ ܒܓܲܠ̈ܝܵܬܼܵܐ : ܒܝܲܕܼ ܤܵܥܘܿܪܘܼܬܼܵܐ ܡܸܕܸܡ ܕܐܵܬ̤ܵܐ ܡܸܬܼܪܲܓܼܫܵܢܝܼܬܼܵܐ . ܕܠܵܐ ܢܸܗܘ̈ܝܵܢ ܡܥܲܕܪ̈ܵܢܝܵܬܲܢ ܦܲܟܿܝ̈ܗܵܢ : ܘܲܠܘܵܬܼ ܤܘܼܓܦܵܢܵܐ ܢܥܲܬ̈ܕܼܵܢܵܢ . ܘܗܵܕܹܐ : ܟܲܕܼ ܗܵܢܵܐ ܟ̱ܠܹܗ ܒܛܝܼܠ ܠܹܗ ܥܠܲܝܗܘܿܢ : ܕܐܵܦܠܵܐ ܚܲܕܼ ܥܸܕܵܢܵܐ ܫܵܠ̇ܝܵܐ ܡܸܢܗܘܿܢ ܤܵܥܘܿܪܘܼܬܹܗ ܒܟܸܤܝܵܐ . ܐܸܠܵܐ ܒܟܼܠܡܸܕܸܡ ܫܵܒܹ̇ܩ ܠܗܘܿܢ ܕܗܸܢܘܿܢ ܢܚܵܘܘܿܢ ܝܲܨܝܼܦܘܼܬܼܵܐ ܐܲܝܟܼ ܚܲܝܠܗܘܿܢ : ܘܒܲܨܠܘܿܬܼܵܐ ܢܸܠܐܘܿܢ . ܐܸܢܕܹܝܢ ܐܝܼܬܹܝܗ̇ ܨܒܼܘܼܬܼܵܐ ܕܲܢܚܘܼܒܼ ܡ̣ܢ ܥܲܤܩܘܼܬܼܵܗ̇ ܡܲܬܼܩܵܠܵܐ ܕܝܼܕܲܥܬܼܗܘܿܢ : ܡܵܐ ܕܗܸܢܘܿܢ ܐܸܬܼܡܚܸܠܘ ܘܦܵܫ̣ܘ ܡܸܢܵܗ̇ : ܡܸܛܠ ܕܠܵܐ ܐܝܼܬܹܝܗ̇ ܕܲܟܼܝܵܢܵܐ ܤܵܦܩܘܼܬܼܵܐ : ܗ̤ܘ ܓܵܡܲܪ ܐܲܝܟܼ ܪܲܒܿܘܼܬܼܵܐ ܕܚܲܝܠܹܗ : ܐܲܝܟܼ ܕܙܵܕܹܩ ܘܝܵܕܲܥ̇ ܕܲܡܥܲܕܲܪ ܠܗܘܿܢ . ܟܡܵܐ pb. 420 ܕܡܲܨܝܵܐ : ܒܟܸܤܝܵܐ ܡܚܲܝܸܠ ܠܗܘܿܢ : ܕܢܸܬܼܡܨܘܿܢ ܠܘܼܩܒܲܠ ܥܲܤܩܘܼܬܼܵܐ ܗܵܝ̇ . ܕܲܒܼܝܲܕܼ ܝܑܼܕܲܥܬܼܵܐ ܕܲܡܫܲܟܸܿܢ ܠܗܘܿܢ : ܥܵܒܹ̇ܕܼ ܕܢܸܫܬܿܪܸܐ ܥܘܼܪܩܵܠܵܗ̇ . ܘܲܒܼܝܲܕܼ ܬܹܐܘܿܪܝܼܵܐ ܡܥܝܼܪ ܠܗܘܿܢ : ܠܘܵܬܼ ܬܸܫܒܿܘܿܚܬܼܵܐ . ܕܬܸܗܘܸܐ ܠܝܘܼܬܼܪܵܢܵܐ : ܠܘܵܬܼ ܬܪ̈ܲܝܗܘܿܢ ܓܲܒܹ̈ܐ . ܐܸܢܕܹܝܢ ܥܲܠ ܓܲܠܝܘܼܬܼܵܗ̇ ܕܡܲܥܒܿܕܼܵܢܘܼܬܼܵܐ ܤܢܝܼܩܵܐ ܨܒܼܘܼܬܼܵܐ : ܗܵܝܕܹܝܢ ܡܸܛܠ ܐܵܢܲܢܩܹܐ ܥܵܒܹ̇ܕܼ ܗܵܕܹܐ . ܚܲܟܿܝܼܡܝܼܢ ܐܸܢܘܿܢ ܦܘܼܪ̈ܢܵܤܵܘܗܝ : ܘܠܵܐܠ̈ܨܵܬܼܵܐ ܡܫܲܡܫܝܼܢ : ܘܠܵܐ ܗ̄ܘ̣ܵܐ ܠܫܸܓܼܡܵܐ . ܐܲܝܢܵܐ ܕܲܕܼܠܵܐ ܐܵܢܲܢܩܹܐ ܡܲܡܪܲܚ ܥܠܲ ܗܵܕܹܐ : ܐܵܘ ܒܵܥܹ̇ܐ ܡ̣ܢ ܐܲܠܵܗܵܐ ܘܡܸܬܼܪܲܓܼܪܲܓܼ ܕܬܸܕܼܡܪ̈ܵܬܼܵܐ ܘܚܲܝ̈ܠܹܐ ܒܐܝܼܕܼܵܘ̈ܗܝ ܢܸܗܘܘܿܢ : ܡܢܲܤܸܐ ܡ̣ܢ ܫܹܐܕܼܵܐ ܡܓܲܚܟܼܵܢܵܐ ܐܸܫܬܼܟܲܚ ܒܡܲܕܿܥܹܗ . ܐܸܠܵܐ ܘܫܲܒܼܗܪܵܢܵܐ : ܡܵܠܘܿܢ : ܘܲܟܼܪܝܼܗ ܒܬܹܐܪܬܵܐ . ܒܐܘܼܠܨܵܢܵܐ ܓܹܝܪ : ܠܡܸܫܐܲܠ ܥܘܼܕܼܪܵܢܵܐ ܕܐܲܠܵܗܵܐ ܙܵܕܹܩ . ܕܠܵܐ ܩܛܝܼܪܵܐ ܕܹܝܢ ܕܡܸܕܸܡ ܠܲܡܢܲܤܵܝܘܼ ܕܩܹܘܲܢܕܹܝܢܘܿܣ ܐܝܼܬܹܝܗ̇ . ܘܐܵܦܠܵܐ ܙܲܕܝܼܩܵܐ ܐܝܼܬܼܵܘܗܝ ܕܲܫܪܵܪܵܐ : ܐܲܝܢܵܐ ܕܗܵܕܹܐ ܪܵܐܹ̇ܓܼ . ܗܵܝ̇ ܕܹܝܢ ܕܡܵܪܝܵܐ ܥܵܒܹ̇ܕܼ ܟܲܕܼ ܗ̤ܘ ܠܵܐ ܨܵܒܹ̇ܐ : ܗܵܕܹܐ ܠܤܘܿܓܼܐܗܘܿܢ ܕܩܲܕܝܼ̈ܫܹܐ ܫܟܼܝܼܚܵܐ . ܗܵܝ̇ ܕܐ̄ܢܵܫ ܒܨܸܒܼܝܵܢܹܗ ܢܸܪܲܓܼ ܠܗܵܕܹܐ ܟܲܕܼ ܠܲܝܬܿ ܐܵܠܨܘܼܬܼܵܐ : ܡܲܦܘܼܠܬܼܵܐ ܗ̣̄ܝ ܕܡ̣ܢ ܙܗܝܼܪܘܼܬܼܵܐ : ܘܡܸܫܬܲܪܥܵܢܘܼܬܼܵܐ ܕܡ̣ܢ ܝܑܼܕܲܥܬܼܵܐ ܕܲܫܪܵܪܵܐ . ܘܐܸܢ ܒܗܵܕܹܐ ܐܸܫܬܿܡܲܥ ܗܵܘ̇ ܕܲܡܦܝܼܣ : ܐܲܝܟܼ ܕܐܲܡܪܲܚ̣ ܠܘܵܬܼ ܡܵܪܲܢ ܘܡܸܫܟܲܚ ܐܲܬܼܪܵܐ ܥܠܵܘܗܝ : ܡܝܲܒܸܿܠ ܠܹܗ ܠܹܗ ܠܘܵܬܼ ܐ̄ܚܪܹܬܼܵܐ ܕܪܲܒܵܐ ܡܸܢܵܗ̇ . ܙܲܕܝܼ̈ܩܹܐ ܕܹܝܢ ܕܲܫܪܵܪܵܐ : ܠܵܐ ܡܸܬܼܪܲܓܼܪܓܼܝܼܢ ܠܵܗ̇ ܠܗܵܕܹܐ : ܘܠܵܐ ܒܲܠܚܘܿܕܼ ܕܠܵܐ ܡܸܬܼܚܲܫܒܼܝܼܢ ܗܵܕܹܐ : ܐܸܠܵܐ pb. 421 ܐܵܦܠܵܐ ܟܲܕܼ ܡܸܬܼܝܲܗܒܵܪ ܠܗܘܿܢ ܒܵܥܹ̇ܝܢ . ܘܠܵܘ ܒܲܠܚܘܿܕܼ ܠܥܹܝܢ ܐ̄ܢܵܫ : ܐܸܠܵܐ ܐܵܦܠܵܐ ܒܹܝܬܼ ܠܗܘܿܢ ܘܲܠܢܲܦܫܗܘܿܢ ܀ ܗܵܐ ܓܹܝܪ ܚܲܕܼ ܡ̣ܢ ܩܕܝܼ̈ܫܹܐ : ܟܲܕܼ ܡܸܛܠ ܫܲܦܝܘܼܬܹܗ ܐܸܬܼܝܲܗܒܲܬ̤ ܠܹܗ ܡܵܘܗܲܒܼܬܼܵܐ : ܘܲܡܩܲܕܸܡ ܗ̄ܘ̣ܵܐ ܘܝܵܕܲܥ̇ ܐܸܡܲܬܼܝ ܕܐ̄ܢܵܫ ܐܵܬܹ̇ܐ ܗ̄ܘ̣ܵܐ ܠܘܵܬܹܗ : ܒܥ̣ܵܐ ܡ̣ܢ ܐܲܠܵܗܵܐ : ܟܲܕܼ ܐܲܦܝܼܣ ܐܵܦ ܠܲܐ̄ܚܪ̈ܵܢܹܐ ܕܲܢܨܲܠܘܿܢ ܠܘܵܬܹܗ : ܕܬܸܫܬܿܩܸܠ ܡܸܢܹܗ ܡܵܘܗܲܒܼܬܼܵܐ . ܐܲܒܼ̈ܗܵܬܼܵܐ ܕܹܝܢ : ܐܵܦܠܵܐ ܒܙܲܒܼ̈ܢܹܐ ܕܐܵܠ̈ܨܵܬܼܵܐ ܒܗܵܕܹܐ ܦܵܪܹܗ̄ܤܝܼܵܐ ܡܸܬܼܚܲܫܚܝܼܢ ܗ̄ܘ̣ܵܘ . ܗܵܐ ܗܵܘ̇ ܛܘܼܒܼܵܢܵܐ ܐܲܡܘܿܢ ܓܲܒܼܪܵܐ ܩܲܕܝܼܫܵܐ ܒܲܫܪܵܪܵܐ ܚܲܕܼ ܡ̣ܢ ܐܲܒܼ̈ܗܵܬܼܵܐ ܬܡܝܼ̈ܗܹܐ : ܒܲܙܒܲܢ ܟܲܕܼ ܐܵܙܹ̇ܠ ܗ̄ܘ̣ܵܐ ܠܲܫܠܵܡܹܗ ܕܡܵܪܝ ܐܵܢܛܘܿܢܝܼܣ : ܘܲܛܥ̣ܵܐ ܒܡܲܕܼܒܿܪܵܐ : ܠܵܐ ܐܸܡ݂ܲܪ ܕܐܲܠܵܗܵܐ ܫܩܘܿܠܲܝܢܝ ܘܤܝܼܡܲܝܢܝ ܐܲܝܟܵܐ ܕܐܝܼܬܼܵܘܗܝ ܐܲܢܛܘܿܢܝܼܣ . ܟܲܕܼ ܛܵܒܼ ܡܸܫܟܲܚ ܗ̄ܘ̣ܵܐ ܠܡܸܥܒܲܕܼ ܡܸܕܸܡ ܕܕܼܵܡܹ̇ܐ ܠܗܵܕܹܐ : ܡܸܛܠ ܩܲܪܝܼܒܼܘܼܬܹܗ ܕܲܠܘܵܬܼ ܐܲܠܵܗܵܐ : ܘܐܵܢܲܢܩܹܐ ܗ̄ܘ̣ܵܬܼ ܕܲܨܒܼܘܼܬܼܵܐ . ܐܲܝܟܼ ܕܐܡܝܼܪ ܡܸܛܠ ܗܵܘ̇ ܐܲܬܼܪܵܐ : ܕܲܠܩܹܘܲܢܕܹܝܢܘܿܣ ܡܵܛ̇ܝܢ ܗ̄ܘ̣ܵܘ : ܐܲܝܠܹܝܢ ܕܛܵܥܹ̇ܝܢ ܗ̄ܘ̣ܵܘ ܒܡܲܕܼܸܒܿܪܵܠ ܗܵܘ̇ . ܘܥܲܠ ܗܵܠܹܝܢ ܟܠܗܹܝܢ : ܠܵܐ ܐܸܡ݂ܲܪ ܠܐܲܠܵܗܵܐ ܗܵܕܹܐ : ܐܸܠܵܐ ܒܲܠܚܘܿܕܼ ܗܵܕܹܐ ܚܕܼܵܐ ܡܸܠܬܼܵܐ ܐܸܡ݂ܲܪ : ܡܵܪܝܵܐ ܠܲܡ : ܠܵܐ ܬܸܫܒܿܘܿܩ ܠܡܹܐܒܲܕܼ ܓܒܼܝܼܠܬܵܟ . ܚ̣ܙܲܝܬܿ ܡܲܟܿܝܼܟܼܘܼܬܼܵܐ : ܐܸܤܬܲܟܲܠ̣ܬܿ ܚܸܟܼܡܬܼܵܐ ܕܲܫܪܵܪܵܐ ܕܐܲܒܼ̈ܗܵܬܼܵܐ ؟ ܐܲܠܵܗܵܐ ܕܹܝܢ ܝܲܨܝܼܦܘܼܬܼܵܐ ܕܐܝܼܬܼ ܠܹܗ ܥܲܠ ܩܲܕܝܼ̈ܫܹܐ : ܡܸܛܠ ܕܝܵܕܲܥ̇ ܗ̄ܘ̣ܵܐ ܕܫܲܪܝܼܪ ܗ̄ܘ̣ ܓܲܒܼܪܵܐ : ܘܠܵܐ pb. 422 ܡܸܬܼܡܚܸܠ ܒܚܘܼܫܵܒܹܗ ܒܝܲܕܼ ܪܵܡܘܼܬܼܵܐ : ܥ̣ܒܲܕܼ ܐܲܝܟܼ ܕܫܵܘܝܵܐ ܠܪܲܒܿܘܼܬܹܗ ܕܓܲܒܼܪܵܐ . ܘܟܲܕܼ ܗ̤ܘ ܠܵܐ ܐܲܦܝܼܣ : ܐܲܠܵܗܵܐ ܡܸܕܸܡ ܕܙܵܕܹܩ ܥ̣ܒܲܕܼ . ܘܲܕܼܡܸܟܼ ܠܲܡ : ܘܩܵܡ̣ . ܘܲܚ̣ܙܵܐ ܒܲܕܼܡܘܼܬܼ ܐܝܼܕܼܵܐ ܕܒܲܪܢܵܫܵܐ ܕܬܲܠܝܵܐ ܠܥܸܠ ܡ̣ܢ ܪܹܫܹܗ ܒܲܫܡܲܝܵܐ : ܘܲܡܚܵܘܝܵܐ ܠܹܗ ܐܘܼܪܚܵܐ : ܥܕܲܡܵܐ ܕܐܸܙܲܠ̣ ܘܩܵܡ̣ ܠܥܸܠ ܡ̣ܢ ܡܥܲܪܬܹܗ ܕܛܘܼܒܼܵܢܵܐ ܐܲܢܛܘܿܢܝܼܣ . ܚ̣ܙܲܝܬܿܛ ܒܛܝܼܠܘܼܬܼܵܐ ܕܐܝܼܬܼ ܠܹܗ ܠܐܲܠܵܗܵܐ ܥܲܠ ܒܲܝܬܵܝܵܘ̈ܗܝ ؟ ܡܸܫܟܲܚ ܗ̄ܘ̣ܵܐ ܓܹܝܪ ܕܐܵܦܠܵܐ ܢܸܫܒܿܩܝܼܘܗܝ ܕܢܸܛܥܸܐ . ܐܸܠܵܐ ܪܵܚܹܡ ܗ̄ܘ̣ܵܐ : ܕܢܸܕܲܥ ܕܲܟܼܡܵܐ ܒܛܝܼܠ ܠܹܗ ܥܠܵܘܗܝ . ܘܫܲܒܼܩܹܗ ܕܢܸܛܥܸܐ : ܘܚܵܘܝܹܗ ܬܘܼܒܼ ܐܘܼܪܚܵܐ ܥܹܝܢ ܒܲܓܼܠܸܐ . ܘܠܵܐ ܒܝܲܕܼ ܒܲܪܢܵܫܵܐ : ܐܸܠܵܐ ܒܝܲܕܼ ܡܲܠܲܐܟܼܵܐ ܘܒܼܵܐܐܲܪ ܡܚܵܘܸܐ ܠܹܗ . ܐܹܝܘ ܠܲܒܼܛܝܼܠܘܼܬܹܗ ܕܐܲܠܵܗܵܐ ܕܥܲܠ ܩܲܕܝܼ̈ܫܹܐ ! ܐܸܬܿܕܲܟܼܪ ܘܗܵܝ̇ ܕܐܲܒܵܐ ܡܵܩܵܪܝܼܣ : ܕܟܲܕܼ ܐܵܙܹ̇ܠ ܗ̄ܘ̣ܵܐ ܠܐܸܤܩܹܛܹܐ ܟܲܕܼ ܛܥܝܼܢ ܗ̄ܘ̣ܵܐ ܐܸܤܦܪ̈ܝܼܕܹܐ . ܘܲܬܼܚܸܒܼ ܘܦܵܫ̣ : ܘܝܼܬܸܒܼ ܠܹܗ : ܒܲܕܼܠܵܐ ܐܸܫܟܲܚ̣ ܕܲܢܗܲܠܸܟܼ . ܠܵܐ ܫܐܸܠ̣ ܡ̣ܢ ܐܲܠܵܗܵܐ ܡܸܕܸܡ : ܕܢܸܥܒܸܿܕܼ ܠܘܵܬܹܗ ܐܲܝܟܼ ܕܲܒܼܡܲܥܒܿܕܼܵܢܘܼܬܼܵܐ ܠܲܢܚܵܝܹܗ . ܐܸܠܵܐ ܐܲܓܼܥܸܠ̣ ܢܲܦܫܹܗ ܠܐܲܠܵܗܵܐ : ܟܲܕܼ ܐܵܡܲ݁ܪ : ܐܲܠܵܗܵܐ ܐܲܢ̄ܬܿ ܝܵܕܲܥ̇ ܐܲܢ̄ܬܿ ܕܠܲܝܬܿ ܒܝܼ ܬܘܼܒܼ ܚܲܝܠܵܐ . ܘܡܸܚܕܼܵܐ ܐܸܫܬܿܩܸܠ ܪܸܡܙܵܢܵܐܝܼܬܼ ܡ̣ܢ ܡܲܥܒܿܕܼܵܢܘܼܬܼܵܐ ܕܐܲܠܵܗܵܐ : ܘܐܸܬܿܬܿܤܝܼܡ ܐܲܝܟܵܐ ܕܒܼܵܥܹ̇ܐ ܗ̄ܘ̣ܵܐ ܠܡܹܐܙܲܠ : ܗ̤ܘ ܥܲܡ ܐܸܤܦܪ̈ܝܼܕܼܵܘܗܝ . ܙܲܕܝܼ̈ܩܹܐ ܕܹܝܢ ܕܲܫܪܵܪܵܐ ܐܲܡܝܼܢܵܐܝܼܬܼ ܗܵܕܹܐ ܪܵܢܹܝܢ ܒܢܲܦܫܗܘܿܢ : ܕܠܵܐ ܫܵܘܹ̇ܝܢ ܠܐܲܠܵܗܵܐ . ܘܲܒܼܗܵܕܹܐ ܡܸܬܼܒܿܩܹܝܢ ܕܫܲܪܝܪܝܼܢ : ܕܕܼܵܘܲܝ̈ܵܐ ܚܵܫ̇ܒܿܝܼܢ ܢܲܦܫܗܘܿܢ . ܘܲܕܼܠܵܐ ܫܵܘܹ̇ܝܢ ܠܝܲܨܝܼܦܘܼܬܼܵܐ ܕܡܸܢܹܗ : ܫܲܪܝܼܪܵܐܝܼܬܼ ܡܵܘܕܹܝܢ ܒܟܸܤܝܵܠ ܘܲܒܼܓܸܠܝܵܐ . ܘܐܲܝܟܼ ܚܲܛܵܝܹ̈ܐ ܘܲܡܫܲܦ̈ܠܹܐ ܝܲܨܝܼܦܘܼܬܼܵܐ ܘܠܹܐܘܬܼܵܐ pb. 423 ܡܚܵܘܹ̇ܝܢ ܥܲܠ ܟܠܡܸܕܸܡ : ܘܠܲܐܠܵܗܵܐ ܡܲܓܼܥܠܝܼܢ ܢܲܦܫܗܘܿܢ ܒܗܲܝܡܵܢܘܼܬܼܵܐ . ܟܲܕܼ ܗܸܢܘܿܢ : ܠܵܐ ܦܵܝ̇ܫܝܼܢ ܐܲܝܟܼ ܚܲܝܠܗܘܿܢ ܡ̣ܢ ܡܸܕܸܡ ܕܙܵܕܹܩ ܠܗܘܿܢ ܕܢܸܥܒܿܕܼܘܼܢ . ܟܲܕܼ ܗܵܕܹܐ ܒܝܲܕܼ ܪܘܼܚܵܐ ܡܸܬܼܚܲܟܿܡܝܼܢ : ܕܠܵܐ ܢܦܘܼܫܘܼܢ ܡ̣ܢ ܕܢܹܐܨܦܘܼܢ ܕܘܵܠܝܼܬܼܵܐ : ܘܡ̣ܢ ܕܢܸܥܡܠܘܼܢ ܟܡܵܐ ܕܚܲܝܼܢ . ܙܲܒܼܢܵܐ ܕܹܝܢ ܕܲܢܝܵܚܵܐ : ܠܥܵܠܡܵܐ ܕܲܥܬܼܝܼܕܼ ܢܲܛܪܹܗ . ܘܐܲܝܠܹܝܢ ܕܐܲܠܵܗܵܐ ܒܗܘܿܢ ܥܵܡܲ̈ܪ : ܠܗܵܕܹܐ ܗܵܪܟܵܐ ܠܵܐ ܪܵܓܝܼܢ ܕܢܸܗܘܘܿܢ ܡܸܬܿܬܿܢܝܼܚܝܼܢ : ܘܢܸܗܘܘܿܢ ܡܲܓܼܗܹܝܢ ܡ̣ܢ ܫܚܵܩܹ̈ܐ : ܐܵܦܸܢ ܡܸܬܼܝܼܗܸܒܼ ܠܗܘܿܢ ܒܘܼܝܼܐܵܐ ܒܗܵܠܹܝܢ ܕܪܘܼܚ : ܒܲܙܒܲܢ ܙܒܲܢ ܒܟܸܤܝܵܐ . ܘܲܡܝܲܬܿܪܘܼܬܼܵܐ ܠܵܘ ܗܵܕܲܐ ܗ̣̄ܝ : ܕܡܵܐ ܕܡܲܛܝܼ ܠܹܗ ܐ̄ܢܵܫ ܠܘܵܬܼܵܗ̇ : ܢܦܘܼܫ ܠܹܗ ܡ̣ܢ ܝܲܨܝܼܦܘܼܬܼܵܐ ܘܡ̣ܢ ܠܹܐܘܬܼܵܐ . ܐܸܠܵܐ ܗܵܢܵܘ ܡܲܥܡܪܵܐ ܕܪܘܼܚܵܐ : ܕܐܲܡܝܼܢܵܐܝܼܬܼ ܗ̤ܘ ܠܹܗ ܡܫܲܥܒܸܿܕܼ ܘܥܵܨܹ̇ܐ : ܐܵܦܸܢ ܐܝܼܬܼ ܦܘܼܪܤܵܐ ܕܒܲܢܝܵܚܵܐ ܢܸܥܒܸܿܕܼܸ ܠܵܗ̇ ܠܲܨܒܼܘܼܬܼܵܐ . ܒܲܕܼܗܵܢܵܘ ܨܸܒܼܝܵܢܵܐ ܕܪܘܼܚܵܐ . ܕܠܲܐܝܠܹܝܢ ܕܥܵܡܲ̇ܪ ܒܗܘܿܢ : ܠܵܐ ܗ̄ܘ̣ܵܐ ܒܲܚܒܸܢܵܢܘܼܬܼܵܐ ܡܥܲܚܸܕܼ ܠܗܘܿܢ : ܘܠܲܢܝܵܚܹ̈ܐ ܡܙܲܡܸܢ ܠܗܘܿܢ : ܐܸܠܵܐ ܠܥܲܡ̈ܠܹܐ ܘܠܐܘܼܠܨܵܢܵܐ ܝܲܬܝܼܪܵܐ . ܘܥܝܼܪܘܼܬܼܵܐ ܡܲܠܸܦ ܠܗܘܿܢ : ܘܲܒܸܤܝ̈ܘܿܢܹܐ ܡܚܲܝܸܨ ܠܗܘܿܢ : ܘܲܠܚܸܟܼܡܬܼܵܐ ܡܩܲܪܸܒܼ ܠܗܘܿܢ . ܗܵܢܵܘ ܨܸܒܼܝܵܢܵܐ ܕܪܘܼܚܵܐ : ܕܲܒܼܛܘܼܪ̈ܦܹܐ ܢܸܗܘܘܿܢ ܡܲܚܒܼܵܢܵܘ̈ܗܝ . ܐܲܝܠܹܝܢ ܕܒܲܢܝܵܚܹ̈ܐ ܡܸܬܿܕܲܒܿܪܝܼܢ : ܠܵܐ ܗ̄ܘ̣ܵܐ ܪܘܼܚܵܐ ܕܐܲܠܵܗܵܐ ܐܝܼܬܼ ܒܗܘܿܢ : ܐܸܠܵܐ ܪܘܼܚܵܐ ܕܤܵܛܵܢܵܐ . ܪܘܼܚܵܐ ܕܐܲܠܵܗܵܐ ܠܵܐ ܨܵܒܹ̇ܐ ܒܲܢܝܵܚܹ̈ܐ ܦܲܓܼܪ̈ܵܢܵܝܹܐ : ܘܠܵܐ ܗ̄ܘ̣ܵܐ ܒܥܘܼܡܪܵܐ ܕܲܢܝܵܚܵܐ ܡܸܬܿܬܿܬܝܼܚ : ܐܸܠܵܐ ܒܥܘܼܡܪܵܐ ܕܛܘܼܪ̈ܵܦܹܐ . ܤܵܛܵܢܵܐ ܕܹܝܢ ܒܥܘܼܡܪܵܐ ܕܲܡܠܸܐ ܢܝܵܚܹ̈ܐ ܡܸܬܿܬܿܢܝܼܚ : ܐܲܝܟܼ ܤܵܗܕܘܼܬܹܗ ܕܡܵܪܲܢ . ܪܘܼܚܵܐ ܕܝܼܢ ܕܩܘܼܕܼܫܵܐ : ܡܫܲܢܸܐ ܡ̣ܢ ܢܝܵܚܵܐ : ܐܲܝܟܼ ܕܐܲܡܝܼܪ pb. 424 ܠܐܲܒܼ̈ܗܵܬܼܵܐ ܩܲܕܝܼ̈ܫܹܐ : ܕܠܵܐ ܫܵܪܹܐ ܪܘܼܚܵܐ ܕܐܲܠܵܗܵܐ ܒܦܲܓܼܪܵܐ ܕܲܫܪܸܐ ܒܲܢܝܵܚܵܐ . ܐܸܠܵܐ ܚܵܐܲܪ ܠܐܲܝܟܵܐ ܕܥܵܨܹ̇ܝܢ ܢܲܦܫܗܘܿܢ : ܒܦܲܓܼܪܵܐ ܐܲܠܝܼܨܵܐ : ܒܢܲܦܫܵܐ ܡܛܲܝܲܒܼܬܼܵܐ : ܘܥܵܒܹ̇ܕܼ ܐܵܘܵܢܵܐ ܠܘܵܬܼܗܘܿܢ : ܘܡܲܠܸܦ ܠܗܘܿܢ ܕܐܲܝܟܲܢܵܐ ܢܸܚܘܿܢ ܒܙܲܒܼܢܵܐ ܗܵܢܵܐ ܙܥܘܿܪܵܐ . ܐܲܝܠܹܝܢ ܕܠܲܚܒܼܘܼܗܝ ܠܐܲܠܵܗܵܐ : ܒܐܘܼ̈ܠܨܵܢܹܐ ܕܟܼܠ ܓܢܸܣ ܫܲܠܸܡ̣ܘ ܚܲܝܲܝ̈ܗܘܿܢ . ܟܠܗܘܿܢ ܓܹܝܪ ܙܲܕܝܼ̈ܩܹܐ : ܒܛܘܼܪ̈ܵܦܹܐ ܐܲܦܩܘܼܗܝ ܠܥܵܠܡܵܐ ܗܵܢܵܐ . ܟܠ ܟܡܵܐ ܕܲܠܘܵܬܼ ܐܲܠܵܗܵܐ ܐܸܬܼܩܲܪܲܒܼܘ : ܗܵܟܲܢܵܐ ܥܲܠ ܛܘܼܪ̈ܦܲܝܗܘܿܢ ܡܸܬܿܬܵܘܤܲܦ ܗ̄ܘ̣ܵܐ . ܚܲܕܼ ܓܹܝܪ ܡܸܢܗܘܿܢ ܒܡܵܘ̈ܡܵܬܼܵܐ ܐܸܡ݂ܲܪ : ܕܟܼܠܝܘܿܡ ܡܵܐܹ̇ܬܼ ܐ̄ܢܵܐ . ܝܵܡܹ̇ܐ ܐ̄ܢܵܐ ܠܲܡ ܒܫܘܼܒܼܗܵܪܟܼܘܿܢ ܐܲܚܲܝ̈ ܕܐܝܼܬܼ ܠܝܼ ܒܡܵܪܲܢ ܝܼܫܘܿܥ ܡܫܝܼܚܵܐ : ܕܟܼܠܝܘܿܡ ܡܵܐܹ̇ܬܼ ܐ̄ܢܵܐ . ܒܗܵܕܹܐ ܡܸܬܼܦܲܪܫܝܼܢ ܡ̣ܢ ܫܲܪܟܵܐ ܕܲܒܼܢܲܝ̈ܢܵܫܵܐ ܘܕܲܒܼܗܘܿܢ ܐܝܼܬܼܵܘܗܝ ܐܲܠܵܗܵܐ : ܕܗܸܢܘܿܢ ܒܐܘܼ̈ܠܨܵܢܹܐ ܚܵܐܹ̇ܝܢ : ܘܥܵܠܡܵܐ ܒܲܢܝܵܚܵܐ ܡܸܬܼܚܲܐܸܐ . ܠܵܐ ܐܸܨܛܒܼܝܼ ܐܲܠܵܗܵܐ ܕܢܸܗܘܘܿܢ ܡܸܬܿܬܿܢܝܼܚܝܼܢ ܡܲܚܒܼܵܢܵܘ̈ܗܝ ܒܲܦܓܲܪ : ܐܸܠܵܐ ܒܵܥܹ̇ܐ : ܕܲܟܼܡܵܐ ܕܝܲܚܝܼܢ : ܒܐܘܼܠܨܵܢܵܐ ܢܸܗܘܘܿܢ ܒܥܵܠܡܵܐ . ܟܲܕܼ ܐܲܠܝܼܨܝܼܢ : ܘܲܡܛܲܪܦܝܼܢ . ܘܲܤܢܝܼܩܝܼܢ : ܘܲܡܫܵܘܚܵܕܼܝܼܢ . ܥܲܪܓܛܸܠܵܝܝܼܢ : ܘܲܨܪܝܼܟܼܝܼܢ . ܟܪܝܼܗܝܼܢ : ܨܥܝܼܪܝܼܢ : ܡܩܲܦܚܝܼܢ . ܒܹܝܬܼ ܩܝܵܡܵܐ : ܠܲܝܬܿ ܠܗܘܿܢ . ܠܸܒܿܗܘܿܢ : ܘܲܬܼܒܼܝܼܪ . ܦܲܓܼܪܗܘܿܢ : ܘܲܡܫܲܦܲܠ . ܝܵܕܼܘܿܥܲܝ̈ܗܘܿܢ : ܘܟܼܵܦ̇ܪܝܼܢ ܒܗܘܿܢ . ܬܲܪܥܝܼܬܼܗܘܿܢ : ܘܡܲܠܝܵܐ ܥܵܩܬܼܵܐ . ܡܢܲܟܼܪܹܝܢ ܒܲܚܙܵܬܼܗܘܿܢ : ܠܟܼܠܵܗ̇ ܒܪܝܼܬܼܵܐ . ܡܢܲܟܼܟܼܪܲܝ ܡܵܘܬܲܒܼܗܘܿܢ : ܠܟܼܠܗܘܿܢ ܒܢܲܝ̈ܢܵܫܵܐ . ܕܘܼܝܵܪܗܘܿܢ ܝܑܼܚܝܼܕܼܵܝ : ܘܲܡܫܵܘܚܲܕܼ . ܓܠܝܼܙ ܡ̣ܢ ܚܙܵܬܼܵܐ ܕܥܵܠܡܵܐ : ܤܦܝܼܩ ܡ̣ܢ ܟܠ ܐܵܬܼ̈ܐ ܕܲܡܚܲܕ̈ܝܵܢܝܵܬܼܵܐ ܕܲܬܼܢܵܢ . ܡܤܲܪܲܩ : ܡ̣ܢ ܟܠ ܡܠܘܿܐܹ̈ܐ ܕܲܢܝܵܚܵܐ . ܐܸܒܼܠܵܐ : ܘܲܫܟܼܝܼܚ ܒܹܗ . ܦܨܝܼܚܘܼܬܼܵܐ : pb. 425 ܘܪܲܚܝܼܩܵܐ ܡܸܢܹܗ . ܥܩ̈ܬܼܵܐ : ܘܬܼܵܟܼ̈ܒܵܢ ܒܹܗ . ܐܵܦܠܵܐ ܚܫܲܚܬܼܵܐ ܕܦܲܓܼܪܵܐ ܐܝܼܬܼ ܠܗܘܿܢ ܡܲܠܝܵܐܝܼܬܼ ܐܲܝܟܼ ܟܠܢܵܫ . ܬܸܫܘܝܼܬܼܗܘܿܢ : ܐܲܪܥܵܐ ܗ̣̄ܝ . ܦܲܪ̈ܨܘܼܦܲܝܗܘܿܢ : ܡܵܘܩܕܝܼܢ ܡ̣ܢ ܨܵܘܡܵܐ . ܒܘܼܪ̈ܟܹܐ : ܡܪ̈ܲܫܠܵܢ ܡ̣ܢ ܡܚܝܼܠܘܼܬܼܵܐ . ܡܵܐܢܲܝ̈ ܓܵܘܵܝܹ̈ܐ : ܡܚܲܒܿܠܵܐ ܤܵܥܘܿܪܘܼܬܼܗܘܿܢ ܡ̣ܢ ܚܫܲܚܬܼܵܐ ܕܲܠܒܲܪ ܡ̣ܢ ܥܝܵܕܼ̈ܐ ܐ̄ܢܵܫܵܝܹ̈ܐ . ܗܸܢܘܿܢ ܒܵܟܹ̇ܝܢ : ܘܥܵܠܡܵܐ ܓܵܚܹ̇ܟܼ . ܗܸܢܘܿܢ ܟܡܝܼܪܝܼܢ : ܘܥܵܠܡܵܐ ܦܨܝܼܚ . ܗܸܢܘܿܢ ܨܲܝܡܝܼܢ : ܘܥܵܠܡܵܐ ܡܒܲܤܲܡ . ܒܪܝܼܬܼܵܐ ܟ̱ܠܵܗ̇ ܫܲܠܝܵܐ ܒܫܸܢܬܼܵܐ ܚܠܝܼܬܼܵܐ : ܘܗܸܢܘܿܢ ܫܵܗ̇ܪܝܼܢ ܒܲܨܠܘܿܬܼܵܐ . ܒܐܝܼܡܵܡܵܐ ܓܹܝܪ ܠܐܹܝܢ : ܘܠܸܠܝܵܐ ܠܐܵܓܼܘܿܢܵܐ ܡܙܲܡܢܝܼܢ . ܚܲܝܹ̈ܐ ܡܲܪܝܼܪܹ̈ܐ ܚܵܐܹ̇ܝܢ ܒܥܵܠܡܵܐ ܩܲܕܝܼ̈ܫܹܐ : ܒܦܲܓܼܪܵܐ ܡܡܲܟܿܟܼܵܐ : ܒܢܲܦܫܵܐ ܐܲܠܝܼܨܬܼܵܐ : ܒܥܵܩ̈ܬܼܵܐ ܕܡ̣ܢ ܟܠ ܕܘܼܟ . ܗܵܟܲܢ ܐܝܼܬܼܵܘܝܗ ܨܸܒܼܝܵܢܹܗ ܕܐܲܠܵܗܵܐ : ܕܲܒܼܒܼܝܼ̈ܫܵܬܼܵܐ ܢܸܚܘܿܢ ܟܠ ܕܡܸܬܼܩܲܪܒܼܝܼܢ ܠܹܗ . ܟܲܕܼ ܡܲܡܟܿܟܼܝܼܢ ܘܲܡܫܲܦܠܝܼܢ : ܒܟܼܠܵܗ̇ ܢܲܦܫܗܘܿܢ ܘܦܲܓܼܪܗܘܿܢ . ܡܸܢܗܘܿܢ : ܒܐܘܼ̈ܠܨܵܢܹܐ ܕܨܸܒܼܝܵܢܲܝ̈ܗܘܿܢ . ܘܡܸܢܗܘܿܢ : ܒܛܘܼܪ̈ܵܦܹܐ ܕܡ̣ܢ ܚܲܫܲܝ̈ܗܘܿܢ . ܡܸܢܗܘܿܢ : ܒܟܹܐܒܹ̈ܐ ܡܲܪܝܼܪܹ̈ܐ : ܕܲܒܼܦܲܓܼܪ̈ܲܝܗܘܿܢ ܛܥܝܼܢܝܼܢ . ܡܸܢܗܘܿܢ ܒܕܼܵܘ̈ܘܿܢܹܐ : ܘܒܲܪ̈ܕܼܘܼܦܝܹܐ ܕܡ̣ܢ ܒܢܲܝ̈ܢܵܫܵܐ . ܒܩܹܘܲܢܕܝܢܘܿܣ ܕܡ̣ܢ ܚܲܫܹ̈ܐ : ܒܩܹܘܲܢܕܹܝܢܘܿܣ ܡ̣ܢ ܫܹܐܕܹ̈ܐ : ܒܩܹܘܲܢܕܹܝܢܘܿܣ ܕܡ̣ܢ ܟܘܼܪ̈ܗܵܢܹܐ : ܒܩܹܘܲܢܕܝܹܢܘܿܣ ܕܡ̣ܢ ܡܸܤܟܹܢܘܼܬܼܵܐ . ܘܲܐ̄ܚܪ̈ܵܢܹܐ : ܐܸܬܼܪܕܹܦܘ . ܐ̄ܚܪ̈ܵܢܹܐ . ܐܸܬܼܩܛܸܠܘ . ܐ̄ܚܪ̈ܵܢܹܐ : ܐܸܬܼܢܤܲܪܘ . ܐ̄ܚܪܵܢܹܐ : ܐܸܬܼܪܓܸܡܘ . ܐ̄ܚܪ̈ܵܢܹܐ : ܒܝܲܡܵܐ ܐܸܬܿܛܲܒܲܥܘ . ܐ̄ܚܪ̈ܵܢܹܐ : ܐܸܬܼܩܲܛܲܥܘ ܗܲܕܵܡܲܝ̈ܗܘܿܢ ܟܲܕܼ ܚܲܝܝܼܢ . ܐ̄ܚܪ̈ܵܢܹܐ : ܠܲܫܥܵܬܼܵܐ ܘܲܠܒܸܙܚܵܐ ܐܸܫܬܿܠܸܡܘ . ܐ̄ܚܪ̈ܵܢܹܐ : ܠܦܘܼܡܵܐ ܕܫܲܠܗܹܒܼܝܼܬܼܵܐ ܥܲܠ̣ܘ . ܐ̄ܚܪ̈ܵܢܹܐ pb. 426 ܠܐܲܤܘܼܪܹ̈ܐ : ܘܲܠܢܸ̈ܓܼܕܹܐ ܕܚܝܼ̈ܠܹܐ . ܐ̄ܚܪ̈ܵܢܹܐ : ܠܦܘܼܡܵܐ ܕܚܲܪܒܵܐ ܥܲܠ̣ܘ . ܐ̄ܚܪܵܢܹܐ ܐܸܬܼܟܿܪܸܟܼܘ : ܟܲܕܼ ܠܒܼܝܼܫܝܼܢ ܡܸܫܟܹ̈ܐ ܕܐܸܡܪܹ̈ܐ ܘܲܕܼܥܸܙܹ̈ܐ : ܘܲܗܘ̤ܵܘ ܐܲܝܟܼ ܛܵܥܲܝ̈ܵܐ ܒܚܘܼܪܒܵܐ . ܒܐܘܼ̈ܠܨܵܢܹܐ ܗܘ̤ܵܘ ܩܲܕܝܼ̈ܫܹܐ : ܒܛܘܼܪܹ̈ܐ ܘܒܲܡܥܲܪܹ̈ܐ : ܘܲܒܼܦܲܥܪܹ̈ܝܗ̇ ܕܐܲܪܥܵܐ . ܕܐܲܝܟܼ ܗܵܠܹܝܢ ܐ̄ܢܵܫܵܐ : ܕܤܵܗܹ̇ܕܼ ܫܠܝܼܚܵܐ : ܕܠܵܐ ܫܵܘܹ̇ܐ ܗ̄ܘ̣ܵܐ ܠܗܘܿܢ ܥܵܠܡܵܐ . ܘܕܲܬܼܗܝܼܪܵܐ ܡ̣ܢ ܟܠܗܹܝܢ : ܕܲܒܼܗܵܠܹܝܢ ܟܠܗܹܝܢ : ܠܵܐ ܡܤܲܟܹܝܢ ܗ̄ܘ̣ܵܘ ܠܡܸܬܼܦܲܨܵܝܘܼ ܘܲܠܡܸܬܼܪܵܘܵܚܘܼ : ܐܲܝܟܼ ܡܸܠܲܬܼ ܛܘܼܒܼܵܢܵܐ ܫܠܝܼܚܵܐ . ܫܘܼܒܼܚܵܐ ܠܲܡܟܲܠܠܵܢܗܘܿܢ : ܕܐܵܦ ܗ̤ܘ ܒܚܲܫܵܐ ܕܲܨܠܝܼܒܼܵܐ ܓܲܡܪܵܗ̇ ܠܐܘܼܪܚܵܐ ܗܵܕܹܐ ܒܵܬܲܪ ܟܠܗܹܝܢ : ܕܲܒܼܥܸܩ̈ܒܼܵܬܹܗ ܢܸܬܿܕܲܡܘܿܢ ܐܵܦ ܩܲܕܝܼܫܵܘ̈ܗܝ . ܘܡܸܠܬܹܗ ܕܡܵܪܲܢ : ܫܸܠܡܲܬ̤ ܒܲܥ̇ܒܼܵܕܼܵܐ . ܒܥܵܠܡܵܐ ܠܲܡ : ܒܐܘܼܠܨܵܢܵܐ ܬܸܗܘܘܿܢ . ܐܸܠܵܐ ܒܝܼ : ܗܵܘ̇ܝܵܐ ܠܟܼܘܿܢ ܚܲܕܼܘܼܬܼܵܐ . ܒܚܲܝܠܵܗ̇ ܕܗܵܕܹܐ ܚܲܕܼܘܼܬܼܵܐ : ܡܸܬܼܓܲܒܿܪܝܼܢ ܩܲܕܝܼ̈ܫܹܐ ܗܵܠܹܝܢ ܠܲܡܤܲܝܒܵܪܘܼ . ܕܐܲܠܵܗܵܐ ܕܲܒܼܚܲܝܠܹܗ ܤܲܝܒܲܪܘ ܩܲܕܝܼ̈ܫܹܐ ܒܗܵܠܹܝܢ ܐܵܓܼܘܿܢܹ̈ܐ : ܘܠܵܐ ܐܸܬܼܡܚܸܠܘ ܒܤܲܒܼܪܗܘܿܢ : ܗ̤ܘ ܢܫܲܪܲܪ ܤܲܒܼܪܹܗ ܒܟܼܠܲܢ . ܐܵܡܹܝܢ ܀ ܒܸܠܥܵܕܼ ܐܘܼ̈ܠܨܵܢܹܐ : ܠܲܝܬܿ ܚܲܝܹ̈ܐ . ܝܵܕܲܥ̇ ܗ̄ܘ̣ܵܐ ܐܲܠܵܗܵܐ : ܕܠܵܐ ܡܲܨ̈ܝܵܢ ܬܲܪܬܹܝܢ ܚܲܕܼ̈ܘܵܢ ܢܸܗܘ̈ܝܵܢ ܒܚܲܕܼ ܒܲܪܢܵܫܵܐ . ܘܲܕܼܠܵܐ ܡܲܨܝܵܐ ܠܲܡܚܲܡܤܵܢܘܼ ܒܚܘܼܒܹܗ ܟܲܕܼ ܡܢܵܚܝܼܢ ܒܦܲܓܼܪܵܐ : ܟܠ̣ܵܐ ܐܸܢܘܿܢ ܡ̣ܢ ܗܵܕܹܐ . ܘܚܲܤ̣ܢܵܗ̇ ܠܪܸܚܡܬܹܗ ܒܢܲܦܫܗܘܿܢ : ܒܝܲܕܼ ܓܘܼܙܵܝܵܐ ܕܡ̣ܢ ܟܠ ܗܲܢܝܼ̈ܐܵܬܹܗ ܕܥܵܠܡܵܐ . ܕܲܡܫܝܼܚܵܐ : ܗܵܘ̇ ܚܤܲܝܼܢ ܗ̄ܘ̣ ܚܘܼܒܹܗ ܡ̣ܢ ܡܵܘܬܵܐ : ܘܢܘܼܪܵܐ ܡܤܲܝܦܵܐ ܘܐܸܟܿܤܘܿܪܝܼܵܐ : ܘܢܘܼܟܼܪܵܝܘܼܬܼܵܐ ܕܡ̣ܢ ܛܘܿܗܡܵܐ pb. 427 ܘܓܼܘܼܙܵܝܵܐ ܕܡ̣ܢ ܚܲܝܹ̈ܐ : ܘܟܼܠ ܥܘܼܤܵܩ̈ܝܼܢ ܠܵܐ ܩܵܝ̇ܡܝܼܢ ܩܕܼܵܡ ܚܘܼܒܹܗ ܒܡܲܚܒܼܵܢܵܘ̈ܝܗ : ܗ̤ܘ ܢܸܓܼܠܸܐ ܒܲܢ ܚܲܝܠܵܐ ܕܚܘܼܒܹܗ . ܐܵܡܹܝܢ . ܕܡܸܛܠ ܐܲܝܠܹܝܢ ܥܸܠ̈ܠܵܬܼܵܐ ܫܵܒܹ̇ܩ ܐܲܠܵܗܵܐ ܢܸܤܝ̈ܘܿܢܹܐ ܥܲܠ ܟܲܕܼ ܒܟܼܠܙܒܲܢ ܩܲܪܝܼܒܼܘܼ ܡܵܪܝܵܐ ܒܝܲܕܼ ܥܘܼܕܼܪ̈ܵܢܵܘܗܝ ܠܘܵܬܼ ܩܲܕܝ̈ܫܹܐ : ܒܸܠܥܵܕܼ ܡ̣ܢ ܐܵܢܲܢܩܹܐ ܠܵܐ ܡܚܵܘܸܐ ܚܲܝܠܹܗ ܒܓܲܠ̈ܝܵܬܼܵܐ : ܒܝܲܕܼ ܤܵܥܘܿܪܘܼܬܼܵܐ ܡܸܕܸܡ ܕܐܵܬ̤ܵܐ ܡܸܬܼܪܲܓܼܫܵܢܝܼܬܼܵܐ . ܕܠܵܐ ܢܸܗܘ̈ܝܵܢ ܡܥܲܕܪ̈ܵܢܝܵܬܲܢ ܦܲܟܿܝ̈ܗܵܢ : ܘܲܠܘܵܬܼ ܤܘܼܓܦܵܢܵܐ ܢܥܲܬ̈ܕܼܵܢܵܢ . ܘܗܵܕܹܐ : ܟܲܕܼ ܗܵܢܵܐ ܟ̱ܠܹܗ ܒܛܝܼܠ ܠܹܗ ܥܠܲܝܗܘܿܢ : ܕܐܵܦܠܵܐ ܚܲܕܼ ܥܸܕܵܢܵܐ ܫܵܠ̇ܝܵܐ ܡܸܢܗܘܿܢ ܤܵܥܘܿܪܘܼܬܹܗ ܒܟܸܤܝܵܐ . ܐܸܠܵܐ ܒܟܼܠܡܸܕܸܡ ܫܵܒܹ̇ܩ ܠܗܘܿܢ ܕܗܸܢܘܿܢ ܢܚܵܘܘܿܢ ܝܲܨܝܼܦܘܼܬܼܵܐ ܐܲܝܟܼ ܚܲܝܠܗܘܿܢ : ܘܒܲܨܠܘܿܬܼܵܐ ܢܸܠܐܘܿܢ . ܐܸܢܕܹܝܢ ܐܝܼܬܹܝܗ̇ ܨܒܼܘܼܬܼܵܐ ܕܲܢܚܘܼܒܼ ܡ̣ܢ ܥܲܤܩܘܼܬܼܵܗ̇ ܡܲܬܼܩܵܠܵܐ ܕܝܼܕܲܥܬܼܗܘܿܢ : ܡܵܐ ܕܗܸܢܘܿܢ ܐܸܬܼܡܚܸܠܘ ܘܦܵܫ̣ܘ ܡܸܢܵܗ̇ : ܡܸܛܠ ܕܠܵܐ ܐܝܼܬܹܝܗ̇ ܕܲܟܼܝܵܢܵܐ ܤܵܦܩܘܼܬܼܵܐ : ܗ̤ܘ ܓܵܡܲܪ ܐܲܝܟܼ ܪܲܒܿܘܼܬܼܵܐ ܕܚܲܝܠܹܗ : ܐܲܝܟܼ ܕܙܵܕܹܩ ܘܝܵܕܲܥ̇ ܕܲܡܥܲܕܲܪ ܠܗܘܿܢ . ܟܡܵܐ  pb. 420  ܕܡܲܨܝܵܐ : ܒܟܸܤܝܵܐ ܡܚܲܝܸܠ ܠܗܘܿܢ : ܕܢܸܬܼܡܨܘܿܢ ܠܘܼܩܒܲܠ ܥܲܤܩܘܼܬܼܵܐ ܗܵܝ̇ . ܕܲܒܼܝܲܕܼ ܝܑܼܕܲܥܬܼܵܐ ܕܲܡܫܲܟܸܿܢ ܠܗܘܿܢ : ܥܵܒܹ̇ܕܼ ܕܢܸܫܬܿܪܸܐ ܥܘܼܪܩܵܠܵܗ̇ . ܘܲܒܼܝܲܕܼ ܬܹܐܘܿܪܝܼܵܐ ܡܥܝܼܪ ܠܗܘܿܢ : ܠܘܵܬܼ ܬܸܫܒܿܘܿܚܬܼܵܐ . ܕܬܸܗܘܸܐ ܠܝܘܼܬܼܪܵܢܵܐ : ܠܘܵܬܼ ܬܪ̈ܲܝܗܘܿܢ ܓܲܒܹ̈ܐ . ܐܸܢܕܹܝܢ ܥܲܠ ܓܲܠܝܘܼܬܼܵܗ̇ ܕܡܲܥܒܿܕܼܵܢܘܼܬܼܵܐ ܤܢܝܼܩܵܐ ܨܒܼܘܼܬܼܵܐ : ܗܵܝܕܹܝܢ ܡܸܛܠ ܐܵܢܲܢܩܹܐ ܥܵܒܹ̇ܕܼ ܗܵܕܹܐ . ܚܲܟܿܝܼܡܝܼܢ ܐܸܢܘܿܢ ܦܘܼܪ̈ܢܵܤܵܘܗܝ : ܘܠܵܐܠ̈ܨܵܬܼܵܐ ܡܫܲܡܫܝܼܢ : ܘܠܵܐ ܗ̄ܘ̣ܵܐ ܠܫܸܓܼܡܵܐ . ܐܲܝܢܵܐ ܕܲܕܼܠܵܐ ܐܵܢܲܢܩܹܐ ܡܲܡܪܲܚ ܥܠܲ ܗܵܕܹܐ : ܐܵܘ ܒܵܥܹ̇ܐ ܡ̣ܢ ܐܲܠܵܗܵܐ ܘܡܸܬܼܪܲܓܼܪܲܓܼ ܕܬܸܕܼܡܪ̈ܵܬܼܵܐ ܘܚܲܝ̈ܠܹܐ ܒܐܝܼܕܼܵܘ̈ܗܝ ܢܸܗܘܘܿܢ : ܡܢܲܤܸܐ ܡ̣ܢ ܫܹܐܕܼܵܐ ܡܓܲܚܟܼܵܢܵܐ ܐܸܫܬܼܟܲܚ ܒܡܲܕܿܥܹܗ . ܐܸܠܵܐ ܘܫܲܒܼܗܪܵܢܵܐ : ܡܵܠܘܿܢ : ܘܲܟܼܪܝܼܗ ܒܬܹܐܪܬܵܐ . ܒܐܘܼܠܨܵܢܵܐ ܓܹܝܪ : ܠܡܸܫܐܲܠ ܥܘܼܕܼܪܵܢܵܐ ܕܐܲܠܵܗܵܐ ܙܵܕܹܩ . ܕܠܵܐ ܩܛܝܼܪܵܐ ܕܹܝܢ ܕܡܸܕܸܡ ܠܲܡܢܲܤܵܝܘܼ ܕܩܹܘܲܢܕܹܝܢܘܿܣ ܐܝܼܬܹܝܗ̇ . ܘܐܵܦܠܵܐ ܙܲܕܝܼܩܵܐ ܐܝܼܬܼܵܘܗܝ ܕܲܫܪܵܪܵܐ : ܐܲܝܢܵܐ ܕܗܵܕܹܐ ܪܵܐܹ̇ܓܼ . ܗܵܝ̇ ܕܹܝܢ ܕܡܵܪܝܵܐ ܥܵܒܹ̇ܕܼ ܟܲܕܼ ܗ̤ܘ ܠܵܐ ܨܵܒܹ̇ܐ : ܗܵܕܹܐ ܠܤܘܿܓܼܐܗܘܿܢ ܕܩܲܕܝܼ̈ܫܹܐ ܫܟܼܝܼܚܵܐ . ܗܵܝ̇ ܕܐ̄ܢܵܫ ܒܨܸܒܼܝܵܢܹܗ ܢܸܪܲܓܼ ܠܗܵܕܹܐ ܟܲܕܼ ܠܲܝܬܿ ܐܵܠܨܘܼܬܼܵܐ : ܡܲܦܘܼܠܬܼܵܐ ܗ̣̄ܝ ܕܡ̣ܢ ܙܗܝܼܪܘܼܬܼܵܐ : ܘܡܸܫܬܲܪܥܵܢܘܼܬܼܵܐ ܕܡ̣ܢ ܝܑܼܕܲܥܬܼܵܐ ܕܲܫܪܵܪܵܐ . ܘܐܸܢ ܒܗܵܕܹܐ ܐܸܫܬܿܡܲܥ ܗܵܘ̇ ܕܲܡܦܝܼܣ : ܐܲܝܟܼ ܕܐܲܡܪܲܚ̣ ܠܘܵܬܼ ܡܵܪܲܢ ܘܡܸܫܟܲܚ ܐܲܬܼܪܵܐ ܥܠܵܘܗܝ : ܡܝܲܒܸܿܠ ܠܹܗ ܠܹܗ ܠܘܵܬܼ ܐ̄ܚܪܹܬܼܵܐ ܕܪܲܒܵܐ ܡܸܢܵܗ̇ . ܙܲܕܝܼ̈ܩܹܐ ܕܹܝܢ ܕܲܫܪܵܪܵܐ : ܠܵܐ ܡܸܬܼܪܲܓܼܪܓܼܝܼܢ ܠܵܗ̇ ܠܗܵܕܹܐ : ܘܠܵܐ ܒܲܠܚܘܿܕܼ ܕܠܵܐ ܡܸܬܼܚܲܫܒܼܝܼܢ ܗܵܕܹܐ : ܐܸܠܵܐ  pb. 421  ܐܵܦܠܵܐ ܟܲܕܼ ܡܸܬܼܝܲܗܒܵܪ ܠܗܘܿܢ ܒܵܥܹ̇ܝܢ . ܘܠܵܘ ܒܲܠܚܘܿܕܼ ܠܥܹܝܢ ܐ̄ܢܵܫ : ܐܸܠܵܐ ܐܵܦܠܵܐ ܒܹܝܬܼ ܠܗܘܿܢ ܘܲܠܢܲܦܫܗܘܿܢ ܀ ܗܵܐ ܓܹܝܪ ܚܲܕܼ ܡ̣ܢ ܩܕܝܼ̈ܫܹܐ : ܟܲܕܼ ܡܸܛܠ ܫܲܦܝܘܼܬܹܗ ܐܸܬܼܝܲܗܒܲܬ̤ ܠܹܗ ܡܵܘܗܲܒܼܬܼܵܐ : ܘܲܡܩܲܕܸܡ ܗ̄ܘ̣ܵܐ ܘܝܵܕܲܥ̇ ܐܸܡܲܬܼܝ ܕܐ̄ܢܵܫ ܐܵܬܹ̇ܐ ܗ̄ܘ̣ܵܐ ܠܘܵܬܹܗ : ܒܥ̣ܵܐ ܡ̣ܢ ܐܲܠܵܗܵܐ : ܟܲܕܼ ܐܲܦܝܼܣ ܐܵܦ ܠܲܐ̄ܚܪ̈ܵܢܹܐ ܕܲܢܨܲܠܘܿܢ ܠܘܵܬܹܗ : ܕܬܸܫܬܿܩܸܠ ܡܸܢܹܗ ܡܵܘܗܲܒܼܬܼܵܐ . ܐܲܒܼ̈ܗܵܬܼܵܐ ܕܹܝܢ : ܐܵܦܠܵܐ ܒܙܲܒܼ̈ܢܹܐ ܕܐܵܠ̈ܨܵܬܼܵܐ ܒܗܵܕܹܐ ܦܵܪܹܗ̄ܤܝܼܵܐ ܡܸܬܼܚܲܫܚܝܼܢ ܗ̄ܘ̣ܵܘ . ܗܵܐ ܗܵܘ̇ ܛܘܼܒܼܵܢܵܐ ܐܲܡܘܿܢ ܓܲܒܼܪܵܐ ܩܲܕܝܼܫܵܐ ܒܲܫܪܵܪܵܐ ܚܲܕܼ ܡ̣ܢ ܐܲܒܼ̈ܗܵܬܼܵܐ ܬܡܝܼ̈ܗܹܐ : ܒܲܙܒܲܢ ܟܲܕܼ ܐܵܙܹ̇ܠ ܗ̄ܘ̣ܵܐ ܠܲܫܠܵܡܹܗ ܕܡܵܪܝ ܐܵܢܛܘܿܢܝܼܣ : ܘܲܛܥ̣ܵܐ ܒܡܲܕܼܒܿܪܵܐ : ܠܵܐ ܐܸܡ݂ܲܪ ܕܐܲܠܵܗܵܐ ܫܩܘܿܠܲܝܢܝ ܘܤܝܼܡܲܝܢܝ ܐܲܝܟܵܐ ܕܐܝܼܬܼܵܘܗܝ ܐܲܢܛܘܿܢܝܼܣ . ܟܲܕܼ ܛܵܒܼ ܡܸܫܟܲܚ ܗ̄ܘ̣ܵܐ ܠܡܸܥܒܲܕܼ ܡܸܕܸܡ ܕܕܼܵܡܹ̇ܐ ܠܗܵܕܹܐ : ܡܸܛܠ ܩܲܪܝܼܒܼܘܼܬܹܗ ܕܲܠܘܵܬܼ ܐܲܠܵܗܵܐ : ܘܐܵܢܲܢܩܹܐ ܗ̄ܘ̣ܵܬܼ ܕܲܨܒܼܘܼܬܼܵܐ . ܐܲܝܟܼ ܕܐܡܝܼܪ ܡܸܛܠ ܗܵܘ̇ ܐܲܬܼܪܵܐ : ܕܲܠܩܹܘܲܢܕܹܝܢܘܿܣ ܡܵܛ̇ܝܢ ܗ̄ܘ̣ܵܘ : ܐܲܝܠܹܝܢ ܕܛܵܥܹ̇ܝܢ ܗ̄ܘ̣ܵܘ ܒܡܲܕܼܸܒܿܪܵܠ ܗܵܘ̇ . ܘܥܲܠ ܗܵܠܹܝܢ ܟܠܗܹܝܢ : ܠܵܐ ܐܸܡ݂ܲܪ ܠܐܲܠܵܗܵܐ ܗܵܕܹܐ : ܐܸܠܵܐ ܒܲܠܚܘܿܕܼ ܗܵܕܹܐ ܚܕܼܵܐ ܡܸܠܬܼܵܐ ܐܸܡ݂ܲܪ : ܡܵܪܝܵܐ ܠܲܡ : ܠܵܐ ܬܸܫܒܿܘܿܩ ܠܡܹܐܒܲܕܼ ܓܒܼܝܼܠܬܵܟ . ܚ̣ܙܲܝܬܿ ܡܲܟܿܝܼܟܼܘܼܬܼܵܐ : ܐܸܤܬܲܟܲܠ̣ܬܿ ܚܸܟܼܡܬܼܵܐ ܕܲܫܪܵܪܵܐ ܕܐܲܒܼ̈ܗܵܬܼܵܐ ؟ ܐܲܠܵܗܵܐ ܕܹܝܢ ܝܲܨܝܼܦܘܼܬܼܵܐ ܕܐܝܼܬܼ ܠܹܗ ܥܲܠ ܩܲܕܝܼ̈ܫܹܐ : ܡܸܛܠ ܕܝܵܕܲܥ̇ ܗ̄ܘ̣ܵܐ ܕܫܲܪܝܼܪ ܗ̄ܘ̣ ܓܲܒܼܪܵܐ : ܘܠܵܐ  pb. 422  ܡܸܬܼܡܚܸܠ ܒܚܘܼܫܵܒܹܗ ܒܝܲܕܼ ܪܵܡܘܼܬܼܵܐ : ܥ̣ܒܲܕܼ ܐܲܝܟܼ ܕܫܵܘܝܵܐ ܠܪܲܒܿܘܼܬܹܗ ܕܓܲܒܼܪܵܐ . ܘܟܲܕܼ ܗ̤ܘ ܠܵܐ ܐܲܦܝܼܣ : ܐܲܠܵܗܵܐ ܡܸܕܸܡ ܕܙܵܕܹܩ ܥ̣ܒܲܕܼ . ܘܲܕܼܡܸܟܼ ܠܲܡ : ܘܩܵܡ̣ . ܘܲܚ̣ܙܵܐ ܒܲܕܼܡܘܼܬܼ ܐܝܼܕܼܵܐ ܕܒܲܪܢܵܫܵܐ ܕܬܲܠܝܵܐ ܠܥܸܠ ܡ̣ܢ ܪܹܫܹܗ ܒܲܫܡܲܝܵܐ : ܘܲܡܚܵܘܝܵܐ ܠܹܗ ܐܘܼܪܚܵܐ : ܥܕܲܡܵܐ ܕܐܸܙܲܠ̣ ܘܩܵܡ̣ ܠܥܸܠ ܡ̣ܢ ܡܥܲܪܬܹܗ ܕܛܘܼܒܼܵܢܵܐ ܐܲܢܛܘܿܢܝܼܣ . ܚ̣ܙܲܝܬܿܛ ܒܛܝܼܠܘܼܬܼܵܐ ܕܐܝܼܬܼ ܠܹܗ ܠܐܲܠܵܗܵܐ ܥܲܠ ܒܲܝܬܵܝܵܘ̈ܗܝ ؟ ܡܸܫܟܲܚ ܗ̄ܘ̣ܵܐ ܓܹܝܪ ܕܐܵܦܠܵܐ ܢܸܫܒܿܩܝܼܘܗܝ ܕܢܸܛܥܸܐ . ܐܸܠܵܐ ܪܵܚܹܡ ܗ̄ܘ̣ܵܐ : ܕܢܸܕܲܥ ܕܲܟܼܡܵܐ ܒܛܝܼܠ ܠܹܗ ܥܠܵܘܗܝ . ܘܫܲܒܼܩܹܗ ܕܢܸܛܥܸܐ : ܘܚܵܘܝܹܗ ܬܘܼܒܼ ܐܘܼܪܚܵܐ ܥܹܝܢ ܒܲܓܼܠܸܐ . ܘܠܵܐ ܒܝܲܕܼ ܒܲܪܢܵܫܵܐ : ܐܸܠܵܐ ܒܝܲܕܼ ܡܲܠܲܐܟܼܵܐ ܘܒܼܵܐܐܲܪ ܡܚܵܘܸܐ ܠܹܗ . ܐܹܝܘ ܠܲܒܼܛܝܼܠܘܼܬܹܗ ܕܐܲܠܵܗܵܐ ܕܥܲܠ ܩܲܕܝܼ̈ܫܹܐ ! ܐܸܬܿܕܲܟܼܪ ܘܗܵܝ̇ ܕܐܲܒܵܐ ܡܵܩܵܪܝܼܣ : ܕܟܲܕܼ ܐܵܙܹ̇ܠ ܗ̄ܘ̣ܵܐ ܠܐܸܤܩܹܛܹܐ ܟܲܕܼ ܛܥܝܼܢ ܗ̄ܘ̣ܵܐ ܐܸܤܦܪ̈ܝܼܕܹܐ . ܘܲܬܼܚܸܒܼ ܘܦܵܫ̣ : ܘܝܼܬܸܒܼ ܠܹܗ : ܒܲܕܼܠܵܐ ܐܸܫܟܲܚ̣ ܕܲܢܗܲܠܸܟܼ . ܠܵܐ ܫܐܸܠ̣ ܡ̣ܢ ܐܲܠܵܗܵܐ ܡܸܕܸܡ : ܕܢܸܥܒܸܿܕܼ ܠܘܵܬܹܗ ܐܲܝܟܼ ܕܲܒܼܡܲܥܒܿܕܼܵܢܘܼܬܼܵܐ ܠܲܢܚܵܝܹܗ . ܐܸܠܵܐ ܐܲܓܼܥܸܠ̣ ܢܲܦܫܹܗ ܠܐܲܠܵܗܵܐ : ܟܲܕܼ ܐܵܡܲ݁ܪ : ܐܲܠܵܗܵܐ ܐܲܢ̄ܬܿ ܝܵܕܲܥ̇ ܐܲܢ̄ܬܿ ܕܠܲܝܬܿ ܒܝܼ ܬܘܼܒܼ ܚܲܝܠܵܐ . ܘܡܸܚܕܼܵܐ ܐܸܫܬܿܩܸܠ ܪܸܡܙܵܢܵܐܝܼܬܼ ܡ̣ܢ ܡܲܥܒܿܕܼܵܢܘܼܬܼܵܐ ܕܐܲܠܵܗܵܐ : ܘܐܸܬܿܬܿܤܝܼܡ ܐܲܝܟܵܐ ܕܒܼܵܥܹ̇ܐ ܗ̄ܘ̣ܵܐ ܠܡܹܐܙܲܠ : ܗ̤ܘ ܥܲܡ ܐܸܤܦܪ̈ܝܼܕܼܵܘܗܝ . ܙܲܕܝܼ̈ܩܹܐ ܕܹܝܢ ܕܲܫܪܵܪܵܐ ܐܲܡܝܼܢܵܐܝܼܬܼ ܗܵܕܹܐ ܪܵܢܹܝܢ ܒܢܲܦܫܗܘܿܢ : ܕܠܵܐ ܫܵܘܹ̇ܝܢ ܠܐܲܠܵܗܵܐ . ܘܲܒܼܗܵܕܹܐ ܡܸܬܼܒܿܩܹܝܢ ܕܫܲܪܝܪܝܼܢ : ܕܕܼܵܘܲܝ̈ܵܐ ܚܵܫ̇ܒܿܝܼܢ ܢܲܦܫܗܘܿܢ . ܘܲܕܼܠܵܐ ܫܵܘܹ̇ܝܢ ܠܝܲܨܝܼܦܘܼܬܼܵܐ ܕܡܸܢܹܗ : ܫܲܪܝܼܪܵܐܝܼܬܼ ܡܵܘܕܹܝܢ ܒܟܸܤܝܵܠ ܘܲܒܼܓܸܠܝܵܐ . ܘܐܲܝܟܼ ܚܲܛܵܝܹ̈ܐ ܘܲܡܫܲܦ̈ܠܹܐ ܝܲܨܝܼܦܘܼܬܼܵܐ ܘܠܹܐܘܬܼܵܐ  pb. 423  ܡܚܵܘܹ̇ܝܢ ܥܲܠ ܟܠܡܸܕܸܡ : ܘܠܲܐܠܵܗܵܐ ܡܲܓܼܥܠܝܼܢ ܢܲܦܫܗܘܿܢ ܒܗܲܝܡܵܢܘܼܬܼܵܐ . ܟܲܕܼ ܗܸܢܘܿܢ : ܠܵܐ ܦܵܝ̇ܫܝܼܢ ܐܲܝܟܼ ܚܲܝܠܗܘܿܢ ܡ̣ܢ ܡܸܕܸܡ ܕܙܵܕܹܩ ܠܗܘܿܢ ܕܢܸܥܒܿܕܼܘܼܢ . ܟܲܕܼ ܗܵܕܹܐ ܒܝܲܕܼ ܪܘܼܚܵܐ ܡܸܬܼܚܲܟܿܡܝܼܢ : ܕܠܵܐ ܢܦܘܼܫܘܼܢ ܡ̣ܢ ܕܢܹܐܨܦܘܼܢ ܕܘܵܠܝܼܬܼܵܐ : ܘܡ̣ܢ ܕܢܸܥܡܠܘܼܢ ܟܡܵܐ ܕܚܲܝܼܢ . ܙܲܒܼܢܵܐ ܕܹܝܢ ܕܲܢܝܵܚܵܐ : ܠܥܵܠܡܵܐ ܕܲܥܬܼܝܼܕܼ ܢܲܛܪܹܗ . ܘܐܲܝܠܹܝܢ ܕܐܲܠܵܗܵܐ ܒܗܘܿܢ ܥܵܡܲ̈ܪ : ܠܗܵܕܹܐ ܗܵܪܟܵܐ ܠܵܐ ܪܵܓܝܼܢ ܕܢܸܗܘܘܿܢ ܡܸܬܿܬܿܢܝܼܚܝܼܢ : ܘܢܸܗܘܘܿܢ ܡܲܓܼܗܹܝܢ ܡ̣ܢ ܫܚܵܩܹ̈ܐ : ܐܵܦܸܢ ܡܸܬܼܝܼܗܸܒܼ ܠܗܘܿܢ ܒܘܼܝܼܐܵܐ ܒܗܵܠܹܝܢ ܕܪܘܼܚ : ܒܲܙܒܲܢ ܙܒܲܢ ܒܟܸܤܝܵܐ . ܘܲܡܝܲܬܿܪܘܼܬܼܵܐ ܠܵܘ ܗܵܕܲܐ ܗ̣̄ܝ : ܕܡܵܐ ܕܡܲܛܝܼ ܠܹܗ ܐ̄ܢܵܫ ܠܘܵܬܼܵܗ̇ : ܢܦܘܼܫ ܠܹܗ ܡ̣ܢ ܝܲܨܝܼܦܘܼܬܼܵܐ ܘܡ̣ܢ ܠܹܐܘܬܼܵܐ . ܐܸܠܵܐ ܗܵܢܵܘ ܡܲܥܡܪܵܐ ܕܪܘܼܚܵܐ : ܕܐܲܡܝܼܢܵܐܝܼܬܼ ܗ̤ܘ ܠܹܗ ܡܫܲܥܒܸܿܕܼ ܘܥܵܨܹ̇ܐ : ܐܵܦܸܢ ܐܝܼܬܼ ܦܘܼܪܤܵܐ ܕܒܲܢܝܵܚܵܐ ܢܸܥܒܸܿܕܼܸ ܠܵܗ̇ ܠܲܨܒܼܘܼܬܼܵܐ . ܒܲܕܼܗܵܢܵܘ ܨܸܒܼܝܵܢܵܐ ܕܪܘܼܚܵܐ . ܕܠܲܐܝܠܹܝܢ ܕܥܵܡܲ̇ܪ ܒܗܘܿܢ : ܠܵܐ ܗ̄ܘ̣ܵܐ ܒܲܚܒܸܢܵܢܘܼܬܼܵܐ ܡܥܲܚܸܕܼ ܠܗܘܿܢ : ܘܠܲܢܝܵܚܹ̈ܐ ܡܙܲܡܸܢ ܠܗܘܿܢ : ܐܸܠܵܐ ܠܥܲܡ̈ܠܹܐ ܘܠܐܘܼܠܨܵܢܵܐ ܝܲܬܝܼܪܵܐ . ܘܥܝܼܪܘܼܬܼܵܐ ܡܲܠܸܦ ܠܗܘܿܢ : ܘܲܒܸܤܝ̈ܘܿܢܹܐ ܡܚܲܝܸܨ ܠܗܘܿܢ : ܘܲܠܚܸܟܼܡܬܼܵܐ ܡܩܲܪܸܒܼ ܠܗܘܿܢ . ܗܵܢܵܘ ܨܸܒܼܝܵܢܵܐ ܕܪܘܼܚܵܐ : ܕܲܒܼܛܘܼܪ̈ܦܹܐ ܢܸܗܘܘܿܢ ܡܲܚܒܼܵܢܵܘ̈ܗܝ . ܐܲܝܠܹܝܢ ܕܒܲܢܝܵܚܹ̈ܐ ܡܸܬܿܕܲܒܿܪܝܼܢ : ܠܵܐ ܗ̄ܘ̣ܵܐ ܪܘܼܚܵܐ ܕܐܲܠܵܗܵܐ ܐܝܼܬܼ ܒܗܘܿܢ : ܐܸܠܵܐ ܪܘܼܚܵܐ ܕܤܵܛܵܢܵܐ . ܪܘܼܚܵܐ ܕܐܲܠܵܗܵܐ ܠܵܐ ܨܵܒܹ̇ܐ ܒܲܢܝܵܚܹ̈ܐ ܦܲܓܼܪ̈ܵܢܵܝܹܐ : ܘܠܵܐ ܗ̄ܘ̣ܵܐ ܒܥܘܼܡܪܵܐ ܕܲܢܝܵܚܵܐ ܡܸܬܿܬܿܬܝܼܚ : ܐܸܠܵܐ ܒܥܘܼܡܪܵܐ ܕܛܘܼܪ̈ܵܦܹܐ . ܤܵܛܵܢܵܐ ܕܹܝܢ ܒܥܘܼܡܪܵܐ ܕܲܡܠܸܐ ܢܝܵܚܹ̈ܐ ܡܸܬܿܬܿܢܝܼܚ : ܐܲܝܟܼ ܤܵܗܕܘܼܬܹܗ ܕܡܵܪܲܢ . ܪܘܼܚܵܐ ܕܝܼܢ ܕܩܘܼܕܼܫܵܐ : ܡܫܲܢܸܐ ܡ̣ܢ ܢܝܵܚܵܐ : ܐܲܝܟܼ ܕܐܲܡܝܼܪ  pb. 424  ܠܐܲܒܼ̈ܗܵܬܼܵܐ ܩܲܕܝܼ̈ܫܹܐ : ܕܠܵܐ ܫܵܪܹܐ ܪܘܼܚܵܐ ܕܐܲܠܵܗܵܐ ܒܦܲܓܼܪܵܐ ܕܲܫܪܸܐ ܒܲܢܝܵܚܵܐ . ܐܸܠܵܐ ܚܵܐܲܪ ܠܐܲܝܟܵܐ ܕܥܵܨܹ̇ܝܢ ܢܲܦܫܗܘܿܢ : ܒܦܲܓܼܪܵܐ ܐܲܠܝܼܨܵܐ : ܒܢܲܦܫܵܐ ܡܛܲܝܲܒܼܬܼܵܐ : ܘܥܵܒܹ̇ܕܼ ܐܵܘܵܢܵܐ ܠܘܵܬܼܗܘܿܢ : ܘܡܲܠܸܦ ܠܗܘܿܢ ܕܐܲܝܟܲܢܵܐ ܢܸܚܘܿܢ ܒܙܲܒܼܢܵܐ ܗܵܢܵܐ ܙܥܘܿܪܵܐ . ܐܲܝܠܹܝܢ ܕܠܲܚܒܼܘܼܗܝ ܠܐܲܠܵܗܵܐ : ܒܐܘܼ̈ܠܨܵܢܹܐ ܕܟܼܠ ܓܢܸܣ ܫܲܠܸܡ̣ܘ ܚܲܝܲܝ̈ܗܘܿܢ . ܟܠܗܘܿܢ ܓܹܝܪ ܙܲܕܝܼ̈ܩܹܐ : ܒܛܘܼܪ̈ܵܦܹܐ ܐܲܦܩܘܼܗܝ ܠܥܵܠܡܵܐ ܗܵܢܵܐ . ܟܠ ܟܡܵܐ ܕܲܠܘܵܬܼ ܐܲܠܵܗܵܐ ܐܸܬܼܩܲܪܲܒܼܘ : ܗܵܟܲܢܵܐ ܥܲܠ ܛܘܼܪ̈ܦܲܝܗܘܿܢ ܡܸܬܿܬܵܘܤܲܦ ܗ̄ܘ̣ܵܐ . ܚܲܕܼ ܓܹܝܪ ܡܸܢܗܘܿܢ ܒܡܵܘ̈ܡܵܬܼܵܐ ܐܸܡ݂ܲܪ : ܕܟܼܠܝܘܿܡ ܡܵܐܹ̇ܬܼ ܐ̄ܢܵܐ . ܝܵܡܹ̇ܐ ܐ̄ܢܵܐ ܠܲܡ ܒܫܘܼܒܼܗܵܪܟܼܘܿܢ ܐܲܚܲܝ̈ ܕܐܝܼܬܼ ܠܝܼ ܒܡܵܪܲܢ ܝܼܫܘܿܥ ܡܫܝܼܚܵܐ : ܕܟܼܠܝܘܿܡ ܡܵܐܹ̇ܬܼ ܐ̄ܢܵܐ . ܒܗܵܕܹܐ ܡܸܬܼܦܲܪܫܝܼܢ ܡ̣ܢ ܫܲܪܟܵܐ ܕܲܒܼܢܲܝ̈ܢܵܫܵܐ ܘܕܲܒܼܗܘܿܢ ܐܝܼܬܼܵܘܗܝ ܐܲܠܵܗܵܐ : ܕܗܸܢܘܿܢ ܒܐܘܼ̈ܠܨܵܢܹܐ ܚܵܐܹ̇ܝܢ : ܘܥܵܠܡܵܐ ܒܲܢܝܵܚܵܐ ܡܸܬܼܚܲܐܸܐ . ܠܵܐ ܐܸܨܛܒܼܝܼ ܐܲܠܵܗܵܐ ܕܢܸܗܘܘܿܢ ܡܸܬܿܬܿܢܝܼܚܝܼܢ ܡܲܚܒܼܵܢܵܘ̈ܗܝ ܒܲܦܓܲܪ : ܐܸܠܵܐ ܒܵܥܹ̇ܐ : ܕܲܟܼܡܵܐ ܕܝܲܚܝܼܢ : ܒܐܘܼܠܨܵܢܵܐ ܢܸܗܘܘܿܢ ܒܥܵܠܡܵܐ . ܟܲܕܼ ܐܲܠܝܼܨܝܼܢ : ܘܲܡܛܲܪܦܝܼܢ . ܘܲܤܢܝܼܩܝܼܢ : ܘܲܡܫܵܘܚܵܕܼܝܼܢ . ܥܲܪܓܛܸܠܵܝܝܼܢ : ܘܲܨܪܝܼܟܼܝܼܢ . ܟܪܝܼܗܝܼܢ : ܨܥܝܼܪܝܼܢ : ܡܩܲܦܚܝܼܢ . ܒܹܝܬܼ ܩܝܵܡܵܐ : ܠܲܝܬܿ ܠܗܘܿܢ . ܠܸܒܿܗܘܿܢ : ܘܲܬܼܒܼܝܼܪ . ܦܲܓܼܪܗܘܿܢ : ܘܲܡܫܲܦܲܠ . ܝܵܕܼܘܿܥܲܝ̈ܗܘܿܢ : ܘܟܼܵܦ̇ܪܝܼܢ ܒܗܘܿܢ . ܬܲܪܥܝܼܬܼܗܘܿܢ : ܘܡܲܠܝܵܐ ܥܵܩܬܼܵܐ . ܡܢܲܟܼܪܹܝܢ ܒܲܚܙܵܬܼܗܘܿܢ : ܠܟܼܠܵܗ̇ ܒܪܝܼܬܼܵܐ . ܡܢܲܟܼܟܼܪܲܝ ܡܵܘܬܲܒܼܗܘܿܢ : ܠܟܼܠܗܘܿܢ ܒܢܲܝ̈ܢܵܫܵܐ . ܕܘܼܝܵܪܗܘܿܢ ܝܑܼܚܝܼܕܼܵܝ : ܘܲܡܫܵܘܚܲܕܼ . ܓܠܝܼܙ ܡ̣ܢ ܚܙܵܬܼܵܐ ܕܥܵܠܡܵܐ : ܤܦܝܼܩ ܡ̣ܢ ܟܠ ܐܵܬܼ̈ܐ ܕܲܡܚܲܕ̈ܝܵܢܝܵܬܼܵܐ ܕܲܬܼܢܵܢ . ܡܤܲܪܲܩ : ܡ̣ܢ ܟܠ ܡܠܘܿܐܹ̈ܐ ܕܲܢܝܵܚܵܐ . ܐܸܒܼܠܵܐ : ܘܲܫܟܼܝܼܚ ܒܹܗ . ܦܨܝܼܚܘܼܬܼܵܐ :  pb. 425  ܘܪܲܚܝܼܩܵܐ ܡܸܢܹܗ . ܥܩ̈ܬܼܵܐ : ܘܬܼܵܟܼ̈ܒܵܢ ܒܹܗ . ܐܵܦܠܵܐ ܚܫܲܚܬܼܵܐ ܕܦܲܓܼܪܵܐ ܐܝܼܬܼ ܠܗܘܿܢ ܡܲܠܝܵܐܝܼܬܼ ܐܲܝܟܼ ܟܠܢܵܫ . ܬܸܫܘܝܼܬܼܗܘܿܢ : ܐܲܪܥܵܐ ܗ̣̄ܝ . ܦܲܪ̈ܨܘܼܦܲܝܗܘܿܢ : ܡܵܘܩܕܝܼܢ ܡ̣ܢ ܨܵܘܡܵܐ . ܒܘܼܪ̈ܟܹܐ : ܡܪ̈ܲܫܠܵܢ ܡ̣ܢ ܡܚܝܼܠܘܼܬܼܵܐ . ܡܵܐܢܲܝ̈ ܓܵܘܵܝܹ̈ܐ : ܡܚܲܒܿܠܵܐ ܤܵܥܘܿܪܘܼܬܼܗܘܿܢ ܡ̣ܢ ܚܫܲܚܬܼܵܐ ܕܲܠܒܲܪ ܡ̣ܢ ܥܝܵܕܼ̈ܐ ܐ̄ܢܵܫܵܝܹ̈ܐ . ܗܸܢܘܿܢ ܒܵܟܹ̇ܝܢ : ܘܥܵܠܡܵܐ ܓܵܚܹ̇ܟܼ . ܗܸܢܘܿܢ ܟܡܝܼܪܝܼܢ : ܘܥܵܠܡܵܐ ܦܨܝܼܚ . ܗܸܢܘܿܢ ܨܲܝܡܝܼܢ : ܘܥܵܠܡܵܐ ܡܒܲܤܲܡ . ܒܪܝܼܬܼܵܐ ܟ̱ܠܵܗ̇ ܫܲܠܝܵܐ ܒܫܸܢܬܼܵܐ ܚܠܝܼܬܼܵܐ : ܘܗܸܢܘܿܢ ܫܵܗ̇ܪܝܼܢ ܒܲܨܠܘܿܬܼܵܐ . ܒܐܝܼܡܵܡܵܐ ܓܹܝܪ ܠܐܹܝܢ : ܘܠܸܠܝܵܐ ܠܐܵܓܼܘܿܢܵܐ ܡܙܲܡܢܝܼܢ . ܚܲܝܹ̈ܐ ܡܲܪܝܼܪܹ̈ܐ ܚܵܐܹ̇ܝܢ ܒܥܵܠܡܵܐ ܩܲܕܝܼ̈ܫܹܐ : ܒܦܲܓܼܪܵܐ ܡܡܲܟܿܟܼܵܐ : ܒܢܲܦܫܵܐ ܐܲܠܝܼܨܬܼܵܐ : ܒܥܵܩ̈ܬܼܵܐ ܕܡ̣ܢ ܟܠ ܕܘܼܟ . ܗܵܟܲܢ ܐܝܼܬܼܵܘܝܗ ܨܸܒܼܝܵܢܹܗ ܕܐܲܠܵܗܵܐ : ܕܲܒܼܒܼܝܼ̈ܫܵܬܼܵܐ ܢܸܚܘܿܢ ܟܠ ܕܡܸܬܼܩܲܪܒܼܝܼܢ ܠܹܗ . ܟܲܕܼ ܡܲܡܟܿܟܼܝܼܢ ܘܲܡܫܲܦܠܝܼܢ : ܒܟܼܠܵܗ̇ ܢܲܦܫܗܘܿܢ ܘܦܲܓܼܪܗܘܿܢ . ܡܸܢܗܘܿܢ : ܒܐܘܼ̈ܠܨܵܢܹܐ ܕܨܸܒܼܝܵܢܲܝ̈ܗܘܿܢ . ܘܡܸܢܗܘܿܢ : ܒܛܘܼܪ̈ܵܦܹܐ ܕܡ̣ܢ ܚܲܫܲܝ̈ܗܘܿܢ . ܡܸܢܗܘܿܢ : ܒܟܹܐܒܹ̈ܐ ܡܲܪܝܼܪܹ̈ܐ : ܕܲܒܼܦܲܓܼܪ̈ܲܝܗܘܿܢ ܛܥܝܼܢܝܼܢ . ܡܸܢܗܘܿܢ ܒܕܼܵܘ̈ܘܿܢܹܐ : ܘܒܲܪ̈ܕܼܘܼܦܝܹܐ ܕܡ̣ܢ ܒܢܲܝ̈ܢܵܫܵܐ . ܒܩܹܘܲܢܕܝܢܘܿܣ ܕܡ̣ܢ ܚܲܫܹ̈ܐ : ܒܩܹܘܲܢܕܹܝܢܘܿܣ ܡ̣ܢ ܫܹܐܕܹ̈ܐ : ܒܩܹܘܲܢܕܹܝܢܘܿܣ ܕܡ̣ܢ ܟܘܼܪ̈ܗܵܢܹܐ : ܒܩܹܘܲܢܕܝܹܢܘܿܣ ܕܡ̣ܢ ܡܸܤܟܹܢܘܼܬܼܵܐ . ܘܲܐ̄ܚܪ̈ܵܢܹܐ : ܐܸܬܼܪܕܹܦܘ . ܐ̄ܚܪ̈ܵܢܹܐ . ܐܸܬܼܩܛܸܠܘ . ܐ̄ܚܪ̈ܵܢܹܐ : ܐܸܬܼܢܤܲܪܘ . ܐ̄ܚܪܵܢܹܐ : ܐܸܬܼܪܓܸܡܘ . ܐ̄ܚܪ̈ܵܢܹܐ : ܒܝܲܡܵܐ ܐܸܬܿܛܲܒܲܥܘ . ܐ̄ܚܪ̈ܵܢܹܐ : ܐܸܬܼܩܲܛܲܥܘ ܗܲܕܵܡܲܝ̈ܗܘܿܢ ܟܲܕܼ ܚܲܝܝܼܢ . ܐ̄ܚܪ̈ܵܢܹܐ : ܠܲܫܥܵܬܼܵܐ ܘܲܠܒܸܙܚܵܐ ܐܸܫܬܿܠܸܡܘ . ܐ̄ܚܪ̈ܵܢܹܐ : ܠܦܘܼܡܵܐ ܕܫܲܠܗܹܒܼܝܼܬܼܵܐ ܥܲܠ̣ܘ . ܐ̄ܚܪ̈ܵܢܹܐ  pb. 426  ܠܐܲܤܘܼܪܹ̈ܐ : ܘܲܠܢܸ̈ܓܼܕܹܐ ܕܚܝܼ̈ܠܹܐ . ܐ̄ܚܪ̈ܵܢܹܐ : ܠܦܘܼܡܵܐ ܕܚܲܪܒܵܐ ܥܲܠ̣ܘ . ܐ̄ܚܪܵܢܹܐ ܐܸܬܼܟܿܪܸܟܼܘ : ܟܲܕܼ ܠܒܼܝܼܫܝܼܢ ܡܸܫܟܹ̈ܐ ܕܐܸܡܪܹ̈ܐ ܘܲܕܼܥܸܙܹ̈ܐ : ܘܲܗܘ̤ܵܘ ܐܲܝܟܼ ܛܵܥܲܝ̈ܵܐ ܒܚܘܼܪܒܵܐ . ܒܐܘܼ̈ܠܨܵܢܹܐ ܗܘ̤ܵܘ ܩܲܕܝܼ̈ܫܹܐ : ܒܛܘܼܪܹ̈ܐ ܘܒܲܡܥܲܪܹ̈ܐ : ܘܲܒܼܦܲܥܪܹ̈ܝܗ̇ ܕܐܲܪܥܵܐ . ܕܐܲܝܟܼ ܗܵܠܹܝܢ ܐ̄ܢܵܫܵܐ : ܕܤܵܗܹ̇ܕܼ ܫܠܝܼܚܵܐ : ܕܠܵܐ ܫܵܘܹ̇ܐ ܗ̄ܘ̣ܵܐ ܠܗܘܿܢ ܥܵܠܡܵܐ . ܘܕܲܬܼܗܝܼܪܵܐ ܡ̣ܢ ܟܠܗܹܝܢ : ܕܲܒܼܗܵܠܹܝܢ ܟܠܗܹܝܢ : ܠܵܐ ܡܤܲܟܹܝܢ ܗ̄ܘ̣ܵܘ ܠܡܸܬܼܦܲܨܵܝܘܼ ܘܲܠܡܸܬܼܪܵܘܵܚܘܼ : ܐܲܝܟܼ ܡܸܠܲܬܼ ܛܘܼܒܼܵܢܵܐ ܫܠܝܼܚܵܐ . ܫܘܼܒܼܚܵܐ ܠܲܡܟܲܠܠܵܢܗܘܿܢ : ܕܐܵܦ ܗ̤ܘ ܒܚܲܫܵܐ ܕܲܨܠܝܼܒܼܵܐ ܓܲܡܪܵܗ̇ ܠܐܘܼܪܚܵܐ ܗܵܕܹܐ ܒܵܬܲܪ ܟܠܗܹܝܢ : ܕܲܒܼܥܸܩ̈ܒܼܵܬܹܗ ܢܸܬܿܕܲܡܘܿܢ ܐܵܦ ܩܲܕܝܼܫܵܘ̈ܗܝ . ܘܡܸܠܬܹܗ ܕܡܵܪܲܢ : ܫܸܠܡܲܬ̤ ܒܲܥ̇ܒܼܵܕܼܵܐ . ܒܥܵܠܡܵܐ ܠܲܡ : ܒܐܘܼܠܨܵܢܵܐ ܬܸܗܘܘܿܢ . ܐܸܠܵܐ ܒܝܼ : ܗܵܘ̇ܝܵܐ ܠܟܼܘܿܢ ܚܲܕܼܘܼܬܼܵܐ . ܒܚܲܝܠܵܗ̇ ܕܗܵܕܹܐ ܚܲܕܼܘܼܬܼܵܐ : ܡܸܬܼܓܲܒܿܪܝܼܢ ܩܲܕܝܼ̈ܫܹܐ ܗܵܠܹܝܢ ܠܲܡܤܲܝܒܵܪܘܼ . ܕܐܲܠܵܗܵܐ ܕܲܒܼܚܲܝܠܹܗ ܤܲܝܒܲܪܘ ܩܲܕܝܼ̈ܫܹܐ ܒܗܵܠܹܝܢ ܐܵܓܼܘܿܢܹ̈ܐ : ܘܠܵܐ ܐܸܬܼܡܚܸܠܘ ܒܤܲܒܼܪܗܘܿܢ : ܗ̤ܘ ܢܫܲܪܲܪ ܤܲܒܼܪܹܗ ܒܟܼܠܲܢ . ܐܵܡܹܝܢ ܀ ܒܸܠܥܵܕܼ ܐܘܼ̈ܠܨܵܢܹܐ : ܠܲܝܬܿ ܚܲܝܹ̈ܐ . ܝܵܕܲܥ̇ ܗ̄ܘ̣ܵܐ ܐܲܠܵܗܵܐ : ܕܠܵܐ ܡܲܨ̈ܝܵܢ ܬܲܪܬܹܝܢ ܚܲܕܼ̈ܘܵܢ ܢܸܗܘ̈ܝܵܢ ܒܚܲܕܼ ܒܲܪܢܵܫܵܐ . ܘܲܕܼܠܵܐ ܡܲܨܝܵܐ ܠܲܡܚܲܡܤܵܢܘܼ ܒܚܘܼܒܹܗ ܟܲܕܼ ܡܢܵܚܝܼܢ ܒܦܲܓܼܪܵܐ : ܟܠ̣ܵܐ ܐܸܢܘܿܢ ܡ̣ܢ ܗܵܕܹܐ . ܘܚܲܤ̣ܢܵܗ̇ ܠܪܸܚܡܬܹܗ ܒܢܲܦܫܗܘܿܢ : ܒܝܲܕܼ ܓܘܼܙܵܝܵܐ ܕܡ̣ܢ ܟܠ ܗܲܢܝܼ̈ܐܵܬܹܗ ܕܥܵܠܡܵܐ . ܕܲܡܫܝܼܚܵܐ : ܗܵܘ̇ ܚܤܲܝܼܢ ܗ̄ܘ̣ ܚܘܼܒܹܗ ܡ̣ܢ ܡܵܘܬܵܐ : ܘܢܘܼܪܵܐ ܡܤܲܝܦܵܐ ܘܐܸܟܿܤܘܿܪܝܼܵܐ : ܘܢܘܼܟܼܪܵܝܘܼܬܼܵܐ ܕܡ̣ܢ ܛܘܿܗܡܵܐ  pb. 427  ܘܓܼܘܼܙܵܝܵܐ ܕܡ̣ܢ ܚܲܝܹ̈ܐ : ܘܟܼܠ ܥܘܼܤܵܩ̈ܝܼܢ ܠܵܐ ܩܵܝ̇ܡܝܼܢ ܩܕܼܵܡ ܚܘܼܒܹܗ ܒܡܲܚܒܼܵܢܵܘ̈ܝܗ : ܗ̤ܘ ܢܸܓܼܠܸܐ ܒܲܢ ܚܲܝܠܵܐ ܕܚܘܼܒܹܗ . ܐܵܡܹܝܢ .  ܕܡܸܛܠ ܐܲܝܠܹܝܢ ܥܸܠ̈ܠܵܬܼܵܐ ܫܵܒܹ̇ܩ ܐܲܠܵܗܵܐ ܢܸܤܝ̈ܘܿܢܹܐ ܥܲܠ