ܕܲܟܼܡܵܐ ܡܘܼ̈ܫܚܵܬܼܵܐ ܐܝܼܬܼ ܠܝܼܕܲܥܬܼܵܐ : ܘܡܘܼ̈ܫܚܵܬܵܐ ܕܤܝܼ̈ܡܵܢ ܠܡܲܝܡܵܢܘܼܬܼܵܐ . ܡܕ . ܕܲܟܼܡܵܐ ܡܘܼ̈ܫܚܵܬܼܵܐ ܐܝܼܬܼ ܠܝܼܕܲܥܬܼܵܐ : ܘܡܘܼ̈ܫܚܵܬܵܐ ܕܤܝܼ̈ܡܵܢ ܠܡܲܝܡܵܢܘܼܬܼܵܐ . ܡܕ . ܐܝܼܬܼ ܝܑܼܕܲܥܬܵܐ ܕܩܲܕܝܼܡܵܐ ܠܗܲܝܡܵܢܘܼܬܼܵܐ : ܘܐܝܼܬܼ ܝܑܼܕܲܥܬܵܐ ܕܡ̣ܢ ܗܲܝܡܵܢܘܼܬܼܵܐ ܡܸܬܼܝܲܠܕܵܐ . ܝܑܼܕܲܥܬܵܐ ܕܩܲܕܝܼܡܵܐ ܠܗܲܝܡܵܢܘܼܬܼܵܐ : ܝܑܼܕܲܥܬܵܐ ܟܝܵܢܵܝܬܵܐ . ܕܡ̣ܢ ܗܲܝܡܵܢܘܼܬܼܵܐ ܡܸܬܼܝܲܠܕܵܐ : ܝܑܼܕܲܥܬܵܐ ܪܘܼܚܵܢܵܝܬܵܐ . ܡܵܢܲܐ ܗ̣̄ܝ ܝܑܼܕܲܥܬܵܐ ܟܝܵܢܵܝܬܵܐ ؟ ܝܑܼܕܲܥܬܵܐ ܦܵܪܫܲܬܼ ܛܵܒܼܬܵܐ ܡ̣ܢ ܒܝܼܫܬܵܐ : ܘܡܸܬܼܩܲܪܝܵܐ : ܐܵܦ ܦܵܪܘܿܫܘܼܬܼܵܐ ܟܝܵܢܵܝܝܬܵܐ . ܗܵܕܹܐ ܕܢܸܕܲܥ ܛܵܒܼܬܵܐ ܡ̣ܢ ܒܝܼܫܬܵܐ : ܟܝܵܢܵܐܝܼܬܼ ܕܠܵܐ ܝܘܼܠܦܵܢܵܐ : ܒܲܟܼܝܵܢܵܐ ܡܠܝܼܠܵܐ ܤܵܡ̣ ܐܲܠܵܗܵܐ . ܡ̣ܢ ܝܘܼܠܦܵܢܵܐ ܕܹܝܢ : ܬܵܘܤܲܦܬܵܐ ܫܵܩ̇ܠܵܐ . ܠܲܝܬܿ ܕܠܵܐ ܕܵܝ̇ܠܵܐ ܒܹܗ ܗܵܕܹܐ . ܘܗܵܢܵܘ ܚܲܝܠܵܐ ܕܝܕܲܥܬܼܵܐ ܕܢܲܦܫܵܐ ܡܠܝܼܠܬܵܐ ܟܝܵܢܵܐܝܼܬܼ : ܗܵܢܵܘ ܕܹܝܢ : ܦܵܪܘܿܫܘܼܬܼܵܐ ܕܛܵܒܼܬܼܵܐ ܘܒܼܝܼܫܬܵܐ ܬܸܬܿܙܝܼܥ ܒܵܗ̇ ܕܠܵܐ ܫܲܠܘܵܐ . ܐܲܝܠܹܝܢ ܡ̇ܢ ܕܡ̣ܢ ܗܵܕܹܐ ܚܲܤܝܼܪܝܼܢ : ܠܬܲܚܬܿ ܡ̣ܢ ܛܲܟܼܤܵܐ ܕܲܡܠܝܼܠܘܼܬܼܵܐ ܐܸܢܘܿܢ . ܐܲܝܠܹܝܢ ܕܹܝܢ ܕܗܵܕܹܐ ܫܡܼܝܼܚܵܐ ܒܗܘܿܢ : ܬܪܝܼܨܵܐܝܼܬܼ ܒܲܟܼܝܵܢܵܐ ܢܲܦܫܵܢܵܝܵܐ ܩܵܝ̇ܡܝܼܢ : pb. 319 ܟܲܕܼ ܠܵܐ ܡܚܲܒܲܠ ܒܗܘܿܢ ܗܵܘ̇ ܡܸܕܸܡ ܕܡ̣ܢ ܐܲܠܵܗܵܐ ܠܲܟܼܝܵܢܵܐ ܢܲܦܫܵܢܵܝܵܐ ܐܸܬܼܝܼܗܸܒܼ : ܠܐܝܼܩܵܪܵܐ ܕܲܡܠܝܼܠܘܼܬܹܗ . ܠܐܲܝܠܹܝܢ ܕܗܵܕܹܐ ܝܑܼܕܲܥܬܵܐ ܦܵܪܫܲܬܼ ܛܵܒܼܬܵܐ ܡ̣ܢ ܒܝܼܫܬܵܐ ܐܵܘܒܸܿܕܼܘ : ܡܚܲܤܸܕܼ ܢܒܼܝܼܵܐ : ܒܲܪܢܵܫܵܐ ܠܲܡ ܒܐܝܼܩܵܪܹܗ ܠܵܐ ܐܸܬܼܒܲܝܲܢ . ܐܝܼܩܵܪܹܗ ܕܲܟܼܵܝܵܢܵܐ ܡܠܝܼܠܵܐ : ܗ̤ܝ ܗ̣̄ܝ ܦܵܪܘܿܫܘܼܬܼܵܐ : ܦܵܪܫܲܬܼ ܛܵܒܼܬܵܐ ܡ̣ܢ ܒܝܼܫܬܵܐ . ܘܟܹܐܢܵܐܝܼܬܼ ܠܐܲܝܠܹܝܢ ܕܐܵܘܒܸܿܕܼܘ ܗܵܕܹܐ : ܕܲܡܝܼ ܠܲܒܼܥܝܼܪܵܐ ܠܵܐ ܩܲܢܝܲܬܼ ܢܲܦܫܵܐ ܦܵܪܘܿܫܬܼܵܐ ܘܲܡܠܝܼܠܬܵܐ . ܒܗܵܕܹܐ ܡܟܼܵܢܵܐ ܠܡܸܫܟܵܚܘܼ ܠܐܘܼܪܚܵܐ ܕܐܲܠܵܗܵܐ : ܘܗܵܕܲܐ ܗ̣̄ܝ ܝܑܼܕܲܥܬܵܐ ܟܝܵܢܵܝܬܐ ܕܩܲܕܝܼܡܵܐ ܠܗܲܝܡܵܢܘܼܬܼܵܐ : ܘܐܝܼܬܹܝܗ̇ ܐܘܼܪܚܵܐ ܕܲܠܘܵܬܼ ܐܲܠܵܗܵܐ . ܒܵܗ̇ ܕܹܝܢ ܒܗܵܕܹܐ ܕܢܸܕܲܥ : ܦܵܪܹܫ ܕܛܵܒܼ ܡ̣ܢ ܕܒܼܝܼܫ : ܡܩܲܒܸܠ ܠܵܗ̇ ܠܗܲܝܡܵܢܘܼܬܼܵܐ . ܟܲܕܼ ܤܵܗܹ̇ܕܼ ܗ̤ܘ ܚܲܝܠܵܐ ܕܲܟܼܝܵܢܵܐ : ܕܫܲܦܝܼܪ ܗ̄ܘ̣ ܕܐ̄ܢܵܫ ܢܗܲܝܡܸܢ : ܒܡܲܢ ܕܗܵܠܹܝܢ ܟܠܗܹܝܢ ܐܲܝܬܝܼ ܠܲܡܘܵܝܵܐ : ܘܲܕܼܢܲܫܲܪ ܠܡܸܠܬܼܵܐ ܕܦܘܼܩܕܵܢܵܘ̈ܗܝ ܘܲܕܼܢܸܥܒܸܿܕܼ ܐܸܢܘܿܢ . ܘܡܸܢܵܗ̇ ܕܗܵܕܹܐ ܕܗܲܝܡܸܢ : ܡܸܬܼܝܲܠܕܵܐ ܕܸܚܠܲܬܼ ܐܲܠܵܗܵܐ . ܠܵܗ̇ ܕܹܝܢ ܠܕܸܚܠܲܬܼ ܐܲܠܵܗܵܐ : ܟܲܕܼ ܢܸܩܲܦ ܠܦܘܼܠܚܵܢܵܗ̇ : ܘܩܲܠܝܼܠ ܢܸܤܲܩ ܒܵܗ̇ ܒܦܘܼܠܚܵܢܵܐ : ܡܵܘܠܕܼܵܐ ܠܗܵܝ̇ ܝܑܼܕܲܥܬܼܵܐ ܪܘܼܚܵܢܵܝܬܵܐ ܕܐܸܡ݂ܲܪܢܲܢ : ܕܡ̣ܢ ܗܲܝܡܵܢܘܼܬܼܵܐ ܡܸܬܼܝܲܠܕܵܐ . ܠܵܘ ܕܲܦܫܝܼܛܵܐܝܼܬܼ : ܡܸܢܵܗ̇ ܕܗܲܝܡܵܢܘܼܬܼܵܐ ܡܸܬܼܝܲܠܕܵܐ . ܡ̣ܢ ܗܲܝܡܵܢܘܼܬܼܵܐ ܒܲܠܚܘܿܕܼ ܫܚܝܼܡܬܵܐ : ܠܵܐ ܡܸܬܼܝܲܠܕܵܐ ܝܑܼܕܲܥܬܵܐ ܪܘܼܚܵܢܵܝܬܵܐ : ܐܸܠܵܐ ܡ̣ܢ ܗܲܝܡܵܢܘܼܬܼܵܐ ܕܸܚܠܲܬܼ ܐܲܠܵܗܵܐ ܡܸܬܼܝܲܠܕܵܐ . ܘܲܠܕܸܚܠܲܬܼ ܐܲܠܵܗܵܐ ܟܲܕܼ ܢܫܲܪܸܐ ܒܦܘܼܠܚܵܢܵܗ̇ : ܡ̣ܢ ܦܘܼܠܚܵܢܵܐ ܕܕܸܚܠܲܬܼ ܐܲܠܵܗܵܐ ܡܸܬܼܝܲܠܕܵܐ ܝܑܼܕܲܥܬܵܐ ܪܘܼܚܵܢܵܬܵܐ : ܐܲܝܝܟܼ ܡܸܠܬܹܗ ܕܛܘܼܒܼܵܢܵܐ ܡܦܲܫܩܵܢܵܐ : ܡܵܐ ܠܲܡ ܓܹܝܪ ܕܐ̄ܢܵܫ ܩܵܢܹ̇ܐ ܨܒܼܝܵܢܵܐ ܕܢܲܩܝܼܦ ܠܕܸܚܠܲܬܼ ܐܲܠܵܗܵܐ : ܘܬܲܪܥܝܼܬܼܵܐ ܬܪܝܼܨܬܵܐ : ܕܠܝܼܠܵܐܝܼܬܼ ܢܵܤܹ̇ܒܼ ܓܸܠܝܵܢܵܐ ܕܟܲܤ̈ܝܵܬܵܐ . ܓܸܠܝܵܢܵܐ ܕܟܲܤ̈ܝܵܬܵܐ pb. 320 ܩܵܪܹܐ : ܠܝܼܕܲܥܬܵܐ ܪܘܼܚܵܢܵܝܬܵܐ . ܠܵܘ ܕܗ̤ܝ ܕܸܚܠܲܬܼ ܐܲܠܵܗܵܐ ܝܵܠܕܵܐ ܠܵܗ̇ ܠܗܵܕܹܐ . ܡܸܕܸܡ ܕܠܵܐ ܒܲܟܼܝܵܢܵܐ ܤܝܼܡ ܠܡܵܘܠܵܕܼܘܼ : ܠܵܐ ܡܲܨܝܵܐ . ܐܸܠܵܐ ܡܵܘܗܒܲܬܼ ܡܵܘܗܒܲܬܼ ܡܸܬܼܝܲܗܒܵܐ ܗ̤ܝ ܝܑܼܕܲܥܬܵܐ : ܠܦܘܼܠܚܵܢܵܐ ܕܕܸܚܠܲܬܼ ܐܲܠܵܗܵܐ . ܟܲܕܼ ܕܹܝܢ ܬܥܲܩܸܒܼ ܫܲܦܝܼܪ : ܦܘܼܠܚܵܢܵܐ ܕܕܸܚܠܲܬܼ ܐܲܠܵܗܵܐ ܡܸܫܟܲܚ ܐܲܢ̄ܬܿ : ܕܗ̤ܝ ܗ̣̄ܝ ܬܝܵܒܼܘܼܬܼܵܐ . ܘܝܼܕܲܥܬܼܵܐ ܪܘܼܚܵܢܵܝܬܐ ܕܗܵܪܟܵܐ : ܗܵܝ̇ ܗ̣̄ܝ ܕܐܸܡ݂ܲܪܢܲܢ : ܕܗܵܘ̇ ܡܸܕܸܡ ܕܲܒܼܡܲܥܡܘܿܕܼܝܼܬܼܵܐ ܢܤܲܒܼܢܲܢ ܪܲܗܒܼܘܿܢܹܗ : ܒܲܬܼܝܵܒܼܘܼܬܼܵܐ ܢܵܤ̇ܒܿܝܼܢܲܢ ܫܘܼܟܵܢܹܗ . ܫܘܼܟܵܢܵܐ ܕܐܸܡ݂ܲܪܢܲܢ ܕܒܲܬܼܝܵܒܼܘܼܬܼܵܐ ܢܵܤ̇ܒܿܝܼܢܲܢ : ܗ̤ܝ ܗ̣̄ܝ ܝܑܼܕܲܥܬܼܵܐ ܕܪܘܼܚ : ܕܲܒܼܦܘܼܠܚܵܢܵܐ ܕܕܸܚܠܲܬܼ ܐܲܠܵܗܵܐ ܡܸܬܼܝܲܗܒܵܐ ܡܵܘܗܒܲܬܼ . ܝܑܼܕܲܥܬܼܵܐ ܪܘܼܚܵܢܵܝܬܵܐ ܐܝܼܬܹܝܗ̇ : ܡܲܪܓܫܵܢܘܼܬܼܵܐ ܕܐܲܝܠܹܝܢ ܕܟܲܤ̈ܝܵܢ . ܡܵܐ ܕܹܝܢ ܕܐܲܪܓܸܫ̣ ܐ̄ܢܵܫ ܒܗܵܠܹܝܢ ܕܠܵܐ ܡܸܬܼܚܲܙ̈ܝܵܢ ܘܕܲܡܝܲܬܿܪ̈ܵܢ ܤܲܓܝܼ : ܕܡܸܢܗܹܝܢ ܢܵܤ̇ܒܵܐ ܫܘܼܡܵܗܵܐ ܗ̤ܝ ܪܘܼܚܵܢܘܼܬܼܵܗ̇ ܕܝܼܕܲܥܬܵܐ : ܡܸܬܼܝܲܠܕܵܐ ܒܵܗ̇ ܒܗܵܕܹܐ ܡܲܪܓܫܵܢܘܼܬܼܵܐ : ܗܲܝܡܵܢܘܼܬܼܵܐ ܐ̄ܚܪܹܬܼܵܐ . ܠܵܘ ܕܤܲܩܘܼܒܼܠܵܐ ܠܗܵܝ̇ ܩܲܕܼܡܵܝܬܵܐ : ܐܸܠܵܐ ܕܲܡܫܲܪܪܵܐ ܠܗܵܝ̇ ܕܗܲܝܡܸܢ . ܩܵܪܹܝܢ ܠܵܗ̇ ܕܹܝܢ : ܗܲܝܡܵܢܘܼܬܼܵܐ ܕܲܚܙܵܝܝܵܐ . ܥܕܲܡܵܐ ܠܗܵܝܕܹܝܟ : ܫܸܡܥܵܐ . ܗܵܫܵܐ ܕܹܝܢ : ܚܙܵܝܵܐ . ܫܲܪܝܼܪܵܐ ܚܙܵܬܼܵܐ ܡ̣ܢ ܫܸܡܥܵܐ . ܗܵܠܹܝܢ ܟܠܗܹܝܢ : ܡ̣ܢ ܗܵܝ̇ ܝܑܼܕܲܥܬܼܵܐ ܦܵܪܫܲܬܼ ܛܵܒܼܬܼܵܐ ܡ̣ܢ ܒܝܼܫܬܵܐ : ܕܒܲܟܼܝܵܢܵܐ ܢܵܒܼ̇ܗܵܐ : ܡܸܬܼ̈ܝܲܠܕܵܢ . ܘܗܵܕܲܐ ܗ̣̄ܝ ܙܲܪܥܵܐ ܕܲܡܝܲܬܿܪܘܼܬܼܵܐ ܕܐܲܡܝܼܪܵܐ . ܡܵܐ ܕܹܝܢ ܕܲܠܗܵܕܹܐ ܡܚܲܦܹܝܢܲܢ ܠܵܗ̇ ܒܨܸܵܢܲܢ ܪܵܚܹ̇ܡ ܪ̈ܓܼܝܼܓܼܵܬܵܐ : ܡ̣ܢ ܗܵܠܹܝܢ ܟܠܗܹܝܢ ܛܵܒܼ̈ܬܼܵܐ ܢܵܦ̇ܠܝܼܢܲܢ . ܠܵܗ̇ ܠܗܵܕܹܐ ܝܑܼܕܲܥܬܵܐ ܢܲܩܝܼܦܵܐ : ܕܩܵܪܵܐ ܐܲܡܝܼܢܵܐ ܕܬܹܐܪܬܵܐ . ܥܵܩܬܼܵܐ : ܘܟܲܪܝܘܼܬܼܵܐ . ܕܸܚܠܬܵܐ ܕܐܲܠܵܗܵܐ : ܘܟܼܘܼܚܵܕܼܵܐ ܕܡ̣ܢ ܟܝܵܢܵܐ . ܟܲܪܝܘܼܬܼܵܐ ܕܥܲܠ ܐܲܦܲܝ̈ ܡܸܬܼܥܲܒܼܪ̈ܵܢܘܵܬܼܵܐ ܕܡܸܢܩܕܹܝܡ : pb. 321 ܘܲܚܦܝܼܛܘܼܬܼܵܐ ܕܐܲܝܠܹܝܢ ܕܘܵܠ̈ܝܵܢ . ܥܘܼܗܕܵܢܵܐ ܐܲܡܝܼܢܵܐ ܕܡܵܘܬܵܐ : ܘܪܸܢܝܵܐ ܡܫܲܢܩܵܢܵܐ ܕܡܲܥܒܲܪܬܵܐ ܗܵܕܹܐ : ܘܝܲܨܝܼܦܘܼܬܼܵܐ ܕܲܙܘܵܕ̈ܝܝܹܗ̇ : ܘܬܲܟܼܫܲܦܬܵܐ ܚܲܫܝܼܫܬܵܐ ܕܡ̣ܢ ܐܲܠܵܗܵܐ : ܕܫܲܦܝܼܪ ܢܸܥܘܿܠ ܒܗܵܢܵܐ ܬܲܪܥܵܐ : ܕܐܝܼܬܼܵܘܗܝ ܡܲܥܒܲܪܬܵܐ ܕܟܼܠܹܗ ܟܝܵܢܵܐ . ܒܲܤܝܘܼܬܼܵܐ ܕܥܲܠ ܥܵܠܡܵܐ : ܘܐܵܓܼܘܿܢܵܐ ܫܲܦܝܼܪܵܐ ܕܥܲܠ ܐܲܦܲܝ̈ ܡܝܲܬܿܪܘܼܬܼܵܐ . ܗܵܠܹܝܢ ܟܠܗܹܝܢ : ܒܗܵܕܹܐ ܝܑܼܕܲܥܬܼܵܐ ܟܝܵܢܵܝܬܵܐ ܫܟܼܝܼ̈ܚܵܢ . ܢܒܲܝܸܢ ܐ̄ܢܵܫ ܕܘܼܒܵܪܹܗ ܡ̣ܢ ܗܵܠܹܝܢ . ܡܵܐ ܕܲܒܼܗܵܠܹܝܢ ܐܝܼܬܼܵܘܗܝ ܒܲܪܢܵܫܵܐ : ܒܐܘܼܪܚܵܐ ܕܲܟܼܝܵܢܵܐ ܪܵܕܹܐ . ܡܵܐ ܕܹܝܢ ܕܡ̣ܢ ܗܵܠܹܝܢ ܐܸܬܼܥܲܠܝܼ ܘܲܡܛ̣ܵܐ ܠܚܘܼܒܵܐ : ܐܸܬܼܥܲܠܝܼ ܡ̣ܢ ܗܵܝ̇ ܕܲܟܼܝܵܢܵܐ : ܘܲܥ̣ܒܲܪ ܡܸܢܹܗ ܐܵܓܼܘܿܢܵܐ ܘܕܸܚܠܬܵܐ ܘܠܹܐܘܬܼܵܐ . ܡ̣ܢ ܗܵܠܹܝܢ ܕܐܸܬܼܐܡܲܪ : ܢܲܦܚܸܡ ܐ̄ܢܵܫ ܨܸܒܼ̈ܘܵܬܹܗ : ܒܐܲܝܕܵܐ ܪܵܕܹܐ ؟ ܒܗܵܝ̇ ܕܲܠܬܲܚܬܿ ܡ̣ܢ ܟܝܵܢܵܐ : ܐܵܘ ܒܲܟܼܵܢܵܐ : ܐܵܘ ܒܗܵܠܹܝܢ ܕܲܠܥܸܠ ܡ̣ܢ ܟܝܵܢܵܐ ؟ ܡ̣ܢ ܗܵܠܹܝܢ ܦܘܼܪ̈ܫܵܢܹܐ ܕܢܲܗܝܼܪܵܐܝܼܬܼ ܐܸܬܼܐ̱ܡܲܪܘ : ܦܫܝܼܩܵܐܝܼܬܼ ܡܨܸܐ ܕܢܲܕܼܪܸܟܼ ܐ̄ܢܵܫ : ܕܘܼܒܵܪܵܐ ܕܟܼܠܗܘܿܢ ܚܲܝܵܘ̈ܗܝ . ܐܸܡܲܬܼܸܝ ܕܲܒܼܗܵܠܹܝܢ ܕܲܟܼܝܵܢܵܐ ܕܲܪ̈ܫܝܼܡܵܢ ܬܢܵܢ ܠܵܐ ܐܝܼܬܲܝܟ : ܘܲܒܼܗܵܢܹܝܢ ܕܲܠܥܸܠ ܡ̣ܢ ܟܝܵܢܵܐ ܠܵܐ : ܝܑܼܕܼܝܼܸܥܵܐ ܗ̣̄ܝ ܕܲܠܬܲܚܬܿ ܡ̣ܢ ܟܝܵܢܵܐ ܫܪܸܐ ܐܲܢ̄ܬܿ . ܐܝܼܬܼ ܝܑܼܕܲܥܬܵܐ ܕܩܲܕܝܼܡܵܐ ܠܗܲܝܡܵܢܘܼܬܼܵܐ : ܘܐܝܼܬܼ ܝܑܼܕܲܥܬܵܐ ܕܡ̣ܢ ܗܲܝܡܵܢܘܼܬܼܵܐ ܡܸܬܼܝܲܠܕܵܐ . ܝܑܼܕܲܥܬܵܐ ܕܩܲܕܝܼܡܵܐ ܠܗܲܝܡܵܢܘܼܬܼܵܐ : ܝܑܼܕܲܥܬܵܐ ܟܝܵܢܵܝܬܵܐ . ܕܡ̣ܢ ܗܲܝܡܵܢܘܼܬܼܵܐ ܡܸܬܼܝܲܠܕܵܐ : ܝܑܼܕܲܥܬܵܐ ܪܘܼܚܵܢܵܝܬܵܐ . ܡܵܢܲܐ ܗ̣̄ܝ ܝܑܼܕܲܥܬܵܐ ܟܝܵܢܵܝܬܵܐ ؟ ܝܑܼܕܲܥܬܵܐ ܦܵܪܫܲܬܼ ܛܵܒܼܬܵܐ ܡ̣ܢ ܒܝܼܫܬܵܐ : ܘܡܸܬܼܩܲܪܝܵܐ : ܐܵܦ ܦܵܪܘܿܫܘܼܬܼܵܐ ܟܝܵܢܵܝܝܬܵܐ . ܗܵܕܹܐ ܕܢܸܕܲܥ ܛܵܒܼܬܵܐ ܡ̣ܢ ܒܝܼܫܬܵܐ : ܟܝܵܢܵܐܝܼܬܼ ܕܠܵܐ ܝܘܼܠܦܵܢܵܐ : ܒܲܟܼܝܵܢܵܐ ܡܠܝܼܠܵܐ ܤܵܡ̣ ܐܲܠܵܗܵܐ . ܡ̣ܢ ܝܘܼܠܦܵܢܵܐ ܕܹܝܢ : ܬܵܘܤܲܦܬܵܐ ܫܵܩ̇ܠܵܐ . ܠܲܝܬܿ ܕܠܵܐ ܕܵܝ̇ܠܵܐ ܒܹܗ ܗܵܕܹܐ . ܘܗܵܢܵܘ ܚܲܝܠܵܐ ܕܝܕܲܥܬܼܵܐ ܕܢܲܦܫܵܐ ܡܠܝܼܠܬܵܐ ܟܝܵܢܵܐܝܼܬܼ : ܗܵܢܵܘ ܕܹܝܢ : ܦܵܪܘܿܫܘܼܬܼܵܐ ܕܛܵܒܼܬܼܵܐ ܘܒܼܝܼܫܬܵܐ ܬܸܬܿܙܝܼܥ ܒܵܗ̇ ܕܠܵܐ ܫܲܠܘܵܐ . ܐܲܝܠܹܝܢ ܡ̇ܢ ܕܡ̣ܢ ܗܵܕܹܐ ܚܲܤܝܼܪܝܼܢ : ܠܬܲܚܬܿ ܡ̣ܢ ܛܲܟܼܤܵܐ ܕܲܡܠܝܼܠܘܼܬܼܵܐ ܐܸܢܘܿܢ . ܐܲܝܠܹܝܢ ܕܹܝܢ ܕܗܵܕܹܐ ܫܡܼܝܼܚܵܐ ܒܗܘܿܢ : ܬܪܝܼܨܵܐܝܼܬܼ ܒܲܟܼܝܵܢܵܐ ܢܲܦܫܵܢܵܝܵܐ ܩܵܝ̇ܡܝܼܢ :  pb. 319  ܟܲܕܼ ܠܵܐ ܡܚܲܒܲܠ ܒܗܘܿܢ ܗܵܘ̇ ܡܸܕܸܡ ܕܡ̣ܢ ܐܲܠܵܗܵܐ ܠܲܟܼܝܵܢܵܐ ܢܲܦܫܵܢܵܝܵܐ ܐܸܬܼܝܼܗܸܒܼ : ܠܐܝܼܩܵܪܵܐ ܕܲܡܠܝܼܠܘܼܬܹܗ . ܠܐܲܝܠܹܝܢ ܕܗܵܕܹܐ ܝܑܼܕܲܥܬܵܐ ܦܵܪܫܲܬܼ ܛܵܒܼܬܵܐ ܡ̣ܢ ܒܝܼܫܬܵܐ ܐܵܘܒܸܿܕܼܘ : ܡܚܲܤܸܕܼ ܢܒܼܝܼܵܐ : ܒܲܪܢܵܫܵܐ ܠܲܡ ܒܐܝܼܩܵܪܹܗ ܠܵܐ ܐܸܬܼܒܲܝܲܢ . ܐܝܼܩܵܪܹܗ ܕܲܟܼܵܝܵܢܵܐ ܡܠܝܼܠܵܐ : ܗ̤ܝ ܗ̣̄ܝ ܦܵܪܘܿܫܘܼܬܼܵܐ : ܦܵܪܫܲܬܼ ܛܵܒܼܬܵܐ ܡ̣ܢ ܒܝܼܫܬܵܐ . ܘܟܹܐܢܵܐܝܼܬܼ ܠܐܲܝܠܹܝܢ ܕܐܵܘܒܸܿܕܼܘ ܗܵܕܹܐ : ܕܲܡܝܼ ܠܲܒܼܥܝܼܪܵܐ ܠܵܐ ܩܲܢܝܲܬܼ ܢܲܦܫܵܐ ܦܵܪܘܿܫܬܼܵܐ ܘܲܡܠܝܼܠܬܵܐ . ܒܗܵܕܹܐ ܡܟܼܵܢܵܐ ܠܡܸܫܟܵܚܘܼ ܠܐܘܼܪܚܵܐ ܕܐܲܠܵܗܵܐ : ܘܗܵܕܲܐ ܗ̣̄ܝ ܝܑܼܕܲܥܬܵܐ ܟܝܵܢܵܝܬܐ ܕܩܲܕܝܼܡܵܐ ܠܗܲܝܡܵܢܘܼܬܼܵܐ : ܘܐܝܼܬܹܝܗ̇ ܐܘܼܪܚܵܐ ܕܲܠܘܵܬܼ ܐܲܠܵܗܵܐ . ܒܵܗ̇ ܕܹܝܢ ܒܗܵܕܹܐ ܕܢܸܕܲܥ : ܦܵܪܹܫ ܕܛܵܒܼ ܡ̣ܢ ܕܒܼܝܼܫ : ܡܩܲܒܸܠ ܠܵܗ̇ ܠܗܲܝܡܵܢܘܼܬܼܵܐ . ܟܲܕܼ ܤܵܗܹ̇ܕܼ ܗ̤ܘ ܚܲܝܠܵܐ ܕܲܟܼܝܵܢܵܐ : ܕܫܲܦܝܼܪ ܗ̄ܘ̣ ܕܐ̄ܢܵܫ ܢܗܲܝܡܸܢ : ܒܡܲܢ ܕܗܵܠܹܝܢ ܟܠܗܹܝܢ ܐܲܝܬܝܼ ܠܲܡܘܵܝܵܐ : ܘܲܕܼܢܲܫܲܪ ܠܡܸܠܬܼܵܐ ܕܦܘܼܩܕܵܢܵܘ̈ܗܝ ܘܲܕܼܢܸܥܒܸܿܕܼ ܐܸܢܘܿܢ . ܘܡܸܢܵܗ̇ ܕܗܵܕܹܐ ܕܗܲܝܡܸܢ : ܡܸܬܼܝܲܠܕܵܐ ܕܸܚܠܲܬܼ ܐܲܠܵܗܵܐ . ܠܵܗ̇ ܕܹܝܢ ܠܕܸܚܠܲܬܼ ܐܲܠܵܗܵܐ : ܟܲܕܼ ܢܸܩܲܦ ܠܦܘܼܠܚܵܢܵܗ̇ : ܘܩܲܠܝܼܠ ܢܸܤܲܩ ܒܵܗ̇ ܒܦܘܼܠܚܵܢܵܐ : ܡܵܘܠܕܼܵܐ ܠܗܵܝ̇ ܝܑܼܕܲܥܬܼܵܐ ܪܘܼܚܵܢܵܝܬܵܐ ܕܐܸܡ݂ܲܪܢܲܢ : ܕܡ̣ܢ ܗܲܝܡܵܢܘܼܬܼܵܐ ܡܸܬܼܝܲܠܕܵܐ . ܠܵܘ ܕܲܦܫܝܼܛܵܐܝܼܬܼ : ܡܸܢܵܗ̇ ܕܗܲܝܡܵܢܘܼܬܼܵܐ ܡܸܬܼܝܲܠܕܵܐ . ܡ̣ܢ ܗܲܝܡܵܢܘܼܬܼܵܐ ܒܲܠܚܘܿܕܼ ܫܚܝܼܡܬܵܐ : ܠܵܐ ܡܸܬܼܝܲܠܕܵܐ ܝܑܼܕܲܥܬܵܐ ܪܘܼܚܵܢܵܝܬܵܐ : ܐܸܠܵܐ ܡ̣ܢ ܗܲܝܡܵܢܘܼܬܼܵܐ ܕܸܚܠܲܬܼ ܐܲܠܵܗܵܐ ܡܸܬܼܝܲܠܕܵܐ . ܘܲܠܕܸܚܠܲܬܼ ܐܲܠܵܗܵܐ ܟܲܕܼ ܢܫܲܪܸܐ ܒܦܘܼܠܚܵܢܵܗ̇ : ܡ̣ܢ ܦܘܼܠܚܵܢܵܐ ܕܕܸܚܠܲܬܼ ܐܲܠܵܗܵܐ ܡܸܬܼܝܲܠܕܵܐ ܝܑܼܕܲܥܬܵܐ ܪܘܼܚܵܢܵܬܵܐ : ܐܲܝܝܟܼ ܡܸܠܬܹܗ ܕܛܘܼܒܼܵܢܵܐ ܡܦܲܫܩܵܢܵܐ : ܡܵܐ ܠܲܡ ܓܹܝܪ ܕܐ̄ܢܵܫ ܩܵܢܹ̇ܐ ܨܒܼܝܵܢܵܐ ܕܢܲܩܝܼܦ ܠܕܸܚܠܲܬܼ ܐܲܠܵܗܵܐ : ܘܬܲܪܥܝܼܬܼܵܐ ܬܪܝܼܨܬܵܐ : ܕܠܝܼܠܵܐܝܼܬܼ ܢܵܤܹ̇ܒܼ ܓܸܠܝܵܢܵܐ ܕܟܲܤ̈ܝܵܬܵܐ . ܓܸܠܝܵܢܵܐ ܕܟܲܤ̈ܝܵܬܵܐ  pb. 320  ܩܵܪܹܐ : ܠܝܼܕܲܥܬܵܐ ܪܘܼܚܵܢܵܝܬܵܐ . ܠܵܘ ܕܗ̤ܝ ܕܸܚܠܲܬܼ ܐܲܠܵܗܵܐ ܝܵܠܕܵܐ ܠܵܗ̇ ܠܗܵܕܹܐ . ܡܸܕܸܡ ܕܠܵܐ ܒܲܟܼܝܵܢܵܐ ܤܝܼܡ ܠܡܵܘܠܵܕܼܘܼ : ܠܵܐ ܡܲܨܝܵܐ . ܐܸܠܵܐ ܡܵܘܗܒܲܬܼ ܡܵܘܗܒܲܬܼ ܡܸܬܼܝܲܗܒܵܐ ܗ̤ܝ ܝܑܼܕܲܥܬܵܐ : ܠܦܘܼܠܚܵܢܵܐ ܕܕܸܚܠܲܬܼ ܐܲܠܵܗܵܐ . ܟܲܕܼ ܕܹܝܢ ܬܥܲܩܸܒܼ ܫܲܦܝܼܪ : ܦܘܼܠܚܵܢܵܐ ܕܕܸܚܠܲܬܼ ܐܲܠܵܗܵܐ ܡܸܫܟܲܚ ܐܲܢ̄ܬܿ : ܕܗ̤ܝ ܗ̣̄ܝ ܬܝܵܒܼܘܼܬܼܵܐ . ܘܝܼܕܲܥܬܼܵܐ ܪܘܼܚܵܢܵܝܬܐ ܕܗܵܪܟܵܐ : ܗܵܝ̇ ܗ̣̄ܝ ܕܐܸܡ݂ܲܪܢܲܢ : ܕܗܵܘ̇ ܡܸܕܸܡ ܕܲܒܼܡܲܥܡܘܿܕܼܝܼܬܼܵܐ ܢܤܲܒܼܢܲܢ ܪܲܗܒܼܘܿܢܹܗ : ܒܲܬܼܝܵܒܼܘܼܬܼܵܐ ܢܵܤ̇ܒܿܝܼܢܲܢ ܫܘܼܟܵܢܹܗ . ܫܘܼܟܵܢܵܐ ܕܐܸܡ݂ܲܪܢܲܢ ܕܒܲܬܼܝܵܒܼܘܼܬܼܵܐ ܢܵܤ̇ܒܿܝܼܢܲܢ : ܗ̤ܝ ܗ̣̄ܝ ܝܑܼܕܲܥܬܼܵܐ ܕܪܘܼܚ : ܕܲܒܼܦܘܼܠܚܵܢܵܐ ܕܕܸܚܠܲܬܼ ܐܲܠܵܗܵܐ ܡܸܬܼܝܲܗܒܵܐ ܡܵܘܗܒܲܬܼ . ܝܑܼܕܲܥܬܼܵܐ ܪܘܼܚܵܢܵܝܬܵܐ ܐܝܼܬܹܝܗ̇ : ܡܲܪܓܫܵܢܘܼܬܼܵܐ ܕܐܲܝܠܹܝܢ ܕܟܲܤ̈ܝܵܢ . ܡܵܐ ܕܹܝܢ ܕܐܲܪܓܸܫ̣ ܐ̄ܢܵܫ ܒܗܵܠܹܝܢ ܕܠܵܐ ܡܸܬܼܚܲܙ̈ܝܵܢ ܘܕܲܡܝܲܬܿܪ̈ܵܢ ܤܲܓܝܼ : ܕܡܸܢܗܹܝܢ ܢܵܤ̇ܒܵܐ ܫܘܼܡܵܗܵܐ ܗ̤ܝ ܪܘܼܚܵܢܘܼܬܼܵܗ̇ ܕܝܼܕܲܥܬܵܐ : ܡܸܬܼܝܲܠܕܵܐ ܒܵܗ̇ ܒܗܵܕܹܐ ܡܲܪܓܫܵܢܘܼܬܼܵܐ : ܗܲܝܡܵܢܘܼܬܼܵܐ ܐ̄ܚܪܹܬܼܵܐ . ܠܵܘ ܕܤܲܩܘܼܒܼܠܵܐ ܠܗܵܝ̇ ܩܲܕܼܡܵܝܬܵܐ : ܐܸܠܵܐ ܕܲܡܫܲܪܪܵܐ ܠܗܵܝ̇ ܕܗܲܝܡܸܢ . ܩܵܪܹܝܢ ܠܵܗ̇ ܕܹܝܢ : ܗܲܝܡܵܢܘܼܬܼܵܐ ܕܲܚܙܵܝܝܵܐ . ܥܕܲܡܵܐ ܠܗܵܝܕܹܝܟ : ܫܸܡܥܵܐ . ܗܵܫܵܐ ܕܹܝܢ : ܚܙܵܝܵܐ . ܫܲܪܝܼܪܵܐ ܚܙܵܬܼܵܐ ܡ̣ܢ ܫܸܡܥܵܐ . ܗܵܠܹܝܢ ܟܠܗܹܝܢ : ܡ̣ܢ ܗܵܝ̇ ܝܑܼܕܲܥܬܼܵܐ ܦܵܪܫܲܬܼ ܛܵܒܼܬܼܵܐ ܡ̣ܢ ܒܝܼܫܬܵܐ : ܕܒܲܟܼܝܵܢܵܐ ܢܵܒܼ̇ܗܵܐ : ܡܸܬܼ̈ܝܲܠܕܵܢ . ܘܗܵܕܲܐ ܗ̣̄ܝ ܙܲܪܥܵܐ ܕܲܡܝܲܬܿܪܘܼܬܼܵܐ ܕܐܲܡܝܼܪܵܐ . ܡܵܐ ܕܹܝܢ ܕܲܠܗܵܕܹܐ ܡܚܲܦܹܝܢܲܢ ܠܵܗ̇ ܒܨܸܵܢܲܢ ܪܵܚܹ̇ܡ ܪ̈ܓܼܝܼܓܼܵܬܵܐ : ܡ̣ܢ ܗܵܠܹܝܢ ܟܠܗܹܝܢ ܛܵܒܼ̈ܬܼܵܐ ܢܵܦ̇ܠܝܼܢܲܢ . ܠܵܗ̇ ܠܗܵܕܹܐ ܝܑܼܕܲܥܬܵܐ ܢܲܩܝܼܦܵܐ : ܕܩܵܪܵܐ ܐܲܡܝܼܢܵܐ ܕܬܹܐܪܬܵܐ . ܥܵܩܬܼܵܐ : ܘܟܲܪܝܘܼܬܼܵܐ . ܕܸܚܠܬܵܐ ܕܐܲܠܵܗܵܐ : ܘܟܼܘܼܚܵܕܼܵܐ ܕܡ̣ܢ ܟܝܵܢܵܐ . ܟܲܪܝܘܼܬܼܵܐ ܕܥܲܠ ܐܲܦܲܝ̈ ܡܸܬܼܥܲܒܼܪ̈ܵܢܘܵܬܼܵܐ ܕܡܸܢܩܕܹܝܡ :  pb. 321  ܘܲܚܦܝܼܛܘܼܬܼܵܐ ܕܐܲܝܠܹܝܢ ܕܘܵܠ̈ܝܵܢ . ܥܘܼܗܕܵܢܵܐ ܐܲܡܝܼܢܵܐ ܕܡܵܘܬܵܐ : ܘܪܸܢܝܵܐ ܡܫܲܢܩܵܢܵܐ ܕܡܲܥܒܲܪܬܵܐ ܗܵܕܹܐ : ܘܝܲܨܝܼܦܘܼܬܼܵܐ ܕܲܙܘܵܕ̈ܝܝܹܗ̇ : ܘܬܲܟܼܫܲܦܬܵܐ ܚܲܫܝܼܫܬܵܐ ܕܡ̣ܢ ܐܲܠܵܗܵܐ : ܕܫܲܦܝܼܪ ܢܸܥܘܿܠ ܒܗܵܢܵܐ ܬܲܪܥܵܐ : ܕܐܝܼܬܼܵܘܗܝ ܡܲܥܒܲܪܬܵܐ ܕܟܼܠܹܗ ܟܝܵܢܵܐ . ܒܲܤܝܘܼܬܼܵܐ ܕܥܲܠ ܥܵܠܡܵܐ : ܘܐܵܓܼܘܿܢܵܐ ܫܲܦܝܼܪܵܐ ܕܥܲܠ ܐܲܦܲܝ̈ ܡܝܲܬܿܪܘܼܬܼܵܐ . ܗܵܠܹܝܢ ܟܠܗܹܝܢ : ܒܗܵܕܹܐ ܝܑܼܕܲܥܬܼܵܐ ܟܝܵܢܵܝܬܵܐ ܫܟܼܝܼ̈ܚܵܢ . ܢܒܲܝܸܢ ܐ̄ܢܵܫ ܕܘܼܒܵܪܹܗ ܡ̣ܢ ܗܵܠܹܝܢ . ܡܵܐ ܕܲܒܼܗܵܠܹܝܢ ܐܝܼܬܼܵܘܗܝ ܒܲܪܢܵܫܵܐ : ܒܐܘܼܪܚܵܐ ܕܲܟܼܝܵܢܵܐ ܪܵܕܹܐ . ܡܵܐ ܕܹܝܢ ܕܡ̣ܢ ܗܵܠܹܝܢ ܐܸܬܼܥܲܠܝܼ ܘܲܡܛ̣ܵܐ ܠܚܘܼܒܵܐ : ܐܸܬܼܥܲܠܝܼ ܡ̣ܢ ܗܵܝ̇ ܕܲܟܼܝܵܢܵܐ : ܘܲܥ̣ܒܲܪ ܡܸܢܹܗ ܐܵܓܼܘܿܢܵܐ ܘܕܸܚܠܬܵܐ ܘܠܹܐܘܬܼܵܐ . ܡ̣ܢ ܗܵܠܹܝܢ ܕܐܸܬܼܐܡܲܪ : ܢܲܦܚܸܡ ܐ̄ܢܵܫ ܨܸܒܼ̈ܘܵܬܹܗ : ܒܐܲܝܕܵܐ ܪܵܕܹܐ ؟ ܒܗܵܝ̇ ܕܲܠܬܲܚܬܿ ܡ̣ܢ ܟܝܵܢܵܐ : ܐܵܘ ܒܲܟܼܵܢܵܐ : ܐܵܘ ܒܗܵܠܹܝܢ ܕܲܠܥܸܠ ܡ̣ܢ ܟܝܵܢܵܐ ؟ ܡ̣ܢ ܗܵܠܹܝܢ ܦܘܼܪ̈ܫܵܢܹܐ ܕܢܲܗܝܼܪܵܐܝܼܬܼ ܐܸܬܼܐ̱ܡܲܪܘ : ܦܫܝܼܩܵܐܝܼܬܼ ܡܨܸܐ ܕܢܲܕܼܪܸܟܼ ܐ̄ܢܵܫ : ܕܘܼܒܵܪܵܐ ܕܟܼܠܗܘܿܢ ܚܲܝܵܘ̈ܗܝ . ܐܸܡܲܬܼܸܝ ܕܲܒܼܗܵܠܹܝܢ ܕܲܟܼܝܵܢܵܐ ܕܲܪ̈ܫܝܼܡܵܢ ܬܢܵܢ ܠܵܐ ܐܝܼܬܲܝܟ : ܘܲܒܼܗܵܢܹܝܢ ܕܲܠܥܸܠ ܡ̣ܢ ܟܝܵܢܵܐ ܠܵܐ : ܝܑܼܕܼܝܼܸܥܵܐ ܗ̣̄ܝ ܕܲܠܬܲܚܬܿ ܡ̣ܢ ܟܝܵܢܵܐ ܫܪܸܐ ܐܲܢ̄ܬܿ .