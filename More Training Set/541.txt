ܥܲܠ ܫܘܼܒܼܚܵܗ̇ ܕܟܼܵܗܢܘܼܬܐ Proem addressed to the Priest and Monk Barsauma pb. f.1v ܥܠ ܚܝܠܗ ܕܡܪܢ ܝܫܘܥ ܡܫܝܚܐ ܡܫܪܝܢܢ ܠܡܟܬܒ ܟܬܒܐ ܕܥ̈ܠܠܬܹܐ ܫܒܼܥ ܕܐܪ̈ܙܐ ܥܕܬ̈ܢܝܐ ܕܥܒܝܼܕ ܠܩܲܕܝܫ ܕܘܼܟܪܢܐ . ܘܲܚܤܹܐ ܥܘܗܕܢܐ ܡܪܝ ܛܝܼܡܵܬܹܐܘܿܣ ܩܬܘܿܠܝܼܩܐ ܀ ܀ ܀ ܡܪܢ ܥܕܪܝܢܝ ܒܪ̈ܚܡܝܟ ܐܡܝܢ ܀ ܩܕܡܝ̈ܬ ܦܪܘܿܡܝܼܘܿܢ ܐܵܘ ܟܹܝܬܼ ܡܲܦܩ ܒܪܘܼܚܐ ܠܘܵܬܼ ܗ̇ܘ ܕܒܥ̣ܐ ܡܸܢܹܗ ܀ ܀ ܀ ܐܟܼܤܢܝܐ ܛܝܼܡܬܹܐܘܿܣ ܗ̇ܘ ܕܒܛܝܒܿܘܼܬܹܗ ܕܡܫܝܚܐ ܥܲܒܕܘܼܬܼ ܟܘܼܪܤܝܐ ܦܛܪܝܪܟܝܐ ܡܫܲܡܸܫ̣ ܐܡ̇ܪ . ܐܦܝܼܤܬܿܢܝ ܓܹܝܪ ܐܘܿ ܚܲܒܿܝܼܒܼܐ ܡܝܲܩܪܐ : ܟܲܫܝܼܪܐ ܘܲܡܝܬܿܪܐ : ܡܨܲܒܲܬܼ ܒܕܸܚܠܬܼ ܐܠܗܐ ܘܲܡܗܲܕܪ ܒܫܪܪܐ ܘܩܘܼܫܬܐ . ܪܒܢ ܒܲܪ ܨܵܘܡܵܐ ܩܫܝܼܫܐ ܘܝܼܚܝܼܕܵܝܐ ܇ ܕܐܼܟܼܬܿܘܿܒܼ ܠܟ ܡܕܡ ܡ̣ܢ ܥܸ̈ܠܠܬܼ ܐܪ̈ܙܐ ܫܒܼܥܐ ܕܒܼܥܕܬܿܢ ܩܕܝܫܬܐ ܡܸܬܿܓܼܡܪܝܢ . ܒܗܿܝ ܕܐܡܼܪܬܿ ܕܐܦܢ ܐܝܟ ܡܲܫܠ̱ܡܢܘܬܐ ܡܼܬܼܚܲܫܚܝܼܢܢ ܒܗܘܿܢ . ܐܸܠܐ .. ܀ .. ܐ .. ܀ .. pb. f.2r ܢܝܼܫܐ ܕܤܵܝܘܿܡ̈ܝܗܘܢ ܠܐ ܐܹܬܼܝܕܥ ܠܢ . ܚܢܢ ܡ̇ܢ ܡܛܠ ܕܒܼܤܘܥܪ̈ܢܐ ܐܝܠܝܢ ܕܡܥܘ̈ܟܢܐ ܐܢܘܢ ܠܕܐܝܟ ܗܠܝܢ ܒܥܵܬܹ̈ܐ ܐܲܚܝܼܕܝܼܢܢ . ܘܠܵܐ ܕܢܸܩܪܐ ܐܦܠܐ ܕܢܸܤܬܿܟܿܠ ܐܝܼܬܼ ܠܢ ܐܲܦܵܬܼܐ ܐܵܘ ܠܓܼܡܪ ܡܸܫܟܿܚܝܼܢܢ ܆ ܠܲܒܼܥܵܬܼܟ ܬܲܗܝܼܢ . ܘܲܠܪܸܬܼܚܐ ܕܚܲܡܝܼܡܘܼܬܼ ܤܲܘܝܘܬܟ ܫܲܗܝܼܢ . ܘܟܕ ܙܒ̈ܢܬܐ ܚܲܦܸܛ̣ܬܿ : ܘܕܲܠܝܘܼܬܼܪܢ ܓܵܘܐ ܗܵܘܝܐ ܨܒܼܘܼܬܐ ܗܕܐ ܐܢ ܡܸܬܓܡܪܐ ܠܲܒܸܿܛܼܬܿ . ܠܲܡܫܲܡܠܝܘܼ ܨܒܝܵܢܢ . ܟܕ ܒܐܠܗܐ ܓܘܤܐ ܐܵܚܕܝܼܢܢ . ܩܪܸܒܼܢ . ܘܲܕܠܥ̇ܒܼܕܐ ܢܲܝܬܹܿܐ ܗ̇ܢܝܢ ܕܲܨܒܼܝܬܿ ܒܗܹܝܢ . ܐܬܕܿܢܝܼܢ . ܐܵܦܢ ܚܵܙ̈ܝܵܬܼ ܢܲܦܫܐ ܚܲܫܝܼ̈ܟܼܢ ܆ ܘܡܸܬܪ̈ܥܝܢܘܬܗܿ ܒܗܘ̈ܠܢܝܬܐ ܤܲܒܿܝܼ̈ܟܼܢ . ܢܹܩܪܘܿܒܼ ܘܢܹܐܡܪ . ܟܕ ܠܬܫܒܘܚܬܐ ܕܐܠܗܐ ܐܒܼܐ ܡܪܐ ܕܟܠ ܠܪ̈ܙܐ ܇ ܘܕܒܼܪܐ ܕܒܗ ܐܝܼܬܝܗܘܿܢ ܐܪ̈ܙܐ ܒܡܠܬܢ ܢܸܩܕܘܿܡ . ܘܒܚܝܠܐ ܕܪܘܼܚܐ ܩܕܝܼܫܐ ܡܲܥܒܿܕܢܐ ܕܒܟܠ pb. f.2v ܥܸ̈ܠܠܬܼ ܛܘܼܦ̈ܤܐ ܕܬܲܦ̱ܢ̈ܟܝ ܐܪ̈ܙܐ ܫܲܪ̈ܝܪܐ ܥܬܼܝܼܕܝܢܢ ܕܢܸܪܫܘܿܡ . ܒܪ̈ܥܝܢܐ ܕܐܒܗ̈ܬܼܐ ܩܕܝܼܫܹ̈ܐ ܕܒܟܬ̈ܒܝܗܘܿܢ ܥܹܕܬ̈ܢܝܐ ܚܡܝܼܠܝܼܢ ܡܹܬܗܕܝܼܢܢ . ܘܠܗܿܘ ܡܵܐ ܕܢܝܼܫܐ ܤܝܼܡ ܥܠܘܗܝ ܠܲܡܡܠܠܘ ܆ ܠܥܒ̇ܕܐ ܡ̣ܢ ܚܝܠܐ ܡܲܝܬܹܿܝܢܲܢ ܡܚܵܘܹܝܢܢ ܀ ܕܟܘܼ ܤܐ̇ܡ ܢܡܘܿܣܐ ܐܝܢܐ ܕܗܘ̤ . ܢܝܼܫܗ ܩܕܡܝܑܬ ܠܗܸܢܝܵܢܐ ܕܡ̣ܢ ܢܵܡܘܿܤܐ ܗ̇ܘ ܚܐ̇ܪ . ܘܠܗ ܩ̇ܕܡ ܡܸܬܼܗܵܘܢܢ . ܐܲܝܟܿܢܐ ܕܟܲܕ ܡܸܬ̱ܢܛܪ ܗܘ̣ ܢܵܡܘܿܤ̣ܐ ܗܸܢܝܵܢܐ ܢܩ̇ܦ ܡܸܚܕܐ ܠܗܿܘ ܕܢܛ̇ܪ ܠܗ . ܐܵܘ ܕܠܘܬ ܡܹܬܪ̈ܓܼܫܢܝܬܼܐ ܕܲܡܥܕܪ̈ܢ ܡܝܲܒܸܿܠ . ܐܵܘ ܕܠܘܬܼ ܡܸܬܝܼܕܥ̈ܢܝܬܼܐ ܡܫܲܒܸܿܠ . ܘܒܗ̇ܝ ܕܢܲܦܫܐ ܕܤܐܡ ܢܡܘܿܤܐ ܡܥܕܪܬܿܐ ܗ̣ܝ ܡ̣ܢ ܡܪܵܘܡܐ ܇ ܒܚܝ̈ܠܐ ܫܡ̈ܝܢܐ ܡܕܡ̇ . ܐܝܠܝܢ ܕܥܵܒܼ̇ܪܝܼܢ ܒܗܘܢ ܚ̈ܝܠܘܗܝ ܠܚ̈ܝܠܝ ܒܢ̈ܝ ܐܵܕܫܹܗ̇ . ܐܵܘ ܒܤܵܥܘܿܪܘܼܬܼ ܬܕܡܪ̈ܬܼܐ ܕܠܥܠ ܡ̣ܢ ܟܝܵܢܐ . pb. f.3r ܐܘܵ ܒܐܵܦܘܿܕܝܼܟܿܤܝܼܣ ܫܪܝܼܪܬܿܐ ܇ ܕܡ̣ܢ ܚܘܼܫܒܼܐ ܘܗܵܘܢܐ ܕܠܐ ܫܵܓܹ̇ܐ ܡ̈ܥܵܕܢ ܒܙܲܒܼܢܢ ܠܡܸܗܘܐ . ܕܡ̣ܢ ܗܕܐ ܠܗ̇ܝ ܕܬܬܼܩܲܒܿܠ ܡܸܠܬܹܗ ܘܢܸܫܬܿܡܲܥ ܢܡܘܿܤܗ ܡܸܬܐܲܠܨܝܼܢܢ . ܘܡ̣ܢ ܐܢܵܢܩܹܐ ܕܚ̈ܝܠܐ ܐܠܗ̈ܝܐ ܗܢ̇ܘܢ ܕܐܲܢܗܪܘ ܘܥܲܕܪܘ ܠܢܲܦܫܗ ܆ ܢܸܩܦܘܼܢ ܠܩܢ̈ܘܢܐ ܘܠܢܡܘ̈ܤܐ ܕܤ̇ܐܡ . ܘܠܐ ܪܲܚܝܼܩܐ ܐܹܢܗܘܸ ܕܐܦ ܡܹܥܲܠ ܥܠ̣ܘ ܒܥܸܠܬܼܵܢܘܼܬܼܗܘܼܢ . ܘܐܹܠܐ ܐܝܢܐ ܗܹܢܝܵܢܐ ܡܸܬܼܟܲܢܲܫ ܡ̣ܢ ܢܛܘܼܪ̈ܢܗܘܢ ܠܢܛܘܪ̈ܝܗܘܢ ܇ ܟܕ ܠܝܬܿ ܚܝܠܐ ܗܘܿ ܕܡܸܫܟܿܚ ܠܲܡܕܲܟܵܝܘܼ ܐܵܘ ܠܡܲܢܗܪܘܼ ܘܲܠܡܸܓܼܡܪ ܫܘܼܡܠܝܐ ܀ ܘܡܛܠ ܕܢܡ̈ܘܤܐ ܐܵܘ ܟܹܝܬܼ ܦܘܼܩ̈ܕܢܐ ܫܠܝܼܚ̈ܐ ܘܩܢ̈ܘܢܐ ܥܕ̈ܬܢܝܐ : ܡܢܗܘܢ ܡ݂ܢ ܒܲܟܬܼܒܐ ܐܹܬ̱ܝܼܗܒܘ : ܡܢܗܘܢ ܕܝܢ ܒܡܠܬܼܐ ܕܡܲܫ̱ܠܡܢܘܼܬܼܐ ܕܡ̣ܢ ܚܕ ܠܐܚܪܹܝܢ ܐܸܬܼܝܲܒܿܠܘ : ܗ̇ܢܘܢ ܡ̇ܢ ܐܝܟ ܚܘܼܪܩܵܢܐ ܕܒܤܒܪܬܐ ܡܲܚܝܵܢܝܼܬܼܐ pb. f.3v ܘܒܐܓܼܪ̈ܬܼܐ ܫܠܝܚ̈ܝܬܼܐ ܘܒܩ̈ܢܘܢܐ ܤܘܢܗܵܕ̈ܝܼܩܝܐ ܘܦܘܼܫܩܵܐ ܕܝܼܠܗܘܿܢ : ܗܠܝܢ ܕܝܼܢ ܐܝܟ ܝܘܼܒܵܠ ܚܡܝܼܪܐ ܘܪܘܿܫܡܵܐ ܕܲܥܡܵܕܐ ܘܡܸܫܚܐ ܘܲܤܝܵܡܝܼܕܵܐ ܘܩܘܼܕܵܫ ܡܕܒ̈ܚܐ ܘܢܘ̈ܤܐ ܆ ܘܐܚܪ̈ܢܝܬܐ ܕܕܵܡ̈ܝܵܢ . ܘܒܗ̇ܝ ܕܡܚܝܠܘܼܬܐ ܢܸܩܦܬ̱ : ܘܲܚܦܝܼܛܘܼܬܐ ܠܓܼܡܪ ܐܹܬܼܠܲܝܬܿܝܬ̤ : ܡ̣ܢ ܟܠܗ ܬܸܓܼܡܵܐ ܥܹܕܬܵܢܝܐ : ܘܗ̇ܢܘܢ ܕܒܟܼܬܼܒܼܐ ܩܲܕܝܼܫܐ ܚܡܝܼܠܝܼܢ : ܠܐ ܕܩ̇ܪܐ ܘܠܐ ܕܡܸܤܬܲܟܲܠ̣ ܐܦܠܐ ܒܚܕܐ ܕܥ̇ܒܕ . ܐܲܪܦܐ ܗ̇ܝ ܕܢܲܠܦ ܫܟܼܝܼܚ . ܗܵܠܹܝܢ ܕܝܢ ܕܒܡܸܠܬܐ ܐܸܬܬܲܫܠܲܡܘ . ܐܸܬ̱ܥ̈ܛܝܸ ܥܸܠ̈ܠܬܼܗܝܢ ܠܓܼܡܪ . ܘܐܵܦ ܒܚܕܐ ܚܕܐ ܡ̣ܢ ܦܸܢܩ̈ܝܵܢ ܐܢܵܫ̈ܝܼܢ ܟܲܫܝܼܪܹ̈ܐ ܡܕܡ ܡܢܗܘܢ ܡܹܫܬܟܼܚ . ܐܹܠܐ ܘܥܲܡ ܗܕܐ ܠܝܬܿ ܐܢܫ ܡ̣ܢ ܗ̇ܢܘܢ ܕܐܢܢܩܝܐ ܗܝ̣ ܠܗܘܢ ܗ̇ܝ ܕܢܸܕܥܘܼܢ ܐܢܘܢ ܐܝܼܬܼ ܒܛܝܼܠܘܼܬܐ ܠܡܸܕܥ ܢܝܼܫܗܝܢ ܘܲܠܡܸܤܥܪ . pb. f.4r ܐܸܬܚܙܝܬ̤ ܠܝ ܕܡܕܡ ܡ̣ܢ ܗܠܝܢ ܐܸܟܼܬܿܘܿܒ : ܠܥܘܗܕܢܐ ܕܐܝܠܝܢ ܕܡܦܵܤܝܼܢ ܘܝܵܕܥ̇ܝܼܢ ܆ ܘܠܥܘܕܪܢܐ ܕܗ̇ܢܘܢ ܕܚܦܝܼܛܝܼܢ ܠܡܼܕܥ ܘܠܐ ܡܕܲܪܫܝܼܢ . ܕܡ̣ܢ ܗܕܐ ܟܒܼܪ ܬܹܐܘܼܪܬܿܐ ܡܕܡ ܡܲܝܬܿܝܲܬ̤ ܝܘܼܬܼܪܢܐ ܐܢ ܡܪܢ ܡܥܲܕܪ ܐܸܬܬܲܓܿܪ . ܘܠܝܼ ܘܠܐܝܠܝܢ ܕܨ̇ܒܝܢ ܕܒܦܘܼܩ̈ܕܢܐ ܢܹܬܼܓܲܡܪܘܼܢ . ܡܪܝܐ ܓܹܝܪ ܒܦܘܼܩ̈ܕܢܘܗܝ ܟܤܹܐ ܐܝܟ ܕܡܲܠܦ ܟܬܼܒܼܐ . ܘܐܝܠܝܢ ܕܒܦܘܩ̈ܕܢܘܗܝ ܒܥ̇ܝܢ ܠܗ ܆ ܐܟܼܡܵܐ ܕܒܥ̇ܝܢ ܠܹܗ ܗܵܟܼܘܬܼ ܡܸܫܬܿܟܼܚ ܠܗܘܢ . ܢܝܼܫܵܐ ܓܹܝܪ ܕܤܝܼܡ ܠܢ ܗܢ̇ܘ . ܕܢܡܲܠܸܠ ܥܠ ܫܒܝܼܥܵܝܘܼܬܼ ܐܪ̈ܙܐ ܕܒܥܕܬܢ ܩܕܝܼܫܬܐ ܡܸܬܓܲܡܪܝܼܢ ܆ ܒܡܸܨܥܵܝܘܼܬܼ ܟܵܗܢܘܼܬܼܵܐ ܘܪܹܫܘܼܬܼ ܟܵܗܢܘܬܐ ܀ ܩܕܡܝܐ ܡ̇ܢ ܆ ܗ̇ܘ ܕܒܝܕ ܟܝܼܪ̈ܢܛܘܿܢܝܼܵܣ . ܐܵܘ ܟܹܝܬܼ ܤܝܵܡ̈ܝܼܕܹܵܐ ܡܸܫܬܲܡܠܹܐ ܀ ܕܬܪܝܢ ܕܝܢ ܆ ܗ̇ܘ ܕܩܘܼܕܵܫ ܡܲܕܒܿܚܐ . ܕܒܹܗ pb. f.4v ܡܸܬܼܪܫܡܝܼܢ ܡܕ̈ܒܚܐ ܀ ܕܬܠܬܐ ܗ̇ܘ ܕܥܡܵܕܐ ܩܕܝܼܫܐ ܡܵܘܠܕܐ ܕܡܢܕܪܫ ܘܚܘܼܕܵܬܼܐ ܀ ܕܐܪܒܥܐ ܗ̇ܘ ܕܩܨܵܝܐ ܕܐܹܘܟܼܵܪܹܤܛܝܼܵܐ ܀ ܕܚܡܫܐ ܗ̇ܘ ܕܡܢܝܼ̈ܚܢܐ . ܐܵܘ ܟܹܝܬܼ ܝܚܝ̈ܕܝܐ ܘܕܝܪ̈ܝܐ ܀ ܘ̄ܕܫܬܐ ܗ̇ܘ ܕܥܢܝ̈ܕܐ ܀ ܕܫܒܥܐ ܗ̇ܘ ܕܡܟܼܘܼܪܝܐ ܘܟܼܘܼܠܠܐ ܀ ܘܡܸܛܠ ܗܕܐ ܒܫܒܼܥܐ ܩܦܠܐܘܢ ܐܸܤܬܲܝܲܟܼܘ ܀ ܩܦܠܐܘܢ ܩܕܡܝ̣ܐ ܥܠ ܟܗܢܘܬܐ ܀ ܘܒܗ ܐܝܼܬ ܦܵܤܘ̈ܩܐ ܬܪܥܤܪ ܀ Chapter 1: On Priesthood ܦܤܘܩܐ ܩܕܡܝܐ . ܥܲܠ ܫܘܼܒܼܚܵܗ̇ ܕܟܼܵܗܢܘܼܬܐ ܀ ܩܕܡܝܬܼ ܡ̇ܢ ܓܝܪ ܡܪܢ ܝܫܘܥ ܡܫܝܚܐ ܆ ܬܲܪܓܸܿܡ ܫܘܼܒܚܗ̇ ܘܚܵܘܝܸ ܚܝܠܗ̇ ܕܟܼܵܗܢܘܼܬܐ ܇ ܒܒܪܬܼ ܩܠܗ ܕܠܘܬ ܦܛܪܘܣ ܕܐܲܢܬܘܼ ܠܡ ܟܐܦܐ ܇ ܘܥܠ ܗܕܐ ܟܐܦܐ ܐܸܒܼܢܹܝܗ̇ ܠܥܕܬܼܝ . ܘܡܘܼ̈ܟܼܠܐ ܕܫܝܘܿܠ ܠܐ ܢܸܚܤ̄ܢܘܼܢܗ̇ . ܘܬܼܘܼܒܼ ܕܠܟ ܐܸܬܸܿܠ ܩ̈ܠܝܼܕܐ ܕܡܠܟܘܬܐ ܕܫܡܝܐ . ܘܡܕܡ ܕܬܹܐܤܘܿܪ ܒܐܪܥ̣ܐ . ܢܸܗܘܐ ܐܲܤܝܼܪ pb. f.5r ܒܲܫܡܝܐ . ܘܡܕܡ ܕܬܸܫܪܐ ܒܐܪܥ̣ܐ . ܢܸܗܘܐ ܫܪܹ̈ܐ ܒܲܫܡܝܐ . ܟܘܼ ܛܵܒܼ ܠܘ ܡܕܡ ܕܢܘܼܟܼܪܵܝ ܠܲܥܝܵܕܐ ܟܐܢܐܝܼܬܼ ܐܲܥܸܠ ܡܵܪܢ ܇ ܒܗܠܝܢ ܕܐܡ̣ܪ . ܗܐ ܓܹܝܪ ܝܫܘܥܒܪܢܘܢ ܒܡܸܠܬܹܗ ܕܠܐ ܐܪܥܐ ܆ ܠܢܲܗܝܪ̈ܐ ܕܫܡܲܝܐ ܒܪܵܘܡܵܐ ܐܤ̣ܪ . ܘܐܫܥܝܐ ܢܒܝܐ ܒܐܬ̤ܐ ܕܠܘܬܼ ܚܙܩܝܼܐ . ܠܫܸܡܫܐ ܐܲܗܦܸܟ . ܘܐܠܝܼܐ ܥܲܙܝܼܙܐ ܫ̈ܢܝܐ ܬܠܬ̣ . ܡ̣ܢ ܡܸܛܝ ܘܛܠܐ ܠܫܡܝܐ ܐܸܤܪ . ܘܒܡܸܠܬܼ ܦܘܼܡܗ ܐܸܫܬܿܪܝܸ ܐܤܘܼܪܝܐ ܇ ܘܗܘܸܐ ܡ̣ܢ ܫܠܝܐ ܡܼܛܪܐ ܥܡ ܛܲܠܐ . ܡ̣ܢ ܗܠܝܢ ܓܹܝܪ ܡܸܬܚܵܘܹܐ ܘܕܐܲܟܼܘܵܬܼܗܹܝܢ ܫܘܼܒܼܚܗ ܕܟܗܢܘܬܐ ܆ ܘܡܸܬ̱ܝܼܕܥ ܕܠܐܝܢܐ ܕܲܪܓܼܐ ܤܸܠܩܬ̤ ܡܸܠܬܼ ܡܵܝ̈ܘܬܐ ܆ ܘܐܸܚܕܬ̤ ܢܘܿܡ̈ܐ ܕܫܘܼܠܛܵܢܐ ܠܐ ܡܸܬܼܚܲܙܝܢܐ ܒܐܪܥܐ ܘܒܲܫܡܝܐ . ܘܦܵܩܕܿܐ ܘܡܸܫܬܡܥܐ : ܘܐܵܤܪܐ ܘܫܵܪܝܐ : ܘܡܡܝܼܬܼܐ ܘܡܲܚܝܵܐ : ܘܡܲܥܠܐ ܠܡܲܠܟܿܘܼܬܼܵܐ ܆ ܘܡܲܦܩܐ ܠܓܼܗܢܐ . ܘܕܪܒܿܐ ܡ̣ܢ pb. f.5v ܟܠܗܝܢ ܘܥܵܒܼܪܐ ܠܟܼܠ ܬܲܗܪ̈ܝܼܢ ܆ ܕܡܸܬܪܓܿܡܐ ܒܐܪܥܐ ܇ ܘܥ̇ܢܐ ܠܗ̇ ܚܝܠܐ ܟܲܤܝܐ ܕܐܝܼܬܼܘܬܼܐ ܒܲܫܡܝܐ . ܘܡܸܬܛܦܝܼܣ ܠܡܸܬܢܲܚܵܬܼܘ ܨܝܕ ܦܪܵܤܐ ܕܡܸܠ̈ܝܗ̇ ܇ ܗ̇ܘ ܨܒܝܵܢܐ ܕܠܐ ܫܲܢܝܸ ܘܠܐ ܡܫܲܢܹܐ ܡ̣ܢ ܕܘܼܟܵܐ ܠܕܘܼܟܐ . ܘܢܚ̇ܬ ܕܠܐ ܫܘܼܢܝܐ ܇ ܘܓܼܵܡܪ ܘܲܡܫܲܡܠܹܐ ܗ̇ܘ ܡܕܡ ܕܨܵܝܪܵܐ ܠܐܪܙܢܐܝܼܬܼ ܒܝܕ ܡܸ̈ܠܐ . ܡܸܠ̈ܐ ܓܹܝܪ ܬܵܢܝܐ ܟܵܗܢܘܼܬܼܐ ܥܕܬܿܢܝܬܐ ܥܠ ܐܸܤܛܘܼܟܼܤܵܐ ܚܲܪܫܐ ܕܡܝܐ݂ ܆ ܘܥܵܒܼܕܐ ܠܗܘܢ ܥܘܼܒܵܐ ܡܘܠܕܢܐ ܕܒܢܝ̈ܢܫܐ ܡ̈ܠܝܼܠܐ . ܘܡܐ ܕܐܲܡܝܼܬ̤ ܚܝܠܐ ܕܡܼ̈ܠܐ ܐܲܝܟ ܙܪܥ̣ܵܐ . ܡܫܲܪܝܐ ܠܲܡܨܵܪ ܥ̈ܘܸܠܐ ܪ̈ܘܚܢܝܐ ܠܐ ܡܬܕܪܟܢܐܝܬ : ܘܡܸܬܝܲܠܕܝܢܢ ܡ̣ܢ ܘܲܙܢܵܐ ܕܡ̈ܝܐ ܆ ܐܝܟ ܕܡ̣ܢ ܟܪܤܐ . ܩܵܒܼܪܐ ܓܹܝܪ ܒܩܲܒܪܐ ܕܡ̈ܝܐ ܡܝܼ̈ܬܲܝ ܒܲܚܛܝܼܬܼܵܐ . ܘܲܡܢܲܚܬܐ ܠܗܘܿܢ ܒܩܵܠ ܦܸܬܓܡ̈ܝܗ̇ ܆ ܡ̣ܢ ܡܵܝܘܿܬܼܘܼܬܼ ܥܵܘܠ̣ܐ ܠܚ̈ܝܐ ܕܙܲܕܝܩܘܬܐ . ܠܦܘܼܬܼ ܒܲܪܬܼ ܩܠܗ ܕܡܵܪܢ pb. f.6r ܕܡܚܲܬܡܐ ܥܠ ܫܲܪܝܼܪܘܼܬܼ ܤܘܥܪ̈ܢܐ ܗܠܝܢ ܕܡܤܬܥܪܝܼܢ ܒܐܝܕ̈ܝܗ̇ ܓܠܝܐܝܬܼ . ܐܡܝܢ ܠܡ ܐܡ̇ܪܢܐ ܠܟܘܢ . ܕܐܢ ܐܢܫ ܠܐ ܡܸܬ̱ܝܼܠܕ ܡ̣ܢ ܡ̈ܝܐ ܘܪܘܼܚ̣ܵܐ . ܠܐ ܡܼܫܟܿܚ ܕܢܸܥܘܿܠ ܠܡܠܟܘܬܐ ܕܫܡܝܐ . ܐܝܼܟܿܢ ܕܝܢ ܘܒܐܝ̈ܕܝ ܡ̇ܢ ܐܡ̇ܪ . ܙܸܠܘ ܠܡ ܬܲܠܡܕܘ ܠܟܠܗܘܢ ܥܲܡ̈ܡܐ ܘܐܲܥܡܸܕܘ ܐܢܘܢ ܒܫܡ ܐܒܼܐ ܘܒܪܐ ܘܪܘܼܚܐ ܕܩܘܼܕܫܐ . ܘܡ̣ܢ ܐܲܝܟܿܐ ܝܼܕܝܼܥܵܐ ܕܥܵܐܠܝܼܢܢ ܠܡܲܠܟܘܬܐ ܕܫܡܝܐ ܇ ܗܠܝܢ ܕܡܸܬܬܠܡܕܹܝܢ ܘܥܵܡܕܲܝܢ ܒܗܠܝܢ ܫܡ̈ܗܐ . ܡ̣ܢ ܗ̇ܝ ܕܐܬܘ̈ܬܐ ܠܡ ܠܐܝܠܝܢ ܕܲܡܗܲܝܡܢܝܼܢ ܗܠܝܢ ܢܸܩ̈ܦܢ . ܫ̈ܐܕܐ ܠܡ ܢܲܦܩܘܼܢ ܇ ܘܒܠܫ̈ܢܐ ܚ̈ܕܬܼܐ ܢܡܲܠܠܘܼܢ ܇ ܘܐܝܼܕܲܝܗܘܢ ܢܤܝܼܡܘܼܢ ܥܠ ܟܪ̈ܝܗܐ ܘܢܸܬܼܚܲܠܡܘܼܢ . ܘܐܝܟܿܢܐ ܡܸܫܟܿܚܐ ܗܕܐ ܠܡܸܗܘܐ . ܡ̣ܢ ܗ̇ܝ ܕܐܢܐ ܠܡ ܐܹܫܕܪ ܠܟܼܘܢ ܡܘܼܠܟܿܢܐ ܕܐܒܼܐ . ܒܗ̇ܝ ܕܟܼܠܡܕܡ ܐܸܫܬܿܠܸܡ ܠܝܼ ܡ̣ܢ ܐܵܒܝ . ܗ̄ ܆ ܡ̣ܢ ܐܒܼܐ ܩܲܒܸܿܠ pb. f.6v ܗܢܐ ܟܠܗ ܫܘܠܛܢܐ ܪܒܐ ܘܠܐ ܡܸܬܡܠܠܢܐ : ܘܐܲܓܼܥܸܠ ܠܚܝܠܐ ܗܢܐ ܠܟܼܗܼܢܘܬܐ . ܘܐܲܦܸܣ ܠܗ̇ ܠܡܸܤܥܪ . ܗ̇ܘ ܡܕܡ ܕܤ̇ܥܪ ܗܘ̤ ܒܲܫܡܝܐ . ܒܕ ܡܛܠ ܗܕܐ ܥܲܠ ܠܲܫܡܝܐ ܆ ܕܢܸܬܼܚܙܐ ܩܕܡ ܦܪܨܘܦܗ ܕܐܠܗܐ ܚܠܦ ܟܠ . ܕܒܡܥܠܬܗ ܗܕܐ : ܠܟܼܠܹܗ̇ ܟܝܵܢܐ ܕܡܝ̈ܘܬܼܐ ܐܲܥܸܠ̣ . ܒܬܸܢܘܲܝ ܕܤܒܪܐ ܕܩܝܵܡܬܐ : ܘܡܛܠ ܕܥܕܟܝܠ ܒܡܵܝܘܿܬܼܘܼܬܼܐ ܐܝܼܬܼܝܗܘܢ : ܘܚ̈ܫܐ ܟܝ̈ܢܝܐ ܫ̇ܚܩܝܼܢ ܠܗܘܿܢ ܐܝܟ ܕܠܡܝ̈ܘܬܐ : ܐܲܠܸܦ ܠܐܢ̈ܫܝܼܢ ܡܢܗܘܿܢ . ܐܘܼܡܢܘܬܐ ܕܐܵܤܝܘܼܬܐ ܠܐ ܡܵܝܘܿܬܿܬܿܐ . ܗ̄ ܆ ܠܐܝܠܝܢ ܕܐܲܚܝܼܕܝܼܢ ܠܗ̇ ܠܟܼܵܗܢܘܼܬܐ ܇ ܕܢܸܗܘܘܢ ܡܲܐܤܹܝܢ ܟܐܒ̈ܐ ܕܦܓܼܪܐ ܘܲܕܢܦܫܬܐ ܇ ܒܤܡ̈ܡܢܐ ܠܐܡܼܬܼܚ̈ܙܝܢܐ . ܘܡܼܛܠ ܕܠܐ ܡܸܬܗܝܡܢܐ ܐܵܤܝܘܬܐ ܠܐܡܸܬܚܲܙܝܵܢܝܼܬܐ ܠܚܙܬܼܐ ܕܚܲ̈ܙܝܐ ܇ ܒܥܸܠܬܼ ܠܐܓܲܠܝܘܬܗ ܕܫܸܡܥܐ ܕܒܼܪܓܼܫܬܐ ܕܤܘܼܥܪ̈ܢܐ : ܙܪܥܐ ܕܗܲܝܡܢܘܼܬܼܐ ܙ̇ܪܥ ܒܢܲܦܫܗܘܢ : ܕܢܸܗܘܿܐ ܡܵܘܥܹܐ ܦܐܪܹ̈ܐ .. ܀ .. ܐ .. ܀ .. pb. f.7r ܗܢ̈ܝܐܹܐ ܕܤܘܼܟܿܝܐ ܕܥܬܼܝܼ̈ܕܬܼܐ : ܕܡܐ ܕܐܸܫܬܿܚܸܩܘ ܒܲܥܡ̈ܝܼܠܬܗ ܕܥܵܠܡܐ : ܢܸܗܘܘܢ ܥܗܕܲܝܢ ܤܘܼܟܵܝܐ ܕܥܬܝ̈ܕܬܼܐ ܕܒܗܲܝܡܢܘܬܐ . ܘܡܲܩܠܝܼܢ ܡܢܗܘܿܢ ܝܘܼܩܪܐ ܕܡܥܝܼܩ̈ܢܝܬܐ . ܘܒܬܼܪ ܕܩܲܪܸܒܼ ܩܢܘܿܡܗ ܕܒܼܚܵܐ ܚܝܐ : ܘܥ̣ܠ ܠܡܲܫܟܿܢܐ ܪܒܐ ܘܲܡܫܲܠܡܢܐ : ܘܐܸܫܟܿܚ ܦܘܼܪܩܢܐ ܕܠܥܠܡ ܆ ܐܓܼܙܪ ܠܡܵܘܗܒܼܬܼܐ ܕܪܒܿܘܼܬܼ ܟܵܗܢܘܼܬܐ ܠܟܗ̈ܢܐ ܒܢ̈ܝ ܓܢܤܗ̇ . ܕܢܸܗܘܘܿܢ ܡܚܲܤܹܝܢ ܒܗ̇ ܚܘ̈ܒܐ ܕܚܲܝ̈ܒܐ . ܒܐܪܙ ܗ̇ܘ ܚܘܼܤܵܝܐ ܫܲܪܝܪܐ ܆ ܕܲܡܚܲܤܹܐ ܗܘ̤ ܒܲܫܡܝܐ . ܘܒܗܕܐ ܟܗ̈ܢܐ ܆ ܕܘܼܟܿܬܼ ܡܫܝܼܚܐ ܡܡܲܠܹܝܢ ܠܒܼܢܝ̈ܗ̇ ܕܥܹܕܬܵܐ . ܐܝܟܿܢܐ ܕܟܕ ܡܫܝܼܚܐ ܐܝܼܬܼܘܗܝ ܒܲܫܡܝܐ : ܡܚܵܘܹܝܢ ܠܗ̇ ܟܗ̈ܢܐ ܠܲܚܙܵܬܹܗ ܪܲܚܝܼܩܬܐ ܆ ܒܝܕ ܐܵܕܫ̈ܐ ܕܠܚܡܐ ܘܚܲܡܪܐ . ܡܛܠܗܢܐ ܟܕ ܤ̇ܐܡ ܠܗܘܢ ܟܗܢܐ ܒܐܝܼܕܐ ܕܢܤ̈ܘܿܒܼܐ . ܐܡ̇ܪ ܦܓܼܪܐ ܘܕܡܐ ܕܡܫܝܼܚܐ . ܚܙ̣ܝܬ ܚܲܒܿܝܼܒܼܢ ܐܝܟܿܐ ܒܪܕܚܝܼܐ ܓܒܼܝܼܠ ܒܡܵܝܘܿܬܼܘܼܬܼܐ ܇ ܥܵܨܹ̇ܐ ܠܐܕܫ̈ܐ ܡܸܬܼܚܲܒ̈ܠܢܐ ܇ .. ܀ .. ܒ .. ܀ .. pb. f.7v ܘܡܲܩܢܹܐ ܐܢܘܢ ܚܝܠܐ ܇ ܠܐ ܡܵܝܘܿܬܘܼܬܼܐ ܘܠܐ ܡܸܬܼܚܲܒܿܠܢܘܼܬܐ . ܐܹܝܘ ܠܪܒܘܼܬܼ ܫܘܼܠܛܢܐ ܕܠܐ ܡܸܬܼܡܲܠܠܐ ܒܠܸܫܢ ܒܸܤܪܐ ܇ ܘܛܟ ܥܲܤܩܐ ܗ̣ܝ ܕܬܸܬܼܡܲܠܠ ܐܦ ܒܙܘ̈ܥܐ ܡܠ̈ܝܼܠܐ ܕܪ̈ܘܼܚܢܐ ܆ ܘܠܐ ܓܫܝ̈ܡܐ . ܡܛܠܗܢܐ ܛܘܼܒܢܐ ܦܘܠܣ ܟܕ ܡܦܲܚܸܡ ܪܒܿܘܼܬܼ ܬܸܫܒܘܚܬܗ̇ ܕܗܕܐ ܬܸܫܡܫܬܐ ܥܲܡ ܗ̇ܝ ܢܵܡܘܿܤܝܬܐ ܐܡ̇ܪܘܵܐ ܇ ܕܐܢ ܠܬܸܫܡܫܬܿܐ ܕܚܘܼܝܵܒܐ ܗܘܸܐ ܫܘܼܒܼܚܐ ܆ ܚܕ ܟܡܵܐ ܬܼܬܼܝܲܬܿܪ ܬܸܫܡܫܬܿܐ ܕܙܝܼܩܘܼܬܐ ܒܫܘܼܒܚܐ . ܘܟܕ ܡܚܵܘܹܐ ܕܠܐ ܡܕܡ ܗܘ ܫܘܼܒܚܐ ܢܵܡܘܿܤܝܐ : ܥܲܡ ܫܘܒܚܗ ܪܠܐ ܕܡܫܝܼܚܐ ܐܡ̇ܪ . ܕܐܝܟ ܗ̇ܘ ܠܡ ܕܐܦ ܠܐ ܡܫܒܚܐ ܗ̇ܝ ܕܐܸܫܬܿܒܿܚܬ̤ ܇ ܒܦܸܚܡܐ ܕܗܵܢܐ ܫܘܼܒܼܚܵܐ ܡܝܬܪܐ . ܘܬܘܒ ܕܐܢ ܠܡ ܗ̇ܘ ܕܐܸܬܼܒܲܛܠ ܒܫܘܒܚܐ ܗܘܬ ܆ ܝܲܬܿܝܪܐܝܼܬܼ ܐܝܢܐ ܕܡܩܵܘܹܐ̣ ܒܫܘܒܚܐ ܢܗܘܐ . ܗܵܠܹܝܢ ܟܠܗܝܢ ܡܛܠ ܪܒܿܘܼܬܼ ܟܵܗܢܘܼܬܐ̣ ܕܡܫܝܚܐ ܕܐܸܬܼܝܒܿܠܬܸ ܠܒܢ̈ܝ ܓܸܢܤܹܗ : ܬܵܢܹ̇ܐ ܗ̇ܘ ܓܲܒܼܪܐ pb. f.8r ܕܐܸܬܼܥܲܠܝ̤ ܥܕܡܐ ܠܬܘܼܠܬܐ ܕܫܡܝܐ : ܘܦܪ݂ܚ ܒܓܸ̈ܦܐ ܕܪܘܚܐ : ܘܲܡܛ̣ܐ ܥܕܡܐ ܠܦܪܕܝܤܐ : ܘܲܫܡ̣ܥ ܬܡ̇ܢ ܡܲܡܠܠܐ ܕܠܐ ܡܸܬܡܲܠܠ : ܘܠܐ ܫܲܠܝܼܛ ܠܸܫܢܐ ܕܡܝܼ̈ܘܬܐ ܆ ܠܲܡܡܠܠܘ ܒܲܕܡܘܼܬܹܗ . ܗܠܝܢ ܕܠܐ ܢܵܘܪܟ ܐܲܝܬܿܝܼܢܢ . ܟܕ ܛܵܒܼ ܤ̣ܓ̈ܝܐܬܼܐ ܡܲܨܝܐ ܠܡܲܝܬܵܝܘܼ ܡ̣ܛܠ ܫܘܒܚܗ̇ ܕܟܼܵܗܢܘܼܬܼܐ ܀ ܦܤܘܿܩܐ ܕܬܪܝܼܢ ܀ ܡܛܠ ܪ̈ܘܿܫܡܐ ܕܟܼܗܢܘܬܐ ܘܲܕܪܹܫܘܬܼ ܟܗܢ̄ܘ ܠܟܗܢܘܼܬܐ ܡ̇ܢ ܐܦܢ ܤܓ̈ܝܐܐ ܒܤܓ̈ܝܐܬܼܐ ܪܲܫܡܘܼܗ̇ : ܗ̇ܘ ܕܓܠܹܐ ܘܲܦܤܝܼܩ ܡܲܝܬܹܿܝܢܲܢ ܟܕ ܐܡ̇ܪܝܼܢܢ . ܕܟܗܢܘܬܐ ܐܝܼܬܹܝܗ̇ ܆ ܤܵܥܘܪܘܬܐ ܕܡܵܘܕܝܐ ܠܒܢܝ̈ܢܫܐ ܠܘܬܼ ܕܲܡܝܘܼܬܐ ܕܒܐܠܗܐ : ܟܡܐ ܕܡܲܨܝܐ ܠܟܼܝܢܐ ܐܢܵܫܵܝܐ : ܒܡ̣ܨܥܝܬܼܐ ܕܕܡܝܘܼܬܐ ܕܒܐܘܼܤ̈ܝܼܵܣ ܡܸܬܼܝܲܕܥ̈ܥܬܐ ܆ ܒܬܼܪ̈ܬܝܗܝܢ ܡܢܘ̈ܬܼܗ̇ ܕܢܲܦܫܐ ܇ ܒܡܲܕܪܟܼܢܘܼܬܼܵܐ ܐܡ̇ܪܢܐ ܕܬܹܐܘܼܪ̈ܝܼܵܣ pb. f.8v ܐܠܗ̈ܝܬܐ ܇ ܘܒܡܸܨܛܒܝܢܘܬܐ ܕܕܘܼܒܵܪ̈ܐ ܐܵܘ ܟܹܝܬܼ ܒܥ̈̇ܒܕܐ ܕܠܪ̈ܘܚܢܐ ܒܲܝܬܵܝܑܼܝܼܢ . ܘܗ̇ܝ ܕܒܡܸܨܥܝܘܬܐ ܕܕܲܡܝܘܼܬܼܵܐ ܕܒܐܘܼܤ̈ܝܼܵܣ ܡܸܬܼܝܕܥ̈ܢܝܬܐ ܐܡ̇ܪܝܢܢ ܆ ܐܝܟ ܕܡ̣ܢ ܪܒܐ ܕܝܵܢܹܘܤܝܼܘܿܣ ܗ̇ܘ ܕܡ̣ܢ ܟܠ ܪܵܐܙܵܢܵܝ ܗܘܼܐ ܐܸܬܼܗܲܕܝܼܢܢ . ܐܡ̇ܪ ܕܡܢܗ ܟܕ ܠܘܬܼ ܡܲܥܒܿܕ ܢܘܼ̄ : ܩܕܝܼܫܬܐ ܗ̇ܝ ܕܟܼܵܗܢܘܼܬܼܐ ܐܬ̇ܝܢܢ : ܗܘ̇ܝܢܢ ܒܩܘܼܪܒܿܐ ܕܐܘܼܤ̈ܝܼܵܣ ܕܠܥܠ ܡܢܢ ܒܕܲܡܝܘܼܬܼܵܐ ܕܐܝܟ ܚܝܠܢ ܇ ܕܲܡܟܲܬܼܪܝܼܢܢ ܠܐ ܡܸܫܬܲܚ̈ܠ̱ܦܢܐ ܘܲܡܤܲܬ̈ܬܹܿܐ . ܩܕܫܝܼܐܝܼܬܼ ܐܟܘܬܗܘܿܢ : ܪܘܿܫܡܐ ܐܚܪܢܐ ܒܪܹܫܵܐ ܕܬܼܠܬܼܐ ܒܡܹܐܡܪܐ ܕܥܠ ܟܵܗܢܘܼܬܐ . ܪܫ̇ܡ ܠܗ̇ ܕܝܵܢܢܘܤܝܘܿܣ ܪܒܐ ܕܐܝܼܬܹܝܗ̇ . ܡܸܠܬܼܐ ܕܓܼܵܘܵܐ ܕܟܠܗܘܢ ܦܘܼܠ̈ܚܢܐ ܩܕܝܼܫ̈ܐ ܕܤܝܼܡܝܼܢ ܐܠܗܐܝܼܬܼ ܠܬܼܚܬܿ ܡ̣ܢ ܚ̈ܕܕܐ : ܘܟܼܘܼܢܵܫܐ ܬܘܼܒܼ ܟܠܗ ܕܓܼܵܘܐ ܕܬܸܫܡ̱̈ܫܬܐ ܩܕܝܼܫ̈ܬܐ ܕܟܠ ܚܕܐ pb. f.9r ܡ̣ܢ ܪܫܘܼܬܼ ܟܘܼܡܪܘܼܬܼܵܐ ܐܲܝܕܼܵܐ ܕܗܝܸ ܀ ܪܘܿܫܡܐ ܐܚܪܢܐ . ܟܵܗܢܘܼܬܐ ܐܝܬܹܝܗ̇ ܐܘܼܪܚܐ ܕܡܲܥܒܿܪܐ ܠܒܢܝ̈ܢܫܐ ܡ̣ܢ ܕܘܼܒܪ̈ܐ ܒܥܝܼܪ̈ܝܐ ܠܘܬ ܕܘܼܒܪ̈ܐ ܡܠܐܟ̈ܝܐ ܟܡܐ ܕܡܲܨܝܐ : ܒܡܸܨܥܵܝܘܼܬܐ ܕܗ̈ܘܼܠܵܣ ܓܘܫ̈ܡܢܝܬܐ : ܕܒܗܹܝܢ ܨܵܝܪܐ ܛܘܼܦܤܐ ܕܗ̇ܢܝܢ ܕܠܐ ܓܘܼܫ̈ܡܵܢܵܝܢ : ܠܚܡܐ ܐܡ̇ܪܐܢܵܐ ܫܡܝܢܐ ܘܚܲܡܪܐ ܡܲܚܝܵܢܐ : ܘܒܪܬܼ ܩܵܠܐ ܓܒܼܝܼܠܬ̤ ܒܩܝܼܢܬܿܐ : ܐܲܝܕܵܐ ܕܒܼܫܸܡܥܗ̇ ܡܸܬܿܬܿܥܝܼܪܐ ܐܝܟ ܕܡ̣ܢ ܫܸܢܬܼܵܐ ܢܲܦܫ̣ܐ . ܘܡ̣ܢ ܗܕܐ ܐܬܼܪܗ̇ ܩܕܡܝܐ . ܘܗܟܼܢܐ ܟܕ ܡ̣ܢ ܢܝܼܪ ܦܓܼܪܐ ܡܸܬܼܚܲܪܪܐ : ܘܡ̣ܢ ܐܤܘܼܪܝܗ ܡܸܫܡܪܐ : ܠܐ ܡܸܬܥܼܵܘܟܼܵܢܵܐܝܼܬܼ ܒܐܘܼܤ̈ܝܣ ܗ̇ܢܝܢ ܫܡ̈ܝܢܝܬܐ ܆ ܐܝܟ ܒܲܝܬܵܝܬܐ ܒܲܟܢܼܘ̈ܬܗ̇ ܡܸܬܚܫܒܼܐ ܀ ܬܘܼܒ ܪܘܿܫܡܐ ܕܪܫܘܼܬܼ ܟܵܗܢܘܼܬܼܐ . ܪܹܫܘܼܬܼ ܟܵܗܢܘܼܬܼܵܐ ܐܝܼܬܹܝܗ̇ . ܤܵܥܘܿܪܘܼܬܼܐ pb. f.9v ܐܲܝܕܿܐ ܕܝܲܬܿܝܼܪ ܡܫܲܡܠܝܵܐ ܩܲܢܝܐ ܠܗ ܠܚܝܠܐ ܡܲܥܒܿܕܢܐ ܘܲܡܗܲܕܝܢܐ ܗ̇ܘ ܕܐܬܼܐ̱ܡܪ . ܐܝܟܿܢܐ ܕܐܦ ܠܐܚܪ̈ܢܐ ܤܵܦܩܐ ܠܲܡܫܲܟܵܢܘܼ ܚܝܠܐ ܐܝܢܐ ܕܒܹܗ ܐܦ ܗ̣ܢܘܢ ܠܐܚܪ̈ܢܐ ܢܗܲܕܘܿܢ ܘܢܲܥܒܿܕܘܼܢ ܐܵܘ ܟܹܝܬܼ ܢܸܢܲܬܗܪܘܢ . ܘܠܘܬ ܕܲܡܝܘܼܬܼܵܐ ܕܐܸܬ̱ܐܡܪܬ̤ ܢܲܝܬܿܘܿܢ ܐܢܘܢ . ܒܕܗܢ̇ܘ ܢܝܼܫܐ ܪܪܹܫܘܼܬܼ ܟܵܗܢܘܼܬܐ ܕܒܢ : ܕܚܘܼܝܵܕܐ ܐܟܼܡܐ ܕܡܲܨܝܐ ܕܥܲܡ ܐܠܗܐ : ܘܕܘܼܡܝܐ ܐܝܟ ܟܡܐ ܕܡܸܫܟܿܚܐ ܕܥܲܡ ܪܒܘܼܬܗ ܆ ܬܲܥܒܸܿܕ . ܘܠܗܝܢ ܠܗܠܝܢ ܢܵܤ̇ܒܿܝܼܢܢ ܠܗܹܝܢ ܒܲܠܚܘܿܕ : ܐܲܝܟ ܕܡܲܠܵܦܢ ܡܸ̈ܠܐ ܐܠܗ̈ܝܬܼܐ . ܟܕ ܡܸܬܚܲܫܚܝܼܢܢ ܒܬܸܫܡ̈ܫܬܐ ܩܕܝܼ̈ܫܬܐ ܇ ܘܒܚܘܼܒܿܐ ܓܡܝܼܪܐ ܕܦܘܼܩ̈ܕܢܘܗܝ ܤܓܼܝܼ̈ܕܐ ܕܐܠܗܢ . ܐܡ̇ܪ ܓܹܝܪ ܕܡ̇ܢ ܕܡܲܚܸܒܼ ܠܝܼ ܡܸܠܬܼܝ ܢܛ̇ܪ . ܐܵܒܼܝ ܢܲܚܒܼܝܼܘܗܝ ܆ ܘܲܠܘܵܬܹܗ ܢܹܐܬܹܐ : ܘܲܠܘܬܹܗ ܐܵܘܵܢܵܐ ܢܸܥܒܸܿܕ . ܕܲܒܼܗܘܿܢ ܡܸܙܕܲܗܝܢ ܚ̈ܝܠܐ ܬܪܝܗܘܢ ܕܢܲܦܫܢ ܇ ܕܢܸܗܘܘܿܢ pb. f.10r ܡܩ̈ܒܠܢܐ ܦܢܝܼܩܐܝܬܼ ܕܢܘܼܗܪܐ ܕܦܸܬܓ̈ܡܐ ܗ̇ܢܘܢ ܩܕܝܼ̈ܫܐ ܕܬܸܫ̈ܡܫܬܼܐ ܐܠܗ̈ܝܬܐ ܕܦܘܼܠܚܵܢܢ : ܕܢܸܗܘܘܿܢ ܬܸܬܼܢ̱ܩܸܠ ܐܘܼܪܚܐ ܕܫܘܼܒܵܠܢ : ܘܡܲܤܩܬܿܢ ܕܠܘܼܬܼ ܬܸܓܼܡ̈ܐ ܫܡ̈ܝܢܐ . ܘܕܒܡܸܨܥܵܝܘܼܬܼܗܘܿܢ ܠܚܘܝܵܕܐ ܕܥܲܡ ܝܼܫܘܥ ܪܹܫ ܟܘܼܡܪ̈ܐ ܕܫܪܪܐ ܇ ܦܤܘܿܩܐ ܕܬܠܬܼܐ ܀ ܡܛܠ ܐܕܫ̈ܐ ܕܟܗܢܘܬܐ ܟܵܗܢܘܼܬܼܐ ܗ̇ܝ ܕܝܲܬܿܝܪ ܦܫܝܼܛܐ ܘܓܼܵܘܵܢܵܝܵܐ . ܐܵܘ ܫܡܝܢܝܬܐ ܗܝ ܆ ܐܝܟ ܗ̇ܝ ܕܡܠܐܟ̈ܐ ܐܪܥܢܝܬܐ . ܘܗܝ ܗܕܐ . ܐܵܘ ܢܵܡܘܿܤܝܬܐ ܗ̄ܝ̣ ܇ ܐܵܘ ܥܹܕܬܢܝܬܐ . ܘܟܼܗܢܘܬܐ ܡ̇ܢ ܢܵܡܘܿܤܝܬܐ ܡ̣ܢ ܐܠܗܐ ܒܝܕ ܡܘܼܫܐ ܠܚܕ ܡ̣ܢ ܫܒ̈ܛܐ ܕܒܢܝ̈ ܝܤܪܝܠ ܐܸܫܬܟܢܬ̤ܢ . ܟܗܢܘܬܐ ܕܝܢ ܥܹܕܬܵܢܵܝܬܐ ܗܟܘܬܼ ܡܢܗ ܕܐܠܗܐ ܒܝܕ ܡܸܬܼܒܲܪܢܫܘܼܬܹܗ ܕܠܗܐ ܡܸܠܬܼܐ ܠܟܠ ܥܡ̈ܡܝܼܢ ܐܸܬܼܝܲܗܒܬ̤ . ܐܝܟ ܡ̇ܢ ܕܝܲܬܿܝܼܪ ܦܪܝܼܤܬܿܐ ܘܐܲܫܝܼܕܬܿܐ : ܬܗܘܐ ܗܸܝ ܛܝܒܘܼܬܐ ܠܟܠܗܘܢ ܡܠ̈ܝܼܠܐ : pb. f.10v ܒܡܨܥܝܘܬܐ ܕܗ̇ܘ ܕܝܲܬܿܝܪ ܡܥܲܠܲܝ . ܕܐܝܼܬܼܘܗܝ ܗܘ̤ ܒܪܐ ܡܸܠܬܐ ܕܐܒܼܐ . ܒܗ̇ܝ ܕܡܘܫܐ ܐܝܟ ܥܲܒܼܕܐ . ܘܠܵܐ ܐܝܟ ܒܪܐ ܐܸܬܼܗܲܝܡܢ ܥܠ ܐܪ̈ܙܐ ܐܠܗ̈ܝܐ .. ܘܟܗܢܘܼܬܼܐ ܗ̇ܝ ܫܡܝܢܝܬܐ ܝܲܬܿܝܼܪ ܩܲܢܝܐ ܒܲܝܬܵܐܝܬܼ ܠܡܸܬܼܡܲܨܝܢܘܼܬ ܕܲܡܝܘܼܬܼܐ ܕܒܐܠܗܐ . ܒܗ̇ܝ ܕܠܘ ܥܲܡ ܬܲܚܦܝܼܬܐ ܗܘܼܠܵܢܝܬܐ ܐܵܘ ܟܹܝܬܼ ܥܢܵܢܵܐ ܩܵܝܡܐ ܒܐܦ̈ܝ ܚܵܙ̈ܝܬܼܐ ܗܘܼܠ̈ܢܝܬܐ ܥܢܹܐ ܟܝܵܢܗܘܢ ܡܒܲܪܝܐ ܕܡ̈ܠܐܟܐ ܀ ܟܗܢܘܬܐ ܕܝܢ ܗ̇ܝ ܢܵܡܘܿܤܝܬܐ . ܒܲܗܘܼܪܐܝܼܬܼ ܘܪܚܝܩܐܝܼܬܼ ܩܲܢܝܐ ܗܘܼܬ ܠܡܬܡܲܨܝܢܘܼܬܼ ܕܲܡܝܘܼܬܼܐ ܕܒܿܐܠܗܵܐ . ܘܝܕܝܼܥܵܐ ܗܕܐ ܡ̇ܢ ܗ̇ܝ ܕܒܼܬܘܼܚܵܡܐ ܘܙܘܲܗܵܪܵܐ ܒܠܚܘܼܕ ܓܘܼܫܡ̈ܢܝܐ ܐܸܬܼܝܲܗܒܬ̤ ܘܐܸܬܩܝܡܬ̤ ܆ ܕܐܝܼܬܼܝܗܘܿܢ ܕܘܼ̈ܟܝܹܐ ܚܲܝܘ̈ܬܼܢܝܐ ܇ ܘܲܫܠܚ ܠܒܘܼܫ̈ܐ ܡܕܡ ܫܚܝܼ̈ܡܐ ܇ ܘܲܥܛܵܦ ܐܚܪ̈ܢܐ ܝܲܩܝܼܪ̈ܐ ܒܕܘܼܟܿܬܼܗܘܢ ܇ ܟܘܼܬܼܝܼܢܵܐ ܐܢܐ ܕܡ̣ܢ |11r ܒܘܼܨܸܐ ܇ ܘܲܦܪ̈ܙܘܡܐ ܒܙܲܓܹ̈ܐ ܕܕܗܒܐ ܇ ܘܟܼܠܝܼܠܐ ܕܕܗܒܐ ܘܫܪܟܿܐ . ܒܸܠܥܕ ܗ̇ܝ ܕܡܕܡ ܗܵܘܢܵܢܝܐ . ܘܡܸܬܝܕܥܢܐ ܕܒܲܝܬܵܝ ܠܟܵܝܵܢܐ ܐܠܗܝܐ . ܗ̇ܘ ܕܒܗ ܡܸܬܼܝܲܨܦ̇ܐ ܕܲܡܝܘܼܬܼܐ ܕܬܸܗܘܐ ܒܲܡܫܲܠܡܵܢܘܼܬܼܗ . ܐܸܬܬܲܝܬܿܝܸ .. ܗܕܐ ܕܝܢ ܕܝܼܠܢ ܥܹܕܬܿܢܝܬܐ . ܓܲܠܝܐ ܕܡܸܨܥܝܬܐ ܡܕܡ ܐܝܼܬܹܝܗ̇ ܇ ܘܒܹܝܬܼ ܬܪܝܗܘܿܢ ܗܠܝܢ ܤܵܟ̈ܐ ܡܲܒܿܕܐ : ܕܟܗ̈ܢܘܬܐ ܗܠܝܢ ܬܪ̈ܬܝܗܝܢ . ܒܗ̇ܝ ܕܐܲܝܟ ܕܐܸܬ ܡܪܬ̤ ܆ ܒܐܘܼܤܝܼܵܣ ܗܘܼ̈ܠܢܝܬܐ ܠܤܘܼ̈ܟܠܐ ܕܠܐ ܗܘܼ̈ܠܢܝܑܼܝܼܢ ܡܛܲܦܤܐ . ܘܠܗ̇ ܠܗܕܐ ܡܫܵܘܕܥ ܪܒܐ ܕܝܵܢܹܢܘܘܤܝܼܘܿܣ̣ ܟܕ ܐܡ̇ܪ . ܐܝܼܬܹܝܗ̇ ܓܹܝܪ ܕܐܵܚܕܵܐ ܫܘܬܦܘܬܢܐܝܬ ܒܡܨܥܬܼܐ ܕܲܬܪܝܗܘܢ ܪ̈ܫܐ . ܕܗ̇ܝ ܟܹܝܬܼ ܫܡܝܢܝܬܐ ܘܕܗ̇ܝ ܢܵܡܘܤܝܬܐ . ܟܕ ܒܗ̇ܝ ܡ̇ܢ ܡܫܵܘ̈ܦܐ ܆ ܒܝܕ ܬܹܐܘܿܪ̈ܲܝܼܵܣ ܝܲܕܘܼ̈ܥܬܼܵܢܵܝܬܐ . ܒܗ̇ܝ ܕܝܢ pb. f.11v ܡܛܠ ܕܒܫܘܘ̈ܕܥܐ ܡܬܪ̈ܓܫܢܐ ܡܸܬܦܬܿܟܼܵܐ ܇ ܘܒܐܝܼܕ̈ܝܗܘܢ ܡܸܬܥܠܝܐ ܩܕܝܼܫܐܝܼܬܼ ܠܘܬ ܐܠܗܐ .. ܐܝܬ ܓܹܝܪ ܘܵܦܘܼܠܵܓܼܐ ܐܚܪܢܐ . ܕܟܼܵܗܢܘܼܬܐ ܐܵܘ ܟܹܝܬܼ ܟܘܼܡܪܘܬܐ ܚܲܢܦܝܬܐ . ܘܡܛܠ ܕܠܘ ܕܲܡܝܘܼܬܼܐ ܕܒܐܠܗܐ ܡܟܲܗܢܐ : ܐܠܐ ܠܫ̈ܐܕܐ ܗܘ̣ ܦܵܠܚܐ : ܒܡܸܨܥܵܝܘܼܬܼ ܨ̈ܠܘܬܐ ܦܬܟܪ̈ܝܬܐ ܆ ܠܘ ܒܡܸܕܡ ܡܫܵܘܬܿܦܵܐ ܠܟܼܵܗ̈ܢܘܼܬܼܐ ܗ̇ܢܝܢ ܬܠܬܼ ܕܲܡܢܲܝܢܢ . ܘܤܵܥܘܪܘܬܐ ܡܕܡ ܕܲܓܼܠܲܬܼ ܫܡܐ ܗ̣ܝ ܀ ܦܤܘܿܩܐ ܕܐܪܒܥܵܐ ܀ ܡܛܠ ܗ̇ܝ ܕܥܠ ܐܝܠܝܢ ܒܛܝܼܠ ܠܟܼܠ ܚܕ ܡ̣ܢ ܛܟܼܤ̈ܐ ܬܠܬܐ ܥܕܬ̈ܢܝܐ ܕܡܫܡܫܢܘܼܬܼܐ ܘܕܟܗܢܘܬܐ ܘܪܫ ܟܗܢܘܬܐ . ܡܛܠ ܓܹܝܪ ܕܕܡܝܘܼܬܐ ܕܗܪܟܐ ܡܸܬܝܲܨܦ̣ܐ . ܡܸܬܥܲܠܝܢܘܼܬܼܐ ܗ̣̄ܝ ܕܗ̇ܘ ܕܒܨܝܪ : ܠܘܵܬܼ ܒܲܝܬܵܝܘܼܬܼܐ pb. f.12r ܘܒܝܕ ܡܸܬܢܗܪܢܘܼܬܼܐ ܕܡ̣ܢ ܒܬܪܕܘܼܟܵܝܐ ܆ ܐܝܼܛܵܐ ܒܝܲܕ ܡܸܬܪܫܡܵܢܘܼܬܐ ܕܲܒܨܘܼܪ̈ܬܼܐ ܡܝܬܪ̈ܬܐ ܕܡܸܬܼܕܲܡܝܵܢ̣ܐ . ܕܗܝܸ ܗ̄ܝܼ ܓܡܝܼܪܘܼܬܼܐ . ܘܠܗ ܠܪܸܥܝܵܢܐ ܗܵܢ̣ܐ ܡܲܐܪܸܙ ܡܝܬܐ ܐܢܫ ܡ̣ܢ ܒܪ̈ܝܐ . ܕܓܡܝܼܪܘܼܬܼܐ ܡ̇ܢ ܒܝܕ ܬܠܬܼܐ ܗܵܘܝܐ . ܒܝܕ ܡܲܤܛܝܵܢܘܬܐ ܕܡ̣ܢ ܙܢܐ ܠܐ ܐܠܗܝܐ . ܘܒܝܕ ܡܲܪܕܝܼܬܼܐ ܕܒܼܫܒܝܼܠ ܐܠܗ̣ܐ . ܘܒܝܕ ܕܠܘܬܗ ܕܐܠܗܐ . ܘܤܵܥܘܪܘܬܼܐ ܡ̣ܿܢ ܗ̇ܝ ܩܕܡܝܬܐ . ܒܝܕ ܡܫܡ̈ܫܢܐ ܡܬܕܲܒܿܪܵܐ . ܐܟܼܡܵܐ ܕܐܡ̇ܪ pb. f.12v ܪܒܐ ܕܝܵܢܹܢܘܤܝܼܘܿܣ ܒܪܫܐ ܕܬܸܫܥܐ ܕܥܠ ܬܫܡܫܬܿܐ ܕܡܫܝܚܐ . ܬܫܡܫܬܐ ܠܡ ܩܲܕܝܼܫܬܐ ܕܦܘܼܠܚܢܗܘܢ ܠܐܗܝܐ ܕܫܘܼܡ̈ܠܝܐ : ܚܝܠܐ ܩܲܢܝܐ ܩܕܡܝܐ ܘܲܡܕܲܡܐ ܒܐܠܗܵܐ : ܬܕܟܿܝܼܬܗܘܿܢ ܩܕܝܫܬܐ ܕܗ̇ܢܘܢ ܕܡܹܫܬܲܡܠܹܝܢ ܇ ܕܐܝܼܬܘ̄ ܥܒܕܐ ܕܡܫܡ̈ܫܢܐ . ܕܡܛܠ ܗܕܐ ܡܕܲܟܝܵܢܹܐ ܐܸܫܬܲܡܝܹܘ . ܗ̇ܝ ܕܝܢ ܕܬܪ̈ܬܝܢ ܒܝܕ ܟܗ̈ܢܐ ܡܸܫܬܡܠܝܐ . ܘܡܸܛܐ ܗܕܐ ܡܢܲܗܪ̈ܢܐ ܐܸܬܼܟܢܝܹܗ ܟܗ̈ܢܐ ܐܟܼܡܐ ܕܗܘ̤ ܕܝܵܢܢܹܘܤܝܼܘܿܣ ܐܡ̇ܪ ܒܗ ܒܪܫܐ . ܕܚܲܝܠܗ̇ ܠܡ ܡܸܨܥܵܝܐ ܐܝܼܬܼܘܗܝ ܡܵܘܠܕܗܘܿܢ ܡܲܢ̱ܗܪܵܢ̣ܐ ܕܗܢ̇ܘܢ ܕܐܸܬܼܕܲܟܿܝܸܘ . ܘܗܝ̇ ܕܬܠܬ ܒܝܕ ܪ̈ܫܝ ܟܗ̈ܢܐ ܡܸܫܬܲܡܠܝܐ . ܘܡܸܛܠ ܗܕܐ ܓܵܡܘܪܹ̈ܐ ܐܸܬܩܪܝܸܘ ܪ̈ܫܝ ܟܗ̈ܢܐ . pb. f.13r ܐܟܼܡܐ ܕܗܘ̤ ܪܒܐ ܕܝܵܢܹܢܘܤܝܼܘܿܣ ܒܹܗ ܒܪܫܐ ܐܡ̇ܪ . ܕܚܲܝܠܐ ܐܚܪܢܐ ܐܝܼܬܘܗܝ ܆ ܕܐܵܦ ܡܫܲܡܠܐ ܠܗ̇ܢܘܢ ܕܡ̣ܢ ܩܕܡܵܘܗܝ : ܓܵܡܘܿܪܗܘܢ ܕܗ̇ܢܘܢ ܕܡܸܫܬܡܠܹܝܢ ܕܗܘ̇ܐ ܒܗܲܒܝܕܥܬܐ ܕܫܘ̈ܡܠܚܗܘܢ . ܛܲܟܼܤܗܘܢ ܗܵܟܹܝܠ ܕܟܗ̈ܢܐ ܡܫܲܡ̈ܠܚ ܩܘܼܕܫܐ ܒܚܝܠܐ ܗ̇ܘ ܩܲܕܡܝܐ ܡܕܲܟܹܿܐ ܠܗܘܢ . ܘܒܚܝܠܐ ܗ̇ܘܡܸܨܥܵܝܐ ܡܲܥܡܸܕ ܘܡܲܢܗܪ ܠܗܘܢ ܠܗ̇ܢܘܢ ܕܐܸܬܕܲܟܿܝܼܘ . ܒܗ̇ܘ ܕܝܢ ܐܚܪܢܐ ܕܐܝܼܬܼܘܗܝ ܐܦ ܡܥܲܠܝܐ ܕܚ̈ܝܠܘܗܝ ܕܦܘܼܠܚܢܐ ܕܟܵܗܢܘܼܬܐ ܆ ܓܵܡܪ ܠܗ̇ܘܢ ܇ ܘܲܡ̃ܫܲܡ̃ܠܐ ܠܗ̃ܘܿܢ ܠܐܝܠܝܢ ܕܐܸܫܬܘܬܦܘ ܥܲܡ ܢܘܼܗܪܐ ܐܠܗܝܐ : ܘܲܡܫܲܡܠܐ ܠܗܘܢ ܒܲܓܼܡܝܼܪܘܬܼܐ ܕܝܲܕܥ̈ܬܼܐ ܚܲܬܼܝܼ̈ܬܬܐ ܕܨܡ̈ܚܐ ܐܠܗ̈ܝܐ ܇ ܗ̇ܢܘܢ ܕܐܸܬܼܚܙܘܹܝ ܠܗܘܢ . ܘܗܵܟܲܢܐ pb. f.13v ܗܘ̤ܘ ܬܓܼܡ̈ܐ ܬܠܬܐ ܕܥܕܬܐ ܪܒܝܼܥܵܝܬܿܐ ܘܐܪܥܢܵܝܬܿܐ . ܡܫܡ̈ܫܢܐ ܐܡ̇ܪ ܐܢܐ ܘܟܗ̈ܢܐ . ܘܪ̈ܫܲܝ ܟܵܗ̈ܢܐ . ܐܝܟ ܕܐܦ ܬܠܬܐ ܬܸܓܡ̈ܝܼܢ ܘܟܼܠ ܚܕܐ ܡ̣ܢ ܥܹܕܬܼ̈ܐ ܕܒܲܫܡܝܐ ܀ ܀ ܀ ܦܤܘܩܐ ܕܚܡܫܐ ܀ ܡܛܠ ܗ̇ܝ ܕܐܝܟܿܢܐ ܐܢܫ̈ܝܢ ܬܠܬ ܥܕܬ̈ܐ ܒܬܸܫܥܐ ܬܓܡ̈ܐ ܡܢܵܐܘܼܗ̇ ܠܗܕܐ ܥܕܬܐ ܐܪܥܢܝܬܿܐ ܐܡ̇ܪܝܢ ܥܹܕܬ̈ܐ ܫܡ̈ܝܢܝܬܐ ܟܕ ܟܠܗܹܝܢ ܐܟܼܚܕܐ ܡܸܬܼܝܲܕܥ̈ܢܝܬܐ ܐܢܝܢ : ܘܗܕܐ ܕܝܠܢ ܐܪܥܢܵܝܬܐ ܡܸܬܪܓܫܢܝܼܬܼܐ ܐܟܡܐ ܕܐܦ ܗ̇ܝ ܬܡ̇ܢ : ܬܠܬ ܢܸܗ̈ܘܝܢ ܥܹܕܬ̈ܐ . ܒܬܸܫܥܐ ܬܓܡ̈ܐ . ܘܗܟܼܢܐ ܡܸܬܦܪܤܝܼܢ . ܥܹܕܬܿܐ ܥܸܠܝܬܿܐ ܘܩܲܕܡܝܬܐ ܆ ܒܲܬܼܠܬܐ ܬܸܓܼܡ̈ܝܼܢ ܇ ܕܦܛܪܝܪ̈ܟܘ ܘܡܝܛܪܦܘ̄ ܠܹܝܛܘܿ ܘܐܦܤܩ̈ܘܦܘ ܡܢ̇ܝܢ . ܘܥܹܕܬܐ pb. f.14r ܬܘܼܒ ܡܸܨܥܝܬܐ ܘܲܬܼܪܝܢܝܼܬܐ ܒܬܼܠܬܼܐ ܬܓܡ̈ܝܼܢ : ܕܩܫܝ̈ܫܐ ܘܡܫܡ̈ܫܢܐ ܘܗܹܘ ܦܹܕܝܩ̈ܢܐ ܤ̇ܝܡܝܼܢ . ܘܥܕܬܐ ܬܘܒ ܐܚܪܹܝܬܵܐ ܐܚܪܹܝܬܼܐ ܘܬܠܝܼܬܼܵܝܬܐ . ܒܬܼܠܬܐ ܬܓܡ̈ܐ ܕܩܵܪ̈ܘܝܐ ܘܲܡܙܡܪ̈ܢܐ ܘܡܵܘܡ̈ܝܢܐ ܚܵܫ̇ܒܿܝܼܢ . ܚܢܢ ܕܝܢ ܡܛܠ ܕܠܬܹܐܘܼܪ̈ܝܼܵܣ ܐ̄ܪ̈ܙܵܢܵܝܵܬܼܐ ܡ̣ܢ ܪܒܐ ܕܝܵܢܹܢܘܤܝܼܘܿܣ ܩܲܒܸܿܠܢ . ܘܗܘ̤ ܒܲܠܚܘܿܕ ܚܕܐ ܥܹܕܬܿܐ ܐܪܥܢܵܝܬܐ ܒܬܠܬܐ ܛܲܟܼܤ̈ܝܼܢ ܐܠܦ ܇ ܠܗ ܙܵܕܩܐܝܬ ܢܩ̇ܦܝܼܢ ܚܢܢ : ܘܒܥܸܩ̈ܒܬܗ ܪܵܕܹܝܢܲܢ .. ܐܢܕܝܼܢ ܐܢܫ ܠܗܦܸܟ ܘܢܹܐܡܲܪ : ܕܐܸܢܗܘ̤ ܠܡ ܕܠܘ ܬܓܡ̈ܐ ܐܢܘܢ ܡܸܢܗܘܢ ܘܠܗܘܿܢ ܗܠܝܢ ܫܬܵܐ ܐܚܪ̈ܢܐ ܕܡܢܲܝܢܢ . ܐܝܟܿܢܐ . ܒܥܕܬܐ ܡܸܬܛܲܟܼܿܤܝܼܢ . ܐܡ̇ܪܝܼܢܢ . ܕܐܦܢ ܕܐܝܟ ܬܓܼܡ̈ܐ ܡܛܟܤܿܝܼܢ ܆ ܐܸܠܐ ܗܵܠܹܝܢ ܬܠܬܼܐ ܥܸ̈ܠܝܐ ܇ ܚܕ ܗ̄ܘ̣ ܠܗܘܿܢ ܫܘܼܟܵܢܐ pb. f.14v ܗ̇ܘ ܓܵܡܘܿܪܐ . ܘܠܐ ܒܡܕܡ ܡ̣ܢ ܚ̈ܕܕܐ ܒܲܙܢܐ ܕܫܘܼܟܵܢܐ ܡܝܲܬܪܝܢ . ܘܝܼܕܝܼܥܐ ܗܕܐ ܡ̣ܢ ܬܪ̈ܬܝܢ . ܚܕܐ ܡ̇ܢ ܆ ܡ̣ܢ ܗ̇ܝ ܕܐܟܼܡܐ ܕܚܕ ܐܦܤܩܘܼܦܐ ܠܐ ܡܨܐ ܠܡܲܤܪܵܚܘ ܦܛܪܝܼܪܟܿܐ . ܒܗ̇ ܒܲܕܡܘܼܬܐ . ܘܐܦܠܐ ܦܛܪܝܪܟܐ ܒܠܚܘܕ ܘܗܝ ܡܨܐ ܠܡܲܤܝ̇ܚܘܼ ܐܦܤܩܘܿܦܐ . ܕܬܪ̈ܬܝܢ ܕܝܢ ܆ ܡ̣ܢ ܗ̇ܝ ܕܒܼܙܒܲܢ ܟܠܗܘܿܢ ܐܟܚܕܐ ܒܚܕ ܟܘܼܢܵܝܐ ܐܦܤܩ̈ܘܦܐ ܡܬܩܪܹܝܢ ܗܘܼܘ : ܐܟܼܡܵܐ ܕܤ̇ܗܕܝܢ ܟ̈ܬܒܐ . ܗܟܼܢܐ ܘܟܕ ܟܢ̈ܘܼܫܬܐ ܐܢܘܢ ܫܲܘ̈ܚ ܒܫܘܼܟܵܢܐ ܇ ܠܚܕ ܡܢܗܘܢ ܕܤܦ̈ܩ ܠܲܡܡܲܠܵܝܘܼ ܠܓܼܘܐ ܆ ܫܘܼܥܒܵܕܐ ܕܡܸܫܬܡܥܢܘܬܐ ܡܲܓܼܥܠܝܼܢ . ܘܗܢ̇ܘܢ ܐܚܪ̈ܝܐ : ܩܪ̈ܘܝܐ ܐܡ̇ܪ ܐܢܐ ܘܲܡܙܡܪ̈ܢܐ ܘܡܘܡ̈ܝܢܐ : ܠܘ ܒܲܤܝܵܡ ܐܝܼܕܵܐ ܡܸܫܬܲܡܠܹܝܢ ܆ ܐܠܐ ܡܲܦܤܢܘܬܐ ܒܲܠܚܘܿܕ ܡܸܬܼܝܲܗܒܿܐ pb. f.15r ܠܗܘܢ ܒܲܙܢܐ ܕܨܠܘܿܬܐ ܇ ܕܗ̇ܘ ܡ̇ܢ ܢܸܩܪܐ : ܗ̇ܘ ܕܝܢ ܢܙܲܡܪ : ܗ̇ܘ ܕܝܢ ܢܵܘܡܹܐ ܠܗ̇ܢܘܢ ܕܥ̇ܡܕܿܝܢ . ܘܗܹܘܦܸܕܝ̈ܩܢܐ . ܘܐܦܢ ܡܸܤ̃ܬܬ ܡܸܬܬܤܪܚܝܼܢ ܆ ܐܠܐ ܐܝܟ ܐܝܠܝܢ ܕܡܸܬܩܕܿܡܝܢ ܡܸܬܪܫܡܝܼܢ ܠܲܡܩܲܒܿܠܘܼ ܫܘܼܟܿܢܐ ܕܡܫܡܫܢܘܬܐ ܡܸܬܼܩܲܪܒܼܝܼܢ . ܦܤܘܿܩܬܐ ܕܫܬܐ ܀ ܡ̇ܛܠ ܗ̇ܝ ܕܠܘ ܒܝܘܼܒܵܠܐ ܪܵܕܝܐ ܟܗܢܘܬܐ ܇ ܘܐܦܢ ܝܗܘܕܲܝܐ ܢܸܤܪܘܿܒܼ ܇ ܐܠܐ ܒܲܤܝܵܡ ܐܝܼܕܐ ܟܵܗܢܵܝܐ . ܐܡ̇ܪܝܼܢܢ ܕܐܦܢ ܒܝܕ ܡܘܼܫܐ ܦܩ̣ܕ ܠܐܗܐ ܕܠܐ ܢܸܗܘܐ ܩܵܪܹܒܼ ܓܲܒܼܪܐ ܢܘܼܟܼܪܝܐ ܕܠܐ ܗܘܸܐ ܡ̣ܢ ܙܲܪܥܹܗ ܕܐܗܪܘܿܢ ܇ ܠܲܡܤܵܡ ܥܸܛܪܵܐ ܕܒܸܤܡ̈ܐ ܩܕܡ ܡܵܪܝܐ . ܘܕܐܲܡܪܚܘ ܠܡܸܝܛܦ ܠܗܘܢ ܟܵܗܢܘܬܐ : ܐܝܟ ܒܹܝܬܼ ܩܘܼܪܚ ܘܥܘܿܙ̱ܝܼܵܐ ܆ ܒܲܡܤܡ ܒܪܝܫܐ pb. f.15v ܐܸܬܼܦܲܪܤܝܸܘ . ܐܠܐ ܕܝܼܠܗ ܗܘ̤ ܫܘܼܠܛܢܐ ܠܡܲܤܠܝܘܼ ܘܠܲܡܩܲܕܫܘܼ . ܘܐܝܟ ܕܲܫ̣ܦܪ ܠܗ ܘܲܓܼܒܼܐ ܠܐܗܪܘܿܢ ܒܝܕ ܡܘܫܐ ܆ ܬܘܒ ܫܦ̣ܪ ܠܗ ܘܐܲܤܠܝܼ ܟܵܗܢܘܼܬܹܗ ܒܝܕ ܢܒܼܝܼܵܐ ܐܚܪܢܐ . ܘܐܚܪܬܼܐ ܚܠܵܦܝܗ̇ ܐܲܥܸܠ . ܗܟܢܐ ܠܥܹܠܝܸ ܡܵܗܢܐ ܐܲܗܪܘܿܢܵܝܐ ܐܲܡ̣ܪ . ܡܐܡܪ ܠܡ ܐܡ̇ܪܬܼ : ܕܒܝܬܟ ܘܒܹܝܬܼ ܐܒܼܘܼܟ ܢܫܲܡܫܘܼܢ ܩܕܵܡܝ̣ ܥܕܡܐ ܠܥܠܡ . ܘܗܫܐ ܐܡ̇ܪ ܡܵܪܝܐ ܚܵܣ ܠܝܸ ܒܕܐ ܩܝܼܡ ܠܝܼ ܟܗܢܐ ܕܲܡܗܲܝܡܲܢ ܐܝܟ ܠܹܒܿܝ ܇ ܘܐܸܒܼܢܹܐ ܠܗ ܒܲܝܬܿܐ ܡܗܲܝܡܢܐ ܇ ܘܲܢܗܲܠܟ ܩܕܵܡܲܝ ܡܫܝܼܚ ܟܠܗܘܢ ܝܘܡ̈ܬܐ . ܘܒܢܒܝܐ ܐܚܪܢܐ . ܐܢܬ ܠܡ ܐܲܤܠܝܼܬܿ ܝܕܥܬܐ ܆ ܘܐܲܤܠܝܟ ܡ̣ܢ ܟܵܗܢܘܼܬܐ . ܘܒܼܐܚܪܢܐ ܬܘܼܒܼ . ܕܝܠܟܘܢ ܠܡ ܡܗ̈ܢܐ ܆ ܐܹܫܲܕܪ ܥܠܝܟܿܘܿܢ pb. f.16r ܠܘ̈ܛܬܐ ܇ ܘܐܹܠܘܼܛ ܒܘܼܪ̈ܟܬܘܿܢ . ܘܐܸܕܪܹܐ ܦܸܪܬܿܐ ܥܠ ܐܦܝ̈ܟܘܢ . ܘܦܸܪܬܿܐ ܥܠ ܥܲܕܥܹܕܝ̈ܟܘܢ . ܘܫܲܪܟܿܐ ܕܐܚܪ̈ܢܝܬܐ ܕܡܫܘ̈ܕܥܢ ܆ ܥܠ ܕܓ̇ܒܐ ܘܡܲܤܠܐ ܒܟܼܠܙܒ̈ܢܝܼܢ . ܐܦ ܕܝܢ ܘܥܠ ܗܕܐ ܢܦܝܼܣ ܡܲܠܟܿܝܼܙܕܩ . ܟܢܥܢܝܐ ܟܘܼܡܪܐ ܕܒܹܝܬܼ ܥܡ̈ܡܐ : ܗ̇ܘ ܕܒܼܕܡܘܼܬܹܗ ܐܡ̣ܪ ܕܘܝܼܕ . ܕܐܝܼܬܹܝܗ̇ ܟܘܼܡܪܘܬܹܗ ܕܡܫܝܼܚܐ ܆ ܠܥܠܡ . ܘܲܢܒܝܼܵܐ ܚܙܩܝܐܝܠ . ܒܢ̈ܝ ܨܵܕܘܿܩ ܐܡ̣ܪ . ܕܲܡܩܝܼܡ ܐܠܗܐ ܠܬܸܫܡܫܬܹܿܗ . ܟܕ ܡܲܤܠܐ ܠܟܗ̈ܢܐ ܩܕܡ̈ܝܐ ܆ ܘܓܒ̇ܐ ܐܚܪ̈ܢܐ ܚܠܦܝܗܘܢ . ܟܠ ܒܪ ܢܘܼܟܼܪ̈ܝܐ ܠܡ ܆ ܕܥܪܘܼܠ ܒܠܒܗ̇ ܘܥܪܘܼܠ ܒܒܸܤܪܗ̇ . ܠܐ ܢܸܥܘܿܠ ܠܡܲܩܕܝܫܝ . ܐܦܠܐ ܠܹܘܢܹ̈ܐ ܕܦܪܩ̣ܘ ܡܸܢܝ̇ . ܟܕ ܛܥܵܘ ܒܢܝ̈ ܝܤܪܝܠ ܡܢܝ . ܠܐ ܢܸܩܪܒܘܢ ܠܟܼ̃ܠ ܩܘܼ̈ܕܫ̃ܝ ܩܕܼܵܡܲܝ ܠܲܡܫܡܫܘܬܢܝ . ܘܠܐ ܢܸܩܪܒܘܢ ܠܟܼܠ ܩܘܼ̈ܕܫܝ ܘܲܢܩܲܒܿܠܘܼܢ ܟܠܗ̇ ܒܸܗܬܲܬܼܗܘܢ . ܘܟܼܗ̈ܢܐ ܘܠܹܘ̈ܝܐ ܒܢܝ̈ ܨܵܕܘܿܩ ܆ pb. f.16v ܕܒܲܝܬܵܝܑܼܝܼܢ ܒܲܫܡܵܐ ܘܩܘܼܪܒܵܢܐ ܠܡܲܠܟܿܝܼܙܕܩ ܙܕܝܼܩܐ . ܗܢ̣ܘܢ ܢܸܩܪ̱ܒܘܼܢ ܠܲܡܫܡܫܘܬܢܝ ܆ ܘܲܢܩܪܒܼܘܼܢ ܩܕܼܵܡܲܝ ܬܲܪܒܿܐ ܘܲܕܡܵܐ . ܦܓܼܪܐ ܘܲܕܡܐ ܡܩܲܪܒܼܝܼܢ ܠܐܠܗܐ . ܒܠܚܡܐ ܘܚܲܡܪܐ ܆ ܒܛܟܼܤܹܗ ܕܡܲܠܟܿܝܼܙܕܩ ܘܗܢ̣ܘܢ ܢܸܥܠܘܼܢ ܠܡܲܩܕܫܝ̇ . ܘܗܢ̣ܘܢ ܢܸܩܪܒܘܢ ܠܦܬܼܘܼܪܝ ܇ ܘܚܲܡܪܐ ܠܐ ܢܸܫܬܿܘܿܢ ܡܵܐ ܕܥܵܐܠܝܼܢ ܠܕܪܬܿܐ . ܘܫܪܟܐ ܕܐܝܟ ܗܠܝܢ . ܘܐܟܼܙܢܐ ܓܹܝܪ ܕܟܕ ܠܐ ܐܝܼܬܹܿܝܗ̇ ܗܘܼܬ ܟܵܗܢܘܼܬܐ ܕܒܹܝܬܼ ܐܗܪܘܢ ܇ ܫܦܪ ܠܲܡܪܝܡܐ ܘܐܓܢ ܐܝܼܕܗ ܥܠ ܡܘܼܫܐ ܘܥܲܒܕܗ ܚܲܕܬܼܐܝܼܬܼ ܟܵܗܢܐ ܚܲܕܬܼܐ ܡܟܲܗܢܵܢܐ ܕܟܗ̈ܢܐ . ܘܒܲܤܝܵܡ ܐܝܼܕܗ ܕܡܘܫܐ ܪܕܵܐ ܘܐܸܬܼܝܲܒܸܿܠ ܚܝܠܐ ܟܵܗܢܵܝܐ ܠܐܗܪܘܿܢ ܠܹܘܝܵܐ . ܘܗܼܵܟܼܢܐ ܒܝܘܼ̈ܒܵܠܐ ܬܡܝܼ̈ܗܐ ܒܫܲܒܼܛܐ ܕܠܘ̈ܝܐ ܪܕܵܐ ܗܘ̣ܐ . ܥܕܡܐ ܕܫܦ̣ܵܪ ܠܐܠܗܐ ܒܲܡܫܝܼܚܗ ܟܗܢܐ ܕܫܪܪܐ . ܘܒܤܝܵܡ ܐܝܕܐ ܩܲܕܝܼܫܐ ܕܥܠ ܪܫܐ ܕܲܫܠܝܼܚ̈ܘܗܝ : .. ܀ .. ܒ .. ܀ .. pb. f.17r ܘܒܫܘܼܠܛܢܐ ܕܡܢܗ ܘܲܒܼܡܲܦܘܿܚܝܼܬܼܐ ܕܛܲܝܒܿܘܼܬܹܗ ܆ ܫܟܸܿܢ ܠܗܘܢ ܚܝܠܐ ܟܵܗܢܵܝܐ ܠܥܘܼܬܵܕܼܵܐ ܕܡܵܘܗܒܼܬܹܗ̇ . ܘܲܥܒܼܕ ܐܢܘܢ ܟܵܗ̈ܢܐ ܡܪ̈ܥܝܬܐ ܒܪܘܼܚܵܐ ܕܩܘܼܕܫܗ̇ . ܕܫܲܕܪ ܡ̣ܢ ܫܡܲܝܐ . ܗ̇ܝ ܕܒܼܕܡܘܼܬܼܐ ܕܠܸܫ̈ܢܝ ܢܘܼܪܐ ܥܲܠ ܪ̈ܫܝܗܘܢ ܐܲܓܿܢܬ̤ ܘܐܸܬܼܦܲܠܓܼܬ̤ . ܠܐܬܹܐ ܕܠܐ ܚܵܤܪܐ ܒܤܓܿܝܼܐܘܼܬܼ ܢܵܤܘܒ̈ܐ . ܟܕ ܡܸܬܼܦܲܠܓܼܐ ܒܲܕܡܘܬܼ ܪܸܕܝܵܐ ܡܸܠܬܼܢܝܐ ܇ ܘܕܸܠܩܐ ܢܘܼܪܢܝܐ . ܘܐܝܟܿܢܐ ܕܡ̣ܢ ܤܝܵܡܝܼܕܐ ܪܘܼܚܢܝܐ ܟܗܢܐ ܗܘܸܐ ܡܘܼܫܐ : ܘܠܐ ܗܘ̣ܐ ܡ̣ܢ ܝܘܼܒܵܠܐ ܆ ܗܟܢܐ ܡ̣ܢ ܤܝܵܡܝܼܕܐ ܪܘܼܚܵܢܝܐ ܟܗ̈ܢܐ ܥܲܡ̈ܡܐ : ܘܠܘ ܡ̣ܢ ܝܘܼܒܵܠܐ . ܐܦ ܓܹܝܪ ܡܝܬܿܪ ܗܘ̣ ܒܲܫܪܪܐ ܐ̄ܪܵܙܹܗ ܕܤܝܵܡܝܼܕܵܐ . ܒܦܸܚܡܵܐ ܡܬܲܚܬܿܝܐ ܕܝܘܼܒܵܠܹܗ ܕܟܝܵܢܐ . ܘܠܗܕܐ ܠܵܘ ܚܘܼܫ̈ܒܝ ܐܵܘܠܹܕܘ ܆ ܐܠܐ ܐܪܙܐ ܕܒܟܬܿܒܐ ܀ ܀ ܀ ܓ ܀ ܀ ܀ pb. f.17v ܐܲܤܗܸܕ . ܝ̇ܠܦܝܼܢܢ ܬܘܼܒ ܕܡܘܼܫܐ ܡܸܬܼܦܩܸܕ : ܕܲܕܒܪ ܠܝܼܫܘܿܥ ܓܲܒܼܪܐ ܕܪܘܼܚܐ ܒܹܗ ܆ ܘܤܝܼܡ ܐܝܼܕܟ ܥܠܘܗܝ . ܘܗܲܒܼ ܡ̣ܢ ܫܘܼܒܚܟ ܥܠܘܗܝ : ܐܝܟܿܢܐ ܕܲܡܕܒܪܢܐ ܡ̣ܢ ܤܝܵܡܝܼܕܐ ܢܸܫܬܲܡܠܹܐ . ܘܠܘ ܡ̣ܢ ܝܘܼܒܵܠܐ . ܕܥܠ ܗܕܐ ܟܬܼܝܼܒܼ ܆ ܕܝܼܫܘܿܥ ܒܲܪܢܘܿܢ ܐܸܬܼܡܠܝܼ ܪܘܼܚܐ ܕܚܟܼܡܬܐ . ܡܛܠ ܕܤܵܡ ܡܘܼܫܐ ܐܝܼܕ̈ܘܗܝ ܥܠܘܗܝ . ܐܝܟܿܢܐ ܕܐܵܦ ܚܢܢ ܢܸܬܿܬܿܛܦܝܼܣ ܠܲܡܗܲܝܡܵܢܘܼ ܕܒܪܘܼܚܐ ܩܕܝܫܐ ܕܪܵܕܹܐ ܒܝܘܼܒܵܠܐ ܡ̣ܢ ܪ̈ܫܝ ܟܘܼܡܪ̈ܐ ܪ̈ܘܼܚܢܝܐ ܇ ܡܸܬܼܩܲܕܫܝܼܢܢ ܠܡܸܗܘܐ ܟܗ̈ܢܐ ܠܐܠܗܐ ܘܲܡܫܡ̈ܫܢܐ ܠܪܒܿܘܼܬܹܗ . ܡܸܬܦܩܸܕ ܬܘܼܒܼ ܘܐܹܠ̱ܝܼܵܐ ܕܠܲܚܙܵܐܝܠ ܢܡܫܚܝܼܘܗܝ ܕܢܲܡܠܸܟ ܥܠ ܐܕܘܿܡ̇ . ܘܲܠܝܵܗܘ̇ ܒܪ ܝܲܡܫܝܸ ܕܢܲܡܠܟ ܥܠ ܝܤܪܝܼܠ : ܘܠܐܠܝܼܫܥ ܒܪ ܫܵܦܛ ܕܢܗܘܐ ܢܒܝܐ ܒܝܼܤܪܝܠ . ܘܠܐ ܠܝܘܼܒܵܠܐ ܕܘܼܟܼܪܢܐ ܇ pb. f.18r ܘܠܐ ܒܝܕ ܓܸܢܤܵܐ ܥܘܼܕܪܢܐ . ܐܠܐ ܒܝܕ ܡܫܝܼܚܘܬܐ ܘܓܲܒܝܘܼܬܼܐ ܕܡ̣ܢ ܐܠܗܵܐ . ܘܗܠܝܢ ܕܐܸܬܐܡܲܪ̈ܝܢ . ܣܦܩ̈ܢ ܠܡܲܟܿܤܢܘܼܬܼܵܐ ܕܬܪܥܝܼܬܼܐ ܕܥܠ ܝܘܼܒܠܐ : ܘܠܲܡܚܘܝܵܢܘܼܬܵܐ ܕܚܲܝܠܐ ܐܪܙܵܢܵܝܐ ܕܒܤܝܵܡ ܐܝܼܕܵܐ . ܕܒܹܗ ܡܸܬܼܝܲܒܿܠ ܚܝܠܐ ܕܛܝܒܿܘܼܬܐ ܠܢܤܘ̈ܒܐ ܕܡܵܘܗܒܼܬܼܐ ܀ ܦܤܘܩܐ ܕܫܒܥܐ ܀ ܡܛܠ ܫܘܡܠܝܐ ܕܒܼܤܝܵܡ ܐܝܼܕܐ ܀ ܩܕܡܝܐ ܡܛܠ ܤܝܵܡ ܐܝܼܕܐ ܪܫ ܟܗܢܝܐ . ܐܡ̇ܪܝܢܢ . ܕܐܟܼܡܐ ܓܹܝܪ ܕܟܠܗ̇ ܪܹܫܘܼܬܼ ܟܗܢܘܬܐ ܘܟܗܢܘܼܬܼܐ ܐܢ ܕܒܲܫܡܝܐ ܘܐܢ ܕܒܐܪܥܐ ܒܝܼܫܘܿܥ ܪܫ ܟܘܼܡܪ̈ܐ ܕܫܪܪܐ . ܡܸܬܓܲܡܪܐ ܆ ܒܗ̇ ܒܕܡܘܼܬܼܐ ܘܚܝܠܐ ܕܪܫ ܟܗ̈ܢܐ ܠܐܗܝܐ ܕܠܘܬܢ ܆ ܒܟܠܗܝܢ ܟܠ̱ܵܝܘ̈ܬܼܐ ܟܗ̈ܢܝܬܼܐ ܕܥܠ ܐܪܥܐ ܥܵܒ̇ܪ : ܡܵܠܘܿܢ ܕܝܢ ܚܝܠܐ ܐܠܗܝܐ ܒܐܝܕܵܘ̈ܗܝ ܠܘܬ ܟܠܗܘܢ ܛܲܟܼܤ̈ܐ ܕܬܼܚܘܿܬܵܘܗܝ݂ pb. f.18v ܡܸܬܡܲܛܐ . ܘܡܛܠ ܗܕܐ ܒܠܥܕ ܫܘܼܟܵܢܐ ܗ̇ܘ ܕܒܼܡܸܨܥܝܘܼܬܗ ܡܥܵܕ ܠܡܸܫܬܿܟܢܘ ܆ ܘܠܐ ܐܢܿܫ ܡ̣ܢ ܗܢܘܢ ܕܬܼܚܘܿܬܵܘܗܝ ܡܟܼܵܢ ܠܲܡܫܲܡܠܝܘܼ ܘܲܠܡܸܓܼܫܦ ܒܡܕܡ ܡ̣ܢ ܐܪ̈ܙܐ ܡܥ̈ܠܝܐ ܘܐܠܗ̈ܝܐ . ܘܐܠܐ ܡܤܵܡ ܒܪܫܐ ܢܩܲܒܸܿܠ ܗ̇ܘ ܕܲܡܒܲܠܒܸܿܠ ܛܟܼܤܵܐ ܘܚ̇ܛܦ ܕܪܓܼܐ ܕܠܐ ܕܝܼܠܗ ܐܢ ܐܢܵܫ ܢܲܡܪܚ . ܗܵܐ ܓܹܝܪ ܕܒܹܝܬܼ ܩܘܼܪܚ ܘܥܘܿܙ̱ܝܼܵܐ ܡܲܠܟܿܐ ܆ ܕܒܸܠܥܕ ܡ̣ܢ ܠܐܗܐ ܘܲܦܤܵܤܐ ܟܵܗܢܵܝܐ ܤܵܡܘ ܠܗܘܢ ܪܫ ܟܘܼܡܪܘܼܬܼܐ : ܗ̇ܢܘܢ ܡ̇ܢ ܢܩܸܕܘ ܒܢܘܼܪܐ : ܗ̇ܘ ܕܝܢ ܗܘܸܐ ܓܲܪܒܿܐ ܆ ܥܕܡܐ ܕܡܝܼܬܼ . ܐܵܦ ܫܐܘܿܠ ܕܒܠܥܕ ܫܡܘܼܐܝܠ ܢܒܝܼܵܐ ܘܪܫ ܟܗ̈ܢܐ ܕܒܼܚ ܆ ܐܬܬܸ ܥܠܘܗܝ ܚܛܝܼܬܼܐ ܘܠܵܘܛܬܼܐ . ܐܟܼܡܐ ܕܚܲܤܝܐ ܚܤܸܐ ܕܘܼܟܼܪܢܐ ܡܵܪܝ ܛܝܼܡܵܬܼܐܘܿܣ ܩܬܘܿܠܝܼܩܐ . ܐܡ̇ܪ ܒܐܓܪܬܗ ܤܘܼܢܗܵܕܝܼܩܵܝܬܐ . pb. f.19r ܒܡܕܝܼܢܬܗ ܠܲܡ ܡܲܠܟܿܝܬܿܐ ܕܡܲܠܟܿܢ ܙܲܟܿܝܐ : ܐܢܵܫ ܗܹܘܦܵܛܘܿܣ ܦܩܝܼܕ ܡ̣ܢ ܡܲܠܟܿܐ ܪܚ̇ܡ ܐܠܗܐ : ܗ̇ܘ ܕܲܡܗܲܝܡܲܢ ܥܠ ܡܘܿܢܝܛܐ ܐܵܘܿ ܟܹܝܬܼ ܛܲܒܼܥܐ ܗ̇ܘ ܕܒܗ ܡܬܛܲܒܥܝܼܢ ܕܝܪ̈ܐ ܘܙܘܼ̈ܙܐ ܒܝܵܘ̈ܡܬܗ ܆ ܠܘ ܒܲܠܚܘܿܕ ܒܡܲܠܟܿܘܼܬܐ ܗܕܐ : ܐܠܐ ܘܒܟܼܠ ܡܲܠ̈ܟܘܢ ܗܘܸ ܗܢܐ ܥܝܵܕܐ ܇ ܘܗܘܸ ܟܕ ܗܘܸ ܢܵܡܘܿܤܐ ܐܝܼܬܼܘܗܝ ܗܘ̣ܐ ܘܐܝܼܬܼܘܗܝ . ܘܐܸܢܗܘܸ ܕܡܸܫܬܿܟܼܚ ܐܢܫ ܐܝܢܐ ܕܗܘܸ : ܕܲܤܛܪ ܡ̣ܢ ܗ̇ܘ ܕܦܩܝܼܕ ܠܡܠܟܐ ܥܠ ܛܲܒܼܥܐ ܕܕܝܢܪ̈ܐ ܘܕܙܘܼ̈ܙܐ : ܐܚܝܕ ܡܘܿܢܝܛܐ ܘܲܡܕܲܡܘܸܬܼ ܘܛ̇ܒܥ : ܘܐܦܢ ܗܘܸ ܕܗܢ̣ܘܢ ܟܕ ܗܢ̣ܘܢ ܝܘܼܩ̈ܢܐ ܘܟܼܬܝ̈ܒܬܐ ܘܛܘܼܦ̈ܤܐ ܡ̈ܠܥܝܐ ܆ ܢܸܗܘܘܢ ܒܡܘܿܢܛܐ ܗ̇ܝ ܕܲܓܵܠܬܿܐ ܇ ܘܐܦܢ ܗܘܸ ܕܕܗܒܐ ܕܟܼܝܐ ܘܤܹܐܡܵܐ ܓܲܒܝܐ ܛܒܼܥ ܇ ܠܘ ܕܠܐ ܓܙܪ ܕܝܢܐ ܇ ܘܠܘ ܕܠܐ ܚܘܼܝܵܒܐ ܐܝܼܬܼܵܘܗܝ pb. f.19v ܠܢܡܘ̈ܤܐ ܡ̈ܠܟܝܐ . ܒܗ̇ܝ ܕܠܘ ܓܲܠܝܐܝܼܬܼ ܡ̇ܢ ܘܠܵܘ ܒܲܪܓܸܫܬܼܐ ܕܵܦܩܝܼܕܐ ܕܡܲܠܟܿܐ . ܐܝܟ ܕܒܛܘܼܫܝܐ ܕܝܢ ܘܟܲܤܝܐܝܼܬܼ ܐܸܬܼܚܲܦܛ ܠܡܼܛܒܥ ܕܝܢܪ̈ܐ ܘܙܘܼ̈ܙܐ . ܒܗ̇ܕܝܢ ܒܲܕܡܘܼܬܐ : ܘܐܦ ܒܥܕܬܿܐ ܩܵܬܘ̈ܠܝܼܩܝܸ . ܗ̇ܝ ܕܐܝܼܬܹܝܗ̇ ܡܕܝܢܬܼ ܡܠܟܘܬܼܐ ܕܡܠܟܐ ܕܫܡܝܐ : ܗܹܘܦܵܛܘܣ ܐܵܘ ܟܝܬ ܥܲܒܼܕܐ ܐܢܫ ܐܝܼܬ ܠܗ ܠܲܡܠܸܟ ܡܠ̈ܟܐ ܫܡܝܵܢܐ : ܗ̇ܘ ܕܲܦܩܝܼܕ ܠܗ ܥܠ ܡܘܿܢܝܛܐ ܘܛܲܒܼܥܐ ܡܲܠܟܿܝܐ ܕܝܼܠܗ : ܗ̇ܘ ܕܒܹܗ ܡܸܬܛܒܼܥܝܼܢ ܕܝܼܢܪ̈ܐ ܡܠ̈ܝܼܠܐ ܕܡܲܠܟܿܘܼܬܹܗ : ܘܡܸܨܛܲܠܡܝܼܢ ܟܹܝܬܼ ܘܡܸܬܿܬܿܨܝܪܝܼܢ ܘܡܸܬܝܲܩܢܝܼܢ ܆ ܒܲܨܠܸܡ ܨܘܼܪܬܿܐ ܕܐܝܼܩܪܗ . ܐܝܼܬܼܘܗܝ ܕܝܢ ܛܒܼܥܐ ܗܢܐ ܐܝܟ ܕܒܩܹܦܠܐܘܿܢ ܐܹܡܲܪ . ܫܡܵܐ ܕܐܒܼܐ ܘܕܒܪܐ ܘܕܪܘܼܚܵܐ ܕܩܘܕܫܐ . ܗܹ̇ܘ ܦܵܛܘܿܣ ܕܝܢ ܗ̇ܘ ܕܠܗܢܐ ܐܲܚܝܼܕ ܆ ܦܛܪܝܪܟܿܝܣ ܐܢܫ ܘܐܢ ܩܵܬܿܘܿܠܝܼܩܐ pb. f.20r ܪܚܝܼܡܐ ܠܐܢܫ ܕܢܸܩܪܐ ܘܲܢܫܲܡܲܗ . ܡܸܬܛܒܼܥܝܼܢ ܗܟܝܠ ܒܝܘܼܩܢܐ ܐܠܗܐܐ ܘܒܨܠܡܐ ܗܢܐ ܆ ܩܲܕܡܝܑܬܼ ܡ̇ܢ ܓܹܝܪ ܗ̇ܘ ܕܡܸܨܥܵܝܐ ܗܢܐ ܐܸܬܼܗܲܝܡܲܢ ܠܡ̣ܗܘܐ . ܒܬܪܟܢ ܕܝܢ ܡܝܛܪ̈ܦܘܠܝܼܛܘܿ . ܬܠܝܼܬܐܝܼܬ ܕܝܢ ܠܦܤܩ̈ܘܦܘܿ . ܬܘܒ ܕܝܢ ܘܐܦ ܩܲܫ̈ܝܼܫܐ ܘܡܫܡ̈ܫܢܐ ܇ ܘܛܟܤ̈ܐ ܗ̇ܢܘܢ ܐܚܪ̈ܝܐ : ܕܲܡܡܲܠܹܝܢ ܨܸܒܼܬܿܗ̇ ܕܥܹܕܬܐ . ܡܸܬܬܿܤܝܼܡ ܕܝܡ ܗܘܸ ܗܢܐ ܛܲܒܼܥܐ ܘܪܘܿܫܡܐ̣ ܐܝܟ ܫܬܐܤܬܐ ܛܵܒܼܬܼܵܐ ܕܡܲܠܟܿܘܼܬܼܐ ܕܲܫܡܲܝܵܐ . ܥܠ ܗ̇ܢܘܢ ܕܩܘܼܡ ܟܠ ܒܡܲܥܡܘܕܝܬܐ ܗ̇ܘܝܢ ܫܘ̈ܬܿܦܐ ܠܚܲܫܹܗ ܘܠܡܵܘܬܗ ܘܠܩܝܡܬܗ ܘܠܪܒܿܘܼܬܼ ܫܘܒܚܗ̣ ܕܡܲܠܟܐ ܕܫܡܝܐ . ܡܵܕܹܝܢ ܗ̇ܘ ܕܒܼܐܝܕܘ̈ܗܝ ܐܸܬܿܬܲܓܼܓܲܠ ܛܲܒܼܥܵܐ ܗܢܐ ܘܝܘܼܩܢ̣ܵܐ . ܩܲܕܡܝܐ ܐܝܼܬܼܘܗܝ ܦܛܪܝܪܟܿܝܼܣ ܐܝܟܿܢܐ ܕܡܵܪܗ̇ ܡ̇ܢ pb. f.20v ܕܡܲܠܟܿܘܼܬܐ ܐܡ̣ܪ ܨܝܕ ܦܛܪܘܿܣ . ܠܟ ܐܬܠ ܩ̈ܠܝܼܕܐ ܘܫܪܟܐ . ܦܘܠܘܣ ܕܝܢ ܟܕ ܢܩ̇ܦ ܠܦܘܩܕܢܐ ܗܢܐ ܫܲܕܪ . ܤܵܡ ܓܹܝܪ ܠܐܗܐ ܒܥܕܬܗ . ܠܘܩܕܡ ܡ̇ܢ ܫܠܚ̈ܝܐ . ܒܬܪܟܸܢ ܕܝܢ ܢܒ̈ܝܐ . ܘܐܸܢܗܘ ܕܐܢܵܫ ܤܛܪ ܡ̣ܢ ܦܘܼܩܕܢ ܗ̇ܘ ܡ̇ܢ ܕܐܸܬܗܲܝܡܲܢ ܛܲܒܼܥܐ ܗܢܐ ܐܵܘ ܟܹܝܬܼ ܡܘܿܢܝܼܛܵܐ ܢܸܤܥܹܐ : ܐܵܘ ܟܹܝܬܼ ܢܲܡܪܚ ܕܝܢܪ̈ܐ ܡ̈ܠܝܠܐ ܠܲܡܝܲܩܵܢܘܼ : ܘܐܦܢ ܗܘܸ ܕܗܸܢܹܝܢ ܟܕ ܗܸܢܹܝܢ ܕܸܡܘ̈ܬܐ ܘܨܘܼܪ̈ܬܐ ܡܸܬܚ̈ܙܝܢ ܒܝܘܼܩ̈ܢܐ : ܘܐܦܢ ܗܘܸ ܕܤܘܿܓܼܐܐ ܢܕܲܡܘܸܬܼ ܒܪܹܫ ܝܘܼܩܢܐ ܕܝܼܠܗ : ܐܸܠܐ ܡܛܠ ܕܠܘ ܒܲܪܓܹܫܬܼܐ ܡ̇ܢ ܘܲܒܼܦܘܼܩܕܢܐ ܕܗ̇ܘ ܕܒܐܝܼܕܗ ܐܸܬܓܿܥܸܠ ܛܲܒܼܥܐ ܡ̣ܢ ܡܲܠܟܿܐ ܫܡܲܝܢܐ : ܟܲܤܝܐܝܼܢ ܕܝܢ ܘܤܛܪ ܡ̣ܢ ܦܘܼܩܕܢܐ ܆ ܗܘܸ ܠܗ ܡܗܲܝܡܸܢ ܥܒܿܕܐ pb. f.21r ܕܡܲܠܟܿܘܼܬܼܵܐ . ܗܘܸ ܡ̇ܢ ܠܓܙܪ ܕܝܼܢܐ ܕܚܝܼܠܐ ܢܸܬܼܚܲܝܲܒ . ܫܘܬ̈ܦܐ ܕܝܢ ܕܝܼܠܹܗ . ܠܲܡܤܵܡ ܒܪܫܐ ܕܤ̇ܒܼܠܝܼܢ . ܕܝܢܪ̈ܐ ܕܝܢ ܗܢ̇ܘܢ ܕܛܒܼܥ ܢܟܼܝܼܠܐܝܼܬ ܡܸܤܬܿܠܹܝܢ ܘܒܢܘܼܪܐ ܡܸܬܦܲܫܪܝܼܢ . ܘܲܠܒܹܝܬܼ ܓܲܙܐ ܡܠܟܿܝܐ . ܠܐ ܥܵܐܠܝܢ . ܐܲܝܟܿܢܐ ܕܐܦܠܐ ܗܢ̇ܘܢ ܕܼܝܢ̈ܪܐ ܡܸܬܼܪ̈ܓܼܫܢܐ ܕܙܹܐܦܵܐ ܥܵܐܠܝܢ ܠܒܹܝܬܼ ܓܲܙܐ ܕܡܠܟܘܬܐ ܐܪܥܢܵܝܬܐ . ܗܐ ܓܹܝܪ ܐܠܘܼܠܐ ܕܡܩܲܕܸܫ ܗܘܸ ܪܫ ܟܗ̈ܢܐ ܡܸܫܚܵܐ ܘܪܫ̇ܡ ܠܡܲܕܒܚܐ : ܘܦܵܪܹܫ ܘܤ̇ܐܡ ܟܵܗ̈ܢܐ ܐܝܟ ܕܬܒ̇ܥ ܢܵܡܘܿܤܐ ܕܪܫܘܼܬܼ ܟܵܗܢܘܼܬܼܐ : ܕܩܲܕܝܼܫܐܝܼܬܼ ܢܸܬܩܼܲܪܒܘܼܢ ܠܐܝܠܝܢ ܕܩܲܕܝܼܫܝܼܢ : ܘܢܸܫܬܘܬܦܘܢ ܥܲܡ ܗ̇ܢܝܢ ܕܐܠܗ̈ܝܵܢ ܠܗ̇ܢܘܢ ܕܐܵܠܵܗܵܝܑܼܝܼܢ ܒܲܠܚܘܿܕ : ܘܥܲܡ ܗܠܝܢ ܕܓܼܡܝܼܪ̈ܢ ܠܗ̇ܢܘܢ ܕܡܨܝܢ ܠܡܸܓܼܡܪ ܐܦ ܠܐܚܪ̈ܢܐ ܥܲܡ pb. f.21v ܗ̇ܢܝܢ ܬܘܼܒܼ ܕܩܲܕܝܼ̈ܫܢ ܠܗܠܝܢ ܕܛܵܒܼ ܩܕܝܼܫܝܼܢ : ܐܠܐ ܘܠܐ ܚܕ ܐܪܙܐ ܡܸܫܬܡܠܐ ܗܘ̣ܐ ܠܓܼܡܪ . ܦܤܘܿܩܐ ܕܬܡܢܝܐ ܀ ܡܛܠ ܕܝܼ̈ܠܝܬܼܐ ܕܫܘܼܡܠܝܗ . ܘܫܸܬ ܡܸܫܟܿܚܝܼܢܢ ܕܝܼ̈ܠܝܬܐ ܕܫܘܼܡܠܝܗ ܕܪܫ ܟܗ̈ܢܐ ܀ ܚܕܐ ܡ̇ܢ ܐܵܡܘܿܠܘܿܓܼܝܼܐ ܕܩ̇ܪܐ . ܟܕ ܡܚܵܘܹܐ ܬܘܕܝܼܬܹܗ ܚܠܝܼܡܬܿܐ . ܘܕܓܵܥܹ̇ܝܨ ܡ̇ܢ ܗܪ̈ܛܝܼܩܘܿ ܇ ܘܕܡܩܲܒܸܿܠ ܠܡ̈ܠܦܢܐ ܫܪܝܼܪ̈ܐ ܇ ܘܲܕܡܲܤܗܕ ܥܠܘܗܝ ܠܐܗܐ ܟܹܝܬ ܘܡ̈ܠܐܟܼܘ̄ ܩܕܝܼܫ̈ܐ ܘܲܟܼܢܘ̈ܬܗ : ܕܟܼܡܵܐ ܕܡܼܨܐ ܠܐ ܢܒܲܨܪ ܡ̣ܢ ܗܠܝܢ ܕܦܲܐ̈ܝܵܢ ܠܩܲܝܘܡܘܼܬܹܗ ܀ ܕܬܪ̈ܬܝܢ ܕܝܢ ܆ ܗ̇ܝ ܕܠܐ ܡܸܬܬܤܪܚ ܒܸܠܥܕ ܬܪܝܢ ܐܵܘ ܬܠܬܼܐ ܐܦܤܩ̈ܘܿܦܐ : ܐܝܟ ܡܠܬܼܐ ܡܪܢܝܬܐ . ܕܐܲܝܟܿܐ ܕܬܪܝܢ ܐܵܘ ܬܠܬܐ ܟܢܝܼܫܝܼܢ ܒܫܡܝ ܆ ܬܡ̇ܢ ܐܢܐ ܒܲܝܢܬܼܗܘܢ . ܘܒܗܕܐ ܡܫܬܪܪܐ : ܕܟܕ pb. f.22r ܡܢܗ ܕܐܠܗܐ ܥܵܬ̇ܪܼ . ܠܗ̇ܢܘܢ ܐܚܪ̈ܢܐ ܡܲܥܬܿܪ .. ܕܬܠܬ ܕܨ . ܐܘܢܓܠܝܘܢ ܩܕܝܼܫܐ ܕܡܼܬܦܬܚ ܥܠ ܪܫܗ . ܘܩܸܪܝܢܐ ܕܫܸܡܗܘܢ ܪܫܐ ܕܫܠܝܚ̈ܐ ܡܸܬܼܩܪܐ . ܘܒܗܕܐ ܆ ܬܲܪ̈ܬܝܢ ܡܸܬܝܕܥ̈ܢ . ܚܕܐ ܡ̇ܢ ܆ ܕܬܸܫܡܫܬܹܿܗ ܡܸܬܼܗܲܝܡܢ ܕܫܸܡܥܘܢ ܘܐܟܼܘܵܬܹܗ ܟܐܦܐ ܕܵܥܠܝܗ̇ ܡܸܬܼܒܲܢܝܐ ܥܕܬܐ ܡܸܫܬܿܘܐ ܠܡܸܗܘܐ . ܘܐܚܪܬܐ ܕܐܟܼܘܬܗ ܡܘܕܐ . ܕܐܢܬܿ ܗܘ̣ ܡܫܝܚܐ ܒܪܗ ܕܐܠܗܐ ܚܝܐ ܀ ܕܐܪܒܥ ܀ ܚܘܼܛܪܐ ܕܢܤ̇ܒ . ܗ̇ܘ ܕܡܫܵܘܕܥ ܥܠ ܫܘܼܠܛܢܗ ܀ ܕܚܲܡܸܫ ܀ ܠܒܘ̈ܫܐ ܦܪ̈ܝܼܫܐ ܕܡܸܬܥܛܦ ܒܗܘܢ . ܒܝܼܪܘܿܢܐ ܠܡܐܡܪ ܘܡܲܨܢܲܦܬܼܐ ܘܲܪܕܝܼܕܐ ܘܲܤܛܪ ܀ ܕܫܸܬ ܀ ܗ̇ܝ ܕܩ̇ܥܝܢ ܟܗ̈ܢܐ ܘܟܸܢܫܵܐ . ܕܝܠܐ ܘܙܿܕܩ ܠܪܒܿܘܼܬܼ ܕܪܓܐ ܕܩܲܒܸܿܠ ܡܫܵܘܕܥܐ . ܘܠܦܘܼܬܼ ܕܪܓܹܗ ܘܛܟܼܤܗ . ܗ̄ ܆ ܥܠ pb. f.22v ܦܛܪܝܪܟܐ ܬܠܬܼ ܙܒ̈ܢܝܢ . ܘܥܠ ܡܝܛܪܼܦܘܠܝܛܐ ܬܪ̈ܬܝܢ ܙܒ̈ܢܝܢ . ܘܥܠ ܐܦܤܩܘܦܐ ܚܕܐ ܙܒܼܢ ܀ ܦܤܘܩܐ ܕܬܫܥܐ ܀ ܡܛܠ ܤܝܵܡ ܐܝܼܕܼܵܐ ܘܫܘܡܠܝܐ ܕܟܗ̈ܢܐ . ܟܵܗܢܘܼܬܼܐ ܡ̇ܢ ܥܠ ܗ̇ܝ ܝܵܨܦܵܐ : ܘܲܒܼܛܝܼܠ ܠܗ̇ ܕܠܗܠܝܢ ܕܐܸܬܼܕܲܟܿܝܼܘ ܆ ܒܡܐ ܕܙܢܘܬܐ ܩܲܕܝܼ̈ܫܬܐ ܕܒܝܕ ܥܡܵܕܐ ܘܲܢܤܝܼܒܘܼܬܼ ܐܪ̈ܙܐ ܩܕܝܼܫ̈ܐ ܬܫܵܘܬܸ̇ܦ . ܕܝ̈ܠܝܬܐ ܕܝܢ ܩܢܸܐ ܚܲܡܸܫ ܀ ܚܕܵܐ ܡ̇ܢ ܆ ܡܸܬܼܩܲܪܒܢܘܼܬܐ ܕܩܕܡ ܡܕܒܚܐ ܕܡܫܘܕܥܐ ܆ ܠܗ̇ܝ ܕܡ̣ܢ ܆ ܗ̇ܘ ܕܗܘܸܐ ܡܲܕܒܿܚܐ . ܘܕܒܡܲܕܒܿܚܐ ܡܩܲܒܿܠ ܠܗܘܿܢ ܠܫܘܼܟ̈ܢܐ ܀ ܕܬܪ̈ܬܝܢ ܀ ܩܥܵܕܐ ܕܥܲܠ ܬܪ̈ܬܝܗܝܢ ܒܘܼܪ̈ܟܐ ܡܫܘܕܥ ܆ ܠܡܸܬܩܪܒܢܘܼܬܐ ܡܫܲܥܒܿܕܬܿܐ ܕܡܫܲܥܒܿܕ ܒܗ̇ ܠܐܠܗܐ ܗ̇ܘ ܕܡܩܲܪܸܒܼ ܆ ܠܗ̇ܘ ܕܩܲܕܝܼܫܐܝܬ ܡܸܬܼܩܲܪܒ . ܘܕܗܘܸ ܗ̇ܘ ܕܐܸܬܼܩܲܪܒܼ ܆ pb. f.23r ܡܸܫܬܥܒܕ ܠܗ̇ ܟܕ ܠܗ̇ ܀ ܕܬܠܬ ܀ ܦܫܵܛܐ ܕܬܪ̈ܬܝܗܝܢ ܐܝ̈ܕܘܗܝ . ܡܫܵܘܕܥ ܠܗ̇ܝ ܕܩ̣ܢܐ ܡܟܝܠ ܚܝܠܐ ܠܲܡܒܼܪܟܼܘܼ . ܐܝܟ ܕܡܪܢ ܒܲܪܸܟ ܠܬܠܡܝܼ̈ܕܘܗܝ ܆ ܥܸܕܵܢ ܤܘܼܠܩܗ ܀ ܕܐܪܒܥ ܀ ܟܪܘܿܙܘܬܐ ܗ̇ܝ ܕܐܲܪܝܼܡܘ ܥܲܝ̈ܢܝܟܘܢ . ܕܡܫܘܕܥܐ ܕܡܢܗ ܕܐܠܗܐ ܐܝܼܬܹܝܗ̇ ܓܒܼܝܼܬܹܗ ܘܩܪܵܝܬܹܿܗ ܒܡܸܨܥܝܘܼܬ ܪܫ ܟܗ̈ܢܐ . ܘܕܤܗܕܘܼܬܐ ܗܝ̣ ܕܪܫ ܟܗ̈ܢܐ ܕܥܠܘܗܝ ܕܩܲܒܸܿܠ ܠܡܵܘܗܒܬܐ ܗܕܐ ܡܥܠܝܬܿܐ ܗ̇ܘ ܕܐܸܬܼܓܒܼܝܸ ܀ ܕܚܲܡܫ ܀ ܫܠܡܐ ܕܡܸܬ̱ܝܼܗܸܒܼ ܠܗ ܡ̣ܢ ܟܢ̈ܘܬܗ ܆ ܐܟܼܡܵܐܢ ܕܗܘܸܐ ܒܝܬܝܐ ܠܐܪ̈ܙܐ ܐܟܘܗܘܢ . ܦܤܘܼܩܐ ܕܥܤܪܐ ܀ ܡܛܠ ܤܝܵܡܝܼܕܐ ܘܫܘܼܡܠܝܐ ܡܫܡܫܢܝܐ ܠܛܟܼܤܐ ܕܝܢ ܕܡܫܲܡܸܫ ܚܲܕܬܼܐܝܼܬܼ ܕܝܼܠܵܝܬܐ ܦܪܝܼܫܬܿܐ ܩܢܹܐ ܒܡܸܫܬܡܥܢܘܬܗ . ܕܐܝܼܬܿܝܗ̇ ܩܥܵܕܐ pb. f.23v ܕܥܠ ܚܕܼܵܐ ܒܘܼܪܟܿܐ ܇ ܘܙܩ̇ܦ ܚܕܐ ܨܸܒܼܥܵܐ ܡ̣ܢ ܐܝܼܕܐ ܇ ܕܡܫܘܕܥܐ ܕܠܚܕܐ ܡܬܩܲܪܒܼ̄ ܢܘܼܬܼܵܐ ܕܗ̇ܢܘܢ ܕܡܸܬܕܲܟܹܿܝܢ ܆ ܡܢܗܘܢ . ܘܕܒܼܡܢܬܐ ܩܢ̣ܐ ܠܡܸܬܩܲܪܒܢܘܼܬܼܐ ܡܫܲܥܒܕܬܿܐ . ܘܠܘ ܡܫܲܡܠܝܬܿܐ . ܐܵܘ ܕܝܲܬܿܝܼܪ ܡܫܲܡܠܝܐ : ܐܝܟ ܟܗ̈ܢܐ ܘܪ̈ܫܝ ܟܗ̈ܢܐ . ܘܕܲܚܕܐ ܟܲܟܪܐ ܩܲܒܸܿܠ . ܗ̇ܝ ܕܝܢ ܕܐܘܼܪܪܐ ܢܸܟܼܪܘܿܟ ܥܠ ܨܵܘܪܗ ܟܕ ܡܲܟܼܪܙ . ܡܫܵܘܕܥܢܐ ܗܘܼ ܕܥܠ ܫܘܼܡܠܝ ܫܘܼܥܒܿܕܘ ܕܒܢ̈ܝ ܬܫܡܫܬܐ ܕܐܸܬܼܗܲܝܡܲܢ ܀ ܦܤܘܿܩܐ ܕܚܕܥܤܪ ܀ ܡܛܠ ܗ̇ܝ ܕܐܪܐ ܫܠܝܚ̈ܐ ܡ̣ܢ ܡܪܢ ܩܲܒܸܿܠܘ ܠܫܘ̈ܡܠܝܐ ܗܠܝܢ ܬܠܬܼܐ ܘܠܢ ܐܲܫܠܸܡܘ . ܐܵܘ ܡܢܗܘܢ . ܐܡ̇ܪܝܢܢ . ܕܡܥܗ ܕܦܪܘܩܐ ܩܲܒܿܠܘ ܫ̈ܠܝܼܚܝܐ ܘܠܲܢ ܐܲܫܠܸܡܘ . ܘܝܼܕܝܼܥܐ ܗܕܐ . ܡ̣ܢ ܗ̇ܝ ܕܟܕ ܫܲܕܪ ܐܢܘܢ ܬܪܝܢ ܬܪܝܢ ܘܝܲܗܒ ܠܗܘܿܢ pb. f.24r ܫܘܼܠܛܢܐ ܥܠ ܟܘܪ̈ܗܢܐ ܘܪ̈ܘܚܐ ܒܝܼ̈ܫܬܼܐ ܕܐܡ̣ܪ . ܕܓܲܪ̈ܒܲܐ ܕܲܟܵܘ . ܘܫܲܪܟܿܐ . ܡܫ̈ܡܫܢܐ ܐܵܘ ܟܹܝܬܼ ܡܕܟܿܝ̈ܢܐ ܥܒܕ ܐܢܘܢ . ܘܟܕ ܢܦܚ̣ ܒܗܘܿܢ ܘܐܡ̣ܪ ܆ ܩܲܒܸܿܠܘ ܪܘܼܚܐ ܕܩܘܕܫܐ ܘܐܵܘܤܸܦ ܗ̇ܝ ܕܐܢ ܬܸܫܒܿܩܘܿܢ ܚܛ̈ܗܐ ܠܐܢܵܫ ܢܸܫܬܲܒܼܩܘܢ ܠܗ : ܘܐܢ ܬܹܐܚܕܘܼܢ ܕܐܢܵܫ ܐܲܚܝܼܕܝܼܢ . ܩܫܝ̈ܫܐ ܥܒܼܕ ܐܢܘܢ . ܘܟܕ ܐܪܝܼܡ ܐܝܼ̈ܕܘܗܝ ܘܒܲܪܸܟ ܐܢܘܢ ܒܥܸܕܵܢ ܤܘܠܩܗ ܆ ܐܦܤܩ̈ܘܦܐ ܥܒܼܕ ܐܢܘܢ ܀ ܦܤܘܩܐ ܕܬܪܥܤܪ ܀ ܡܛܠ ܪ̈ܘܫܡܐ ܨܠܝܼܒ̈ܝܐ ܕܥܠ ܡܸܬܿܬܿܤܝ̈ܡܢܐ ܟܠܗܘܢ ܐܦ ܐܝܟܢܝܘܬܗܘܢ ܐܡ̇ܪܝܼܢܢ ܕܝܢ ܚܬܡܐ ܡܢܐ ܕܪܘܿܫܡܗ ܕܨܠܝܼܒܐ ܕܗ̇ܘܐ ܥܠܝܗܘܢ ܡܫܵܘܕܥ ܆ ܥܠ ܡܝܼܬܼܘܼܬܼܐ ܕܡ̣ܢ ܟܠܗܘܢ ܪ̈ܓܝܼܓܼܬܗ ܕܦܓܼܪܐ . ܘܥܠ ܚܝ̈ܐ ܕܡܕܲܡܹܝܢ ܒܐܠܗܐ : ܘܚ̇ܝܪܝܢ ܠܐ ܡܸܨܛܠܝܢܐܝܬ ܒܐܠܗܝܘܼܬܼܐ pb. f.24v ܕܚܝ̈ܗܝ ܐܢܫ̈ܝܐ ܕܝܼܫܘܿܥ : ܗ̇ܘ ܕܐܸܬܼܢܲܚܲܬܼ ܥܕܡܐ ܠܙܩܝܼܦܐ ܘܠܡܵܘܬܿܐ : ܥܲܡ ܟܠܗ ܕܘܼܒܵܪܐ ܐܠܗܝܐ ܕܪܲܚܝܼܩ ܡ̣ܢ ܚܛܝܼܬܐ ܕܡܸܬܪܫܡܝܼܢ ܒܗ ܐܝܠܝܢ ܕܗܵܟܼܢܐ ܚ̇ܐܝܢ : ܐܟܼܡܵܐ ܕܐܝܬܝܗܘܿܢ ܒܢܝ̈ ܕܡܘܼܬܹܗ : ܒܨܘܼܪܬ ܙܩܝܼܦܐ ܕܚ̈ܝܘܗܝ ܪ̈ܚܝܼܩܝ ܒܟܼܠ ܡ̣ܢ ܚܛܝܼܬܼܐ ܀ ܡܛܠ ܐܲܝܟܿܢܝܘܼܬܗ ܕܝܢ ܆ ܐܢܫ̈ܝܼܢ ܡ̣ܢ ܐܒܗ̈ܬܼܐ : ܡ̣ܢ ܒܤܬܪ ܪܫܗ ܕܗ̇ܘ ܕܡܬܬܤܝܼܡ ܥܕܡܐ ܠܒܹܝܬܼ ܥܝܢ̈ܘܗܝ ܆ ܘܡ̣ܢ ܐܸܕܢܗ ܕܝܲܡܝܼܢܐ ܠܐܕܢܗ ܕܤܸܡܠܐ ܪܫ̣ܡܘ . ܘܐܝܬܝܗܘܢ ܡܵܐܪܝܸ ܘܝܘܿܐܵܢܝܼܣ ܩܬ̈ܘܿܠܝܼܩܐ ܦܛܪܝܪܟܐ . ܐܚܪܢ̈ܐ ܕܝܢ ܡ̣ܢ ܒܹܝܬܼ ܥܝ̈ܢܘܗܝ ܕܡܬܬܤܝܡܢܐ ܘܥܕܡܐ ܠܒܤܬܪ ܪܫܗ : ܘܡ̣ܢ ܐܕܢܐ ܕܝܲܡܝܼܢ̣ܵܐ ܠܗ̇ܝ ܕܤܸܡܠܐ . ܘܐܝܼܬܝܗܘܿܢ ܓܝܼܘܪܓܝܣ ܡܝܛܪܦܘܠܝܛܐ ܕܐܵܬܼܘܿܪ . pb. f.25r ܘܐܝܠܝܢ ܕܢܩܸܦܘ ܠܗ . ܘܟܠ ܚܕ ܡ̣ܢ ܗܵܠܝܢ ܬܪܝܗܘܢ ܥܹܠܬܐ ܥܒܼܕ ܠܪܘܿܫܡܹܗ . ܡܵܐܪܝܸ ܡ̇ܢ ܩܬܘܿܠܝܼܩܐ ܘܐܝܠܝܢ ܕܐܲܫܠܡܘ ܠܗ ܐܡ̣ܪܘ . ܕܡܲܫܠܡܢܘܬܐ ܕܪܘܫܡܐ ܕܥܠ ܐܪ̈ܙܐ ܩܕܝܼܫ̈ܐ ܕܦܓܼܪܐ ܘܕܡܐ : ܘܥܠ ܡܕܒܚܐ ܘܲܤܛܪ ܆ ܘܬ̃ܟܝ̃ܒܘ̃ܬܐ ܡ̣ܢ ܡܲܕܢܚܐ ܠܡܥܪܒܼܐ ܡܫܲܪܝܼܢܢ ܒܗ ܒܪܘܿܫܡܐ . ܘܬܟܝܒܼܘܬܐ ܕܤܘܼܥܪ̈ܢܐ ܤܵܗܕܐ ܕܗܟܼܢܐ ܐܬܬܲܫ̱ܠܡܬ̤ . ܟܕ ܡܬ̇ܚ ܐܝܕܗ ܗ̇ܘ ܕܪܫ̇ܡ ܠܡܕܢܚܐ . ܐܢ ܥܠ ܐܪ̈ܙܐ ܩܕܝܼܫ̈ܐ ܇ ܘܐܢ ܥܠ ܡܕܒܿܚܐ ܘܤܛܪ ܇ ܘܢܓܕ ܠܗ̇ ܠܡܲܥܪܒܐ ܘܡ̣ܢ ܓܪܒܿܝܐ ܠܬܝܡܢܐ . ܘܐܦ ܥܠ ܡܸܫܚܵܐ ܕܥܡܵܕܐ ܘܘܲܙܢܵܐ ܇ ܘܥܠ ܟܤܐ ܕܡܟܼܘܪܝܐ ܇ ܘܥܠ ܟܦܵܦܬܼܐ ܕܒܤܡ̈ܐ ܇ ܘܥܠ ܦܝܼܪܡܵܐ ܘܲܤܛܪ . ܘܟܕ ܗܟܢܐ ܐܝܼܬܹܝܗ̇ ܗܕܐ pb. f.25v ܐܦ ܥܠ ܡܸܬܬܤܝ̈ܡܢܐ ܗܟܼܢܐ ܙ̇ܕܩ ܠܡܸܪܫܡ . ܐܝܟܢܐ ܕܟܠܗܘܢ ܪ̈ܘܫܡܐ ܢܸܗܘܘܿܢ ܫܘܹܝܢ ܠܚ̈ܕܕܐ ܕܠܐ ܫܘܼܚܠܦܐ ܡܕܡ .. ܓܝܘܪܓܼܝܼܣ ܕܝܢ ܡܝܛܪܦܘܠܝܛܐ ܘܲܕܢܲܩܦܘܼܗܝ ܐܡ̣ܪܘ . ܘܐ̃ܝܟܿܢ ܕܐܵܦܹܢ ܬܲܚ̱ܘ̈ܝܬܼܐ ܗܠܝܢ ܕܐܲܝܬܿܝܸ ܡܵܐܪܝܸ ܩܬܿܘܠܝܩܐ ܫܲܪܝܼܪ̈ܢ ܇ ܘܕܟܠܗܘܿܢ ܪ̈ܘܿܫܡܐ ܡ̣ܢ ܡܕܢܚܐ ܒܗܘܿܢ ܡܫܲܪܝܢܢ : ܘܠܡܲܥܪܒܼܐ ܢ̇ܓܕܝܢܢ : ܘܡ̣ܢ ܓܲܪܒܿܝܐ ܠܬܝܡܢܐ ܆ ܐܠܐ ܐܦ ܥܠ ܡܸܬܬܤܝܼ̈ܡܡܢܐ ܗܘܸ ܗܵܟܢ ܙܕܿܩ ܠܤܵܝܘܿܡܵܐ ܕܲܢܫܪܐ ܒܪܘܿܫܡܵܐ . ܘܡܛܠ ܕܒܡܕܢܚܐ ܩ̇ܐܡ ܤܵܝܘܿܡܵܐ ܘܐܦܘ̈ܗܝ ܠܡܲܥܪܒܼܐ . ܘܡܸܬܿܬܿܤܝܼܡܢܐ ܩܐ̇ܡ ܩܕܡܵܘܗܝ ܒܡܲܥܪܒܐ ܘܐܦܘ̈ܗܝ ܠܡܲܕܢܚܐ ܆ ܡܢܗ ܕܐܝܼܬܼܘܗܝ ܒܡܲܕܢܚܐ ܙܕ̇ܩ ܕܲܢܫܲܪܐ ܒܪܘܿܫܡܐ . ܗ̄ ܆ ܡ̣ܢ ܒܹܝܬܼ pb. f.26r ܥܲܝܢ̈ܘܗܝ ܕܡܬܬܣܝܡܵܢܐ ܠܒܸܤܬܪܗ . ܕܢܸܗܘܐ ܫܠ̇ܡ ܪܘܿܫܡܐ ܗܢܐ ܕܤܝܵܡ ܐܝܼܕܵܐ ܆ ܠܗܠܝܢ ܕܐܪ̈ܙܐ ܘܕܡܕܒܿܚܐ ܘܤܛܪ . ܡ̣ܢ ܡܕܢܚܐ ܠܡܲܥܪܒܐ ܀ ܬܘܼܒܼ ܐܡܼܪ ܗܘܸ ܡܪܝ ܓܝܼܘܪܓܝܣ ܡܝܛܪܦܘܠܝܛܐ . ܕܡܲܕܢܚܵܝܹܗ ܕܒܪܢܫܐ ܦܪܨܘܿܦܗ ܐܝܼܬܼܘܗܝ . ܘܡܲܥܪܒܼܵܝܹܗ ܒܸܤܬܪܗ . ܡܵܕܝܢ ܡ̣ܢ ܡܲܕܢܚܗ ܕܐܝܼܬܼܵܘܗܝ ܦܪܨܘܦܗ ܕܡܬܬܤܝܼܡܢܐ ܙ̇ܕܩ ܕܲܢܫܲܪܐ ܒܪܘܿܫܡܵܐ : ܘܠܘ ܡ̣ܢ ܒܸܤܬܪܗ . ܦܪܘܿܫܐ ܕܝܢ ܠܦܘܼܬܼ ܚܝܠܐ ܕܦܘܼܪܫܢܗ ܙܕܿܩ ܠܗ ܠܡܩܒܿܠܘܼ ܐܝܢܐ ܕܨܒܐ ܡ̣ܢ ܬܪܝܗܘܢ ܙܢ̈ܝܐ ܕܪܘܿܫܡܐ . ܢܝܼܫܐ ܓܹܝܪ ܕܬܪܝܗܘܿܢ ܫܲܪܝܼܪ ܘܲܬܼܪܝܼܨ ܀ ܚܢܢ ܕܝܢ ܐܡ̇ܪܝܼܢܢ . ܕܐܸܢܗܘܸ ܕܢܝܼܫܗ ܕܤܝܘܿܡܵܐ ܢܸܗܘܐ . ܒܗ̇ܝ ܕܡ̣ܢ ܒܸܤܬܪܐ ܠܩܘܼܕܡܵܐ . pb. f.26v ܕܒܹܗ ܘܫ̣ܡ ܡܪܝ ܡܐܪܝܸ ܩܵܬܘܿܠܝܼܩܐ ܆ ܕܫܘܼܟܵܢܐ ܐܠܗܝܐ ܘܚܲܝܠܐ ܡ̣ܢ ܠܥܠ ܐܝܼܬܼܘ̄ ܘܲܒܡܸܨܥܵܝܘܼܬܹܗ ܕܤܝܘܿܡܵܐ ܐܝܟ ܚܝܠܐ ܕܩܲܒܸܿܠ ܆ ܠܡܬܿܬܿܤܝܡܢܐ ܡܸܫܬܲܟܿܢ . ܘܗܕܐ ܆ ܒܬܪܝܗܘܢ ܪ̈ܘܿܫܡܐ : ܩܕܡܝܐ ܘܲܬܪܝܵܢܐ . ܒܗܿܘ ܕܐܠܗܢ ܛܵܒܼܵܐ ܆ ܘܒܗ̇ܘ ܕܐܠܗܐ ܪܒܐ . ܐܵܘ ܕܡܵܪܝܐ ܐܠܗܐ ܚܝܠܬܢܐ . ܒܗ̇ܘ ܕܝܢ ܬܠܝܼܬܼܵܝܐ ܆ ܕܐܝܼܬܼܘܗ̇ܝ . ܐܸܬܦܪܸܫ ܘܐܸܬܼܩܲܕܫ . ܗ̄ ܆ ܕܡ̣ܢ ܒܬܼܪ ܕܐܸܫܬܲܡܠܝܸ ܘܐܸܬܼܓܡܪ ܡܬܬܤܝܼܡܵܢܐ . ܐܸܫܬܿܘܝܸ ܠܡܸܤܩ ܠܕܪܓܼܿܐ : ܒܡܸܥܵܘܬܗ ܕܪܘܿܫܡܐ ܕܡ̣ܢ ܠܬܼܚܬܿ ܠܥܠ ܆ ܒܲܟܼܪܬܼܐ ܕܝܲܡܝܼܢܐ . ܐܦ [ ܗܢܐ ] ܢܝܼܫܐ ܫܲܦܝܼܪ ܗ̄ܘ̣ . ܒܗ̇ܝ ܕܗ̇ܢܘܢ ܬܪܝܢ ܪ̈ܘܿܫܡܐ ܕܐܡ̣ܪܢܢ ܩܕܡ̈ܝܐ . ܒܲܬܼܠܬܼ ܨܸܒܼ̈ܥܢ ܡܫܵܘ̈ܕܥܝ ܥܠ ܬܠܝܼܬܝܘܼܬܐ ܙ̇ܕܩ ܠܡܸܪܫܡ . ܘܒܗܢܐ ܐܚܪܢܐ ܀ ܀ ܀ ܓ ܀ ܀ ܀ pb. f.27r ܕܒܚܲܕܐ ܨܸܒܼܥܐ . ܗ̄ ܆ ܟܪܵܬܼܐ . ܥܠ ܚܕܢܝܘܼܬܼ ܟܝܢܐ ܐܠܗܝܐ ܠܡܸܚܬܿܡ . ܐܢܕܝܢ ܘܒܟܼܠܗ̇ ܐܝܼܕܵܐ ܪܫ̇ܡ ܆ ܘܐܦ ܗܟܼܢܐ ܠܝܬܿ ܥܕܠܝܐ . ܘܗܠܝܢ ܟܬܼܒܼܢ ܐܟܼܡܐ ܕܐܕܪܸܟܼܢܢ ܡ̣ܢ ܚܝܠܐ ܕܒܼܟܬ̈ܒܹܐ ܕܡܛܠ ܗܠܝܢ ܘܠܘ ܡ̣ܢ ܕܝܼܠܢ . ܘܤܦܩ̈ܢ ܐܢܝܢ ܤ̇ܒܪܝܢܢ ܕܠܐܝܢܐ ܕܩܢܹܐ ܡܕܥܐ ܆ ܢܲܗܝܼܪܐ ܢܸܥܒ̈ܕܵܢ . ܡܬܐܡܪ ܬܘܼܒ . ܕܐܢܗܘܸ ܡ̇ܢ ܕܒܼܟܼܠܗܘܿܢ ܪ̈ܘܿܫܡܐ . ܐܢ ܕܲܥܡܵܕܐ ܘܐܢ ܕܐܪ̈ܙܐ . ܘܐܢ ܕܡܸܫܚܵܐ ܘܤܛܪ . ܐܦܝ̈ ܟܗܢܐ ܘܪܫ ܟܗ̈ܢܐ ܠܡܕܢܚܐ ܙ̇ܕܩ ܠܡܸܗܘܐ . ܠܡ̇ܢܐ ܕܝܢ ܒܪܘܿܫܡܐ ܕܤܝܵܡ ܐܝܼܕܼܵܐ ܐܦܘ̈ܗܝ ܠܡܲܥܪܒܼܐ . ܘܠܘ ܠܡܲܕܢܚܐ ܡܲܗܦܸܟ . ܗܟܼܢܐ ܕܩܵܘܡ̈ܐ ܐܚܪ̈ܢܐ .. ܐܡ̇ܪܝܼܢܢ . ܕܒܟܠܗܘܢ ܫܘܼܡ̈ܠܝܐ ܗܢ̇ܘܢ . ܡܸܨܥܵܝܐ ܐܝܬܼܘܗܝ ܟܗܢܐ ܐܵܘ ܪܫ ܟܗ̈ܢܐ ܒܹܝܬܼ .. ܀ .. ܕ .. ܀ .. pb. f.27v ܐܠܗܐ ܠܒܼܪܝܼܬܼܐ . ܘܡܢܗ ܫ̇ܐܠ ܚܘܼܤܵܝܐ ܘܫܘܼܒܼܩܢܐ ܠܡܸܕܢܚ ܥܠܘܗܝ ܡ̣ܢ ܡܕܢܚܐ . ܐܦܘ̈ܗܝ ܠܬܡ̇ܢ ܠܲܡܚܪ ܙ̇ܕܩ ܠܲܡܩܲܒܵܠܘܼ ܘܠܡܸܬܠ ܘܠܘܡܢܗ ܗܘܸ ܚܘܼܤܝܐ ܘܫܘܼܟܿܢܐ ܠܘ ܕܝܢ ܗܟܼܢܐ ܒܲܤܝܵܡ ܐܝܼܕܐ . ܒܕ ܗܠܝܢ ܡ̣ܢ ܚܲܕ ܠܐܚܪܝܢ ܡܸܬܼܝܲܒܿܠܝܼܢ ܒܡܨܥܝܘܼܬܼ ܟܵܗܢܘܼܬܼܐ . ܡܛܠ ܕܪܫ ܟܗ̈ܢܐ ܗܘܸܝܘ ܝܵܗܘܿܒܼܵܐ . ܘܠܗ ܐܸܬܓܿܥܸܠ ܫܘܼܠܛܢܐ ܡ̣ܢ ܐܠܗܐ ܇ ܕܢܬܿܠ ܘܲܢܦܲܠܸܓܼ ܘܢܲܓܼܥܸܠ ܟܐܢܐܝܼܬ ܠܫܵܐܘ̈ܠܐ ܘܢܤ̈ܘܿܒܐ ܫܘܼܟܿܢܐ .. ܘܐܢ ܐܦܘ̈ܗܝ ܠܡܲܕܢܚܐ ܡܲܗܦܸܟ ܗܘܼܐ ܘܗܢܘܿܢ ܩܕܡܵܘܗܝ ܠܐ ܫܠ̇ܡܝܼܢ ܗܘܼܘ ܪ̈ܘܿܫܡܐ . ܠܐ ܕܡܵܐܪܝܸ ܩܬܘܠܝܩܐ ܐܦܠܐ ܕܓܼܝܘܪܓܼܝܣ ܡܛܪܦܘܿܠܝܛܐ . ܒܕ ܗ̇ܘ ܕܡܵܐܪܝܼ ܡ̣ܢ ܒܸܤܬܿܪܹܗ ܡܫܲܪܹܐ ܕܡܸܬܬܤܝܼܡܢܐ ܘܠܘ ܡ̣ܢ ܡܲܕܢ̱ܚܵܝܹܗ . ܘܲܕܓܝܼܘܪܓܼܝܣ pb. f.28r ܡ̣ܢ ܡܲܥܪܒܼܐ ܠܡܕܢܚܐ ܐ̇ܙܠ ܗܘ̣ܐ . ܘܠܐ ܚܕ ܡ̣ܢ ܬܪܝܗܘܢ ܠܫܪܪܐ ܡܫܵܘܙܸܒܼ . ܡܛܠ ܗܕܐ ܟܐܢܹܐܝܼܬܼ ܩ̇ܐܡ ܤܵܝܘܡܵܐ ܒܡܲܕܢܚܐ ܘܐܦܘ̄ܠܡܥܪܒܐ ܀ ܫܠܡ ܘܠܡܪܢ ܫܘܒܚܐ ܐܲܡܝܼܢܐ ܀ Proem addressed to the Priest and Monk Barsauma pb. f.1v ܥܠ ܚܝܠܗ ܕܡܪܢ ܝܫܘܥ ܡܫܝܚܐ ܡܫܪܝܢܢ ܠܡܟܬܒ ܟܬܒܐ ܕܥ̈ܠܠܬܹܐ ܫܒܼܥ ܕܐܪ̈ܙܐ ܥܕܬ̈ܢܝܐ ܕܥܒܝܼܕ ܠܩܲܕܝܫ ܕܘܼܟܪܢܐ . ܘܲܚܤܹܐ ܥܘܗܕܢܐ ܡܪܝ ܛܝܼܡܵܬܹܐܘܿܣ ܩܬܘܿܠܝܼܩܐ ܀ ܀ ܀ ܡܪܢ ܥܕܪܝܢܝ ܒܪ̈ܚܡܝܟ ܐܡܝܢ ܀ ܩܕܡܝ̈ܬ ܦܪܘܿܡܝܼܘܿܢ ܐܵܘ ܟܹܝܬܼ ܡܲܦܩ ܒܪܘܼܚܐ ܠܘܵܬܼ ܗ̇ܘ ܕܒܥ̣ܐ ܡܸܢܹܗ ܀ ܀ ܀ ܐܟܼܤܢܝܐ ܛܝܼܡܬܹܐܘܿܣ ܗ̇ܘ ܕܒܛܝܒܿܘܼܬܹܗ ܕܡܫܝܚܐ ܥܲܒܕܘܼܬܼ ܟܘܼܪܤܝܐ ܦܛܪܝܪܟܝܐ ܡܫܲܡܸܫ̣ ܐܡ̇ܪ . ܐܦܝܼܤܬܿܢܝ ܓܹܝܪ ܐܘܿ ܚܲܒܿܝܼܒܼܐ ܡܝܲܩܪܐ : ܟܲܫܝܼܪܐ ܘܲܡܝܬܿܪܐ : ܡܨܲܒܲܬܼ ܒܕܸܚܠܬܼ ܐܠܗܐ ܘܲܡܗܲܕܪ ܒܫܪܪܐ ܘܩܘܼܫܬܐ . ܪܒܢ ܒܲܪ ܨܵܘܡܵܐ ܩܫܝܼܫܐ ܘܝܼܚܝܼܕܵܝܐ ܇ ܕܐܼܟܼܬܿܘܿܒܼ ܠܟ ܡܕܡ ܡ̣ܢ ܥܸ̈ܠܠܬܼ ܐܪ̈ܙܐ ܫܒܼܥܐ ܕܒܼܥܕܬܿܢ ܩܕܝܫܬܐ ܡܸܬܿܓܼܡܪܝܢ . ܒܗܿܝ ܕܐܡܼܪܬܿ ܕܐܦܢ ܐܝܟ ܡܲܫܠ̱ܡܢܘܬܐ ܡܼܬܼܚܲܫܚܝܼܢܢ ܒܗܘܿܢ . ܐܸܠܐ .. ܀ .. ܐ .. ܀ .. pb. f.2r ܢܝܼܫܐ ܕܤܵܝܘܿܡ̈ܝܗܘܢ ܠܐ ܐܹܬܼܝܕܥ ܠܢ . ܚܢܢ ܡ̇ܢ ܡܛܠ ܕܒܼܤܘܥܪ̈ܢܐ ܐܝܠܝܢ ܕܡܥܘ̈ܟܢܐ ܐܢܘܢ ܠܕܐܝܟ ܗܠܝܢ ܒܥܵܬܹ̈ܐ ܐܲܚܝܼܕܝܼܢܢ . ܘܠܵܐ ܕܢܸܩܪܐ ܐܦܠܐ ܕܢܸܤܬܿܟܿܠ ܐܝܼܬܼ ܠܢ ܐܲܦܵܬܼܐ ܐܵܘ ܠܓܼܡܪ ܡܸܫܟܿܚܝܼܢܢ ܆ ܠܲܒܼܥܵܬܼܟ ܬܲܗܝܼܢ . ܘܲܠܪܸܬܼܚܐ ܕܚܲܡܝܼܡܘܼܬܼ ܤܲܘܝܘܬܟ ܫܲܗܝܼܢ . ܘܟܕ ܙܒ̈ܢܬܐ ܚܲܦܸܛ̣ܬܿ : ܘܕܲܠܝܘܼܬܼܪܢ ܓܵܘܐ ܗܵܘܝܐ ܨܒܼܘܼܬܐ ܗܕܐ ܐܢ ܡܸܬܓܡܪܐ ܠܲܒܸܿܛܼܬܿ . ܠܲܡܫܲܡܠܝܘܼ ܨܒܝܵܢܢ . ܟܕ ܒܐܠܗܐ ܓܘܤܐ ܐܵܚܕܝܼܢܢ . ܩܪܸܒܼܢ . ܘܲܕܠܥ̇ܒܼܕܐ ܢܲܝܬܹܿܐ ܗ̇ܢܝܢ ܕܲܨܒܼܝܬܿ ܒܗܹܝܢ . ܐܬܕܿܢܝܼܢ . ܐܵܦܢ ܚܵܙ̈ܝܵܬܼ ܢܲܦܫܐ ܚܲܫܝܼ̈ܟܼܢ ܆ ܘܡܸܬܪ̈ܥܝܢܘܬܗܿ ܒܗܘ̈ܠܢܝܬܐ ܤܲܒܿܝܼ̈ܟܼܢ . ܢܹܩܪܘܿܒܼ ܘܢܹܐܡܪ . ܟܕ ܠܬܫܒܘܚܬܐ ܕܐܠܗܐ ܐܒܼܐ ܡܪܐ ܕܟܠ ܠܪ̈ܙܐ ܇ ܘܕܒܼܪܐ ܕܒܗ ܐܝܼܬܝܗܘܿܢ ܐܪ̈ܙܐ ܒܡܠܬܢ ܢܸܩܕܘܿܡ . ܘܒܚܝܠܐ ܕܪܘܼܚܐ ܩܕܝܼܫܐ ܡܲܥܒܿܕܢܐ ܕܒܟܠ pb. f.2v ܥܸ̈ܠܠܬܼ ܛܘܼܦ̈ܤܐ ܕܬܲܦ̱ܢ̈ܟܝ ܐܪ̈ܙܐ ܫܲܪ̈ܝܪܐ ܥܬܼܝܼܕܝܢܢ ܕܢܸܪܫܘܿܡ . ܒܪ̈ܥܝܢܐ ܕܐܒܗ̈ܬܼܐ ܩܕܝܼܫܹ̈ܐ ܕܒܟܬ̈ܒܝܗܘܿܢ ܥܹܕܬ̈ܢܝܐ ܚܡܝܼܠܝܼܢ ܡܹܬܗܕܝܼܢܢ . ܘܠܗܿܘ ܡܵܐ ܕܢܝܼܫܐ ܤܝܼܡ ܥܠܘܗܝ ܠܲܡܡܠܠܘ ܆ ܠܥܒ̇ܕܐ ܡ̣ܢ ܚܝܠܐ ܡܲܝܬܹܿܝܢܲܢ ܡܚܵܘܹܝܢܢ ܀ ܕܟܘܼ ܤܐ̇ܡ ܢܡܘܿܣܐ ܐܝܢܐ ܕܗܘ̤ . ܢܝܼܫܗ ܩܕܡܝܑܬ ܠܗܸܢܝܵܢܐ ܕܡ̣ܢ ܢܵܡܘܿܤܐ ܗ̇ܘ ܚܐ̇ܪ . ܘܠܗ ܩ̇ܕܡ ܡܸܬܼܗܵܘܢܢ . ܐܲܝܟܿܢܐ ܕܟܲܕ ܡܸܬ̱ܢܛܪ ܗܘ̣ ܢܵܡܘܿܤ̣ܐ ܗܸܢܝܵܢܐ ܢܩ̇ܦ ܡܸܚܕܐ ܠܗܿܘ ܕܢܛ̇ܪ ܠܗ . ܐܵܘ ܕܠܘܬ ܡܹܬܪ̈ܓܼܫܢܝܬܼܐ ܕܲܡܥܕܪ̈ܢ ܡܝܲܒܸܿܠ . ܐܵܘ ܕܠܘܬܼ ܡܸܬܝܼܕܥ̈ܢܝܬܼܐ ܡܫܲܒܸܿܠ . ܘܒܗ̇ܝ ܕܢܲܦܫܐ ܕܤܐܡ ܢܡܘܿܤܐ ܡܥܕܪܬܿܐ ܗ̣ܝ ܡ̣ܢ ܡܪܵܘܡܐ ܇ ܒܚܝ̈ܠܐ ܫܡ̈ܝܢܐ ܡܕܡ̇ . ܐܝܠܝܢ ܕܥܵܒܼ̇ܪܝܼܢ ܒܗܘܢ ܚ̈ܝܠܘܗܝ ܠܚ̈ܝܠܝ ܒܢ̈ܝ ܐܵܕܫܹܗ̇ . ܐܵܘ ܒܤܵܥܘܿܪܘܼܬܼ ܬܕܡܪ̈ܬܼܐ ܕܠܥܠ ܡ̣ܢ ܟܝܵܢܐ . pb. f.3r ܐܘܵ ܒܐܵܦܘܿܕܝܼܟܿܤܝܼܣ ܫܪܝܼܪܬܿܐ ܇ ܕܡ̣ܢ ܚܘܼܫܒܼܐ ܘܗܵܘܢܐ ܕܠܐ ܫܵܓܹ̇ܐ ܡ̈ܥܵܕܢ ܒܙܲܒܼܢܢ ܠܡܸܗܘܐ . ܕܡ̣ܢ ܗܕܐ ܠܗ̇ܝ ܕܬܬܼܩܲܒܿܠ ܡܸܠܬܹܗ ܘܢܸܫܬܿܡܲܥ ܢܡܘܿܤܗ ܡܸܬܐܲܠܨܝܼܢܢ . ܘܡ̣ܢ ܐܢܵܢܩܹܐ ܕܚ̈ܝܠܐ ܐܠܗ̈ܝܐ ܗܢ̇ܘܢ ܕܐܲܢܗܪܘ ܘܥܲܕܪܘ ܠܢܲܦܫܗ ܆ ܢܸܩܦܘܼܢ ܠܩܢ̈ܘܢܐ ܘܠܢܡܘ̈ܤܐ ܕܤ̇ܐܡ . ܘܠܐ ܪܲܚܝܼܩܐ ܐܹܢܗܘܸ ܕܐܦ ܡܹܥܲܠ ܥܠ̣ܘ ܒܥܸܠܬܼܵܢܘܼܬܼܗܘܼܢ . ܘܐܹܠܐ ܐܝܢܐ ܗܹܢܝܵܢܐ ܡܸܬܼܟܲܢܲܫ ܡ̣ܢ ܢܛܘܼܪ̈ܢܗܘܢ ܠܢܛܘܪ̈ܝܗܘܢ ܇ ܟܕ ܠܝܬܿ ܚܝܠܐ ܗܘܿ ܕܡܸܫܟܿܚ ܠܲܡܕܲܟܵܝܘܼ ܐܵܘ ܠܡܲܢܗܪܘܼ ܘܲܠܡܸܓܼܡܪ ܫܘܼܡܠܝܐ ܀ ܘܡܛܠ ܕܢܡ̈ܘܤܐ ܐܵܘ ܟܹܝܬܼ ܦܘܼܩ̈ܕܢܐ ܫܠܝܼܚ̈ܐ ܘܩܢ̈ܘܢܐ ܥܕ̈ܬܢܝܐ : ܡܢܗܘܢ ܡ݂ܢ ܒܲܟܬܼܒܐ ܐܹܬ̱ܝܼܗܒܘ : ܡܢܗܘܢ ܕܝܢ ܒܡܠܬܼܐ ܕܡܲܫ̱ܠܡܢܘܼܬܼܐ ܕܡ̣ܢ ܚܕ ܠܐܚܪܹܝܢ ܐܸܬܼܝܲܒܿܠܘ : ܗ̇ܢܘܢ ܡ̇ܢ ܐܝܟ ܚܘܼܪܩܵܢܐ ܕܒܤܒܪܬܐ ܡܲܚܝܵܢܝܼܬܼܐ pb. f.3v ܘܒܐܓܼܪ̈ܬܼܐ ܫܠܝܚ̈ܝܬܼܐ ܘܒܩ̈ܢܘܢܐ ܤܘܢܗܵܕ̈ܝܼܩܝܐ ܘܦܘܼܫܩܵܐ ܕܝܼܠܗܘܿܢ : ܗܠܝܢ ܕܝܼܢ ܐܝܟ ܝܘܼܒܵܠ ܚܡܝܼܪܐ ܘܪܘܿܫܡܵܐ ܕܲܥܡܵܕܐ ܘܡܸܫܚܐ ܘܲܤܝܵܡܝܼܕܵܐ ܘܩܘܼܕܵܫ ܡܕܒ̈ܚܐ ܘܢܘ̈ܤܐ ܆ ܘܐܚܪ̈ܢܝܬܐ ܕܕܵܡ̈ܝܵܢ . ܘܒܗ̇ܝ ܕܡܚܝܠܘܼܬܐ ܢܸܩܦܬ̱ : ܘܲܚܦܝܼܛܘܼܬܐ ܠܓܼܡܪ ܐܹܬܼܠܲܝܬܿܝܬ̤ : ܡ̣ܢ ܟܠܗ ܬܸܓܼܡܵܐ ܥܹܕܬܵܢܝܐ : ܘܗ̇ܢܘܢ ܕܒܟܼܬܼܒܼܐ ܩܲܕܝܼܫܐ ܚܡܝܼܠܝܼܢ : ܠܐ ܕܩ̇ܪܐ ܘܠܐ ܕܡܸܤܬܲܟܲܠ̣ ܐܦܠܐ ܒܚܕܐ ܕܥ̇ܒܕ . ܐܲܪܦܐ ܗ̇ܝ ܕܢܲܠܦ ܫܟܼܝܼܚ . ܗܵܠܹܝܢ ܕܝܢ ܕܒܡܸܠܬܐ ܐܸܬܬܲܫܠܲܡܘ . ܐܸܬ̱ܥ̈ܛܝܸ ܥܸܠ̈ܠܬܼܗܝܢ ܠܓܼܡܪ . ܘܐܵܦ ܒܚܕܐ ܚܕܐ ܡ̣ܢ ܦܸܢܩ̈ܝܵܢ ܐܢܵܫ̈ܝܼܢ ܟܲܫܝܼܪܹ̈ܐ ܡܕܡ ܡܢܗܘܢ ܡܹܫܬܟܼܚ . ܐܹܠܐ ܘܥܲܡ ܗܕܐ ܠܝܬܿ ܐܢܫ ܡ̣ܢ ܗ̇ܢܘܢ ܕܐܢܢܩܝܐ ܗܝ̣ ܠܗܘܢ ܗ̇ܝ ܕܢܸܕܥܘܼܢ ܐܢܘܢ ܐܝܼܬܼ ܒܛܝܼܠܘܼܬܐ ܠܡܸܕܥ ܢܝܼܫܗܝܢ ܘܲܠܡܸܤܥܪ . pb. f.4r ܐܸܬܚܙܝܬ̤ ܠܝ ܕܡܕܡ ܡ̣ܢ ܗܠܝܢ ܐܸܟܼܬܿܘܿܒ : ܠܥܘܗܕܢܐ ܕܐܝܠܝܢ ܕܡܦܵܤܝܼܢ ܘܝܵܕܥ̇ܝܼܢ ܆ ܘܠܥܘܕܪܢܐ ܕܗ̇ܢܘܢ ܕܚܦܝܼܛܝܼܢ ܠܡܼܕܥ ܘܠܐ ܡܕܲܪܫܝܼܢ . ܕܡ̣ܢ ܗܕܐ ܟܒܼܪ ܬܹܐܘܼܪܬܿܐ ܡܕܡ ܡܲܝܬܿܝܲܬ̤ ܝܘܼܬܼܪܢܐ ܐܢ ܡܪܢ ܡܥܲܕܪ ܐܸܬܬܲܓܿܪ . ܘܠܝܼ ܘܠܐܝܠܝܢ ܕܨ̇ܒܝܢ ܕܒܦܘܼܩ̈ܕܢܐ ܢܹܬܼܓܲܡܪܘܼܢ . ܡܪܝܐ ܓܹܝܪ ܒܦܘܼܩ̈ܕܢܘܗܝ ܟܤܹܐ ܐܝܟ ܕܡܲܠܦ ܟܬܼܒܼܐ . ܘܐܝܠܝܢ ܕܒܦܘܩ̈ܕܢܘܗܝ ܒܥ̇ܝܢ ܠܗ ܆ ܐܟܼܡܵܐ ܕܒܥ̇ܝܢ ܠܹܗ ܗܵܟܼܘܬܼ ܡܸܫܬܿܟܼܚ ܠܗܘܢ . ܢܝܼܫܵܐ ܓܹܝܪ ܕܤܝܼܡ ܠܢ ܗܢ̇ܘ . ܕܢܡܲܠܸܠ ܥܠ ܫܒܝܼܥܵܝܘܼܬܼ ܐܪ̈ܙܐ ܕܒܥܕܬܢ ܩܕܝܼܫܬܐ ܡܸܬܓܲܡܪܝܼܢ ܆ ܒܡܸܨܥܵܝܘܼܬܼ ܟܵܗܢܘܼܬܼܵܐ ܘܪܹܫܘܼܬܼ ܟܵܗܢܘܬܐ ܀ ܩܕܡܝܐ ܡ̇ܢ ܆ ܗ̇ܘ ܕܒܝܕ ܟܝܼܪ̈ܢܛܘܿܢܝܼܵܣ . ܐܵܘ ܟܹܝܬܼ ܤܝܵܡ̈ܝܼܕܹܵܐ ܡܸܫܬܲܡܠܹܐ ܀ ܕܬܪܝܢ ܕܝܢ ܆ ܗ̇ܘ ܕܩܘܼܕܵܫ ܡܲܕܒܿܚܐ . ܕܒܹܗ pb. f.4v ܡܸܬܼܪܫܡܝܼܢ ܡܕ̈ܒܚܐ ܀ ܕܬܠܬܐ ܗ̇ܘ ܕܥܡܵܕܐ ܩܕܝܼܫܐ ܡܵܘܠܕܐ ܕܡܢܕܪܫ ܘܚܘܼܕܵܬܼܐ ܀ ܕܐܪܒܥܐ ܗ̇ܘ ܕܩܨܵܝܐ ܕܐܹܘܟܼܵܪܹܤܛܝܼܵܐ ܀ ܕܚܡܫܐ ܗ̇ܘ ܕܡܢܝܼ̈ܚܢܐ . ܐܵܘ ܟܹܝܬܼ ܝܚܝ̈ܕܝܐ ܘܕܝܪ̈ܝܐ ܀ ܘ̄ܕܫܬܐ ܗ̇ܘ ܕܥܢܝ̈ܕܐ ܀ ܕܫܒܥܐ ܗ̇ܘ ܕܡܟܼܘܼܪܝܐ ܘܟܼܘܼܠܠܐ ܀ ܘܡܸܛܠ ܗܕܐ ܒܫܒܼܥܐ ܩܦܠܐܘܢ ܐܸܤܬܲܝܲܟܼܘ ܀ ܩܦܠܐܘܢ ܩܕܡܝ̣ܐ ܥܠ ܟܗܢܘܬܐ ܀ ܘܒܗ ܐܝܼܬ ܦܵܤܘ̈ܩܐ ܬܪܥܤܪ ܀ pb. f.1v ܥܠ ܚܝܠܗ ܕܡܪܢ ܝܫܘܥ ܡܫܝܚܐ ܡܫܪܝܢܢ ܠܡܟܬܒ ܟܬܒܐ ܕܥ̈ܠܠܬܹܐ ܫܒܼܥ ܕܐܪ̈ܙܐ ܥܕܬ̈ܢܝܐ ܕܥܒܝܼܕ ܠܩܲܕܝܫ ܕܘܼܟܪܢܐ . ܘܲܚܤܹܐ ܥܘܗܕܢܐ ܡܪܝ ܛܝܼܡܵܬܹܐܘܿܣ ܩܬܘܿܠܝܼܩܐ ܀ ܀ ܀ ܡܪܢ ܥܕܪܝܢܝ ܒܪ̈ܚܡܝܟ ܐܡܝܢ ܀ ܩܕܡܝ̈ܬ ܦܪܘܿܡܝܼܘܿܢ ܐܵܘ ܟܹܝܬܼ ܡܲܦܩ ܒܪܘܼܚܐ ܠܘܵܬܼ ܗ̇ܘ ܕܒܥ̣ܐ ܡܸܢܹܗ ܀ ܀ ܀ ܐܟܼܤܢܝܐ ܛܝܼܡܬܹܐܘܿܣ ܗ̇ܘ ܕܒܛܝܒܿܘܼܬܹܗ ܕܡܫܝܚܐ ܥܲܒܕܘܼܬܼ ܟܘܼܪܤܝܐ ܦܛܪܝܪܟܝܐ ܡܫܲܡܸܫ̣ ܐܡ̇ܪ . ܐܦܝܼܤܬܿܢܝ ܓܹܝܪ ܐܘܿ ܚܲܒܿܝܼܒܼܐ ܡܝܲܩܪܐ : ܟܲܫܝܼܪܐ ܘܲܡܝܬܿܪܐ : ܡܨܲܒܲܬܼ ܒܕܸܚܠܬܼ ܐܠܗܐ ܘܲܡܗܲܕܪ ܒܫܪܪܐ ܘܩܘܼܫܬܐ . ܪܒܢ ܒܲܪ ܨܵܘܡܵܐ ܩܫܝܼܫܐ ܘܝܼܚܝܼܕܵܝܐ ܇ ܕܐܼܟܼܬܿܘܿܒܼ ܠܟ ܡܕܡ ܡ̣ܢ ܥܸ̈ܠܠܬܼ ܐܪ̈ܙܐ ܫܒܼܥܐ ܕܒܼܥܕܬܿܢ ܩܕܝܫܬܐ ܡܸܬܿܓܼܡܪܝܢ . ܒܗܿܝ ܕܐܡܼܪܬܿ ܕܐܦܢ ܐܝܟ ܡܲܫܠ̱ܡܢܘܬܐ ܡܼܬܼܚܲܫܚܝܼܢܢ ܒܗܘܿܢ . ܐܸܠܐ .. ܀ .. ܐ .. ܀ .. pb. f.2r ܢܝܼܫܐ ܕܤܵܝܘܿܡ̈ܝܗܘܢ ܠܐ ܐܹܬܼܝܕܥ ܠܢ . ܚܢܢ ܡ̇ܢ ܡܛܠ ܕܒܼܤܘܥܪ̈ܢܐ ܐܝܠܝܢ ܕܡܥܘ̈ܟܢܐ ܐܢܘܢ ܠܕܐܝܟ ܗܠܝܢ ܒܥܵܬܹ̈ܐ ܐܲܚܝܼܕܝܼܢܢ . ܘܠܵܐ ܕܢܸܩܪܐ ܐܦܠܐ ܕܢܸܤܬܿܟܿܠ ܐܝܼܬܼ ܠܢ ܐܲܦܵܬܼܐ ܐܵܘ ܠܓܼܡܪ ܡܸܫܟܿܚܝܼܢܢ ܆ ܠܲܒܼܥܵܬܼܟ ܬܲܗܝܼܢ . ܘܲܠܪܸܬܼܚܐ ܕܚܲܡܝܼܡܘܼܬܼ ܤܲܘܝܘܬܟ ܫܲܗܝܼܢ . ܘܟܕ ܙܒ̈ܢܬܐ ܚܲܦܸܛ̣ܬܿ : ܘܕܲܠܝܘܼܬܼܪܢ ܓܵܘܐ ܗܵܘܝܐ ܨܒܼܘܼܬܐ ܗܕܐ ܐܢ ܡܸܬܓܡܪܐ ܠܲܒܸܿܛܼܬܿ . ܠܲܡܫܲܡܠܝܘܼ ܨܒܝܵܢܢ . ܟܕ ܒܐܠܗܐ ܓܘܤܐ ܐܵܚܕܝܼܢܢ . ܩܪܸܒܼܢ . ܘܲܕܠܥ̇ܒܼܕܐ ܢܲܝܬܹܿܐ ܗ̇ܢܝܢ ܕܲܨܒܼܝܬܿ ܒܗܹܝܢ . ܐܬܕܿܢܝܼܢ . ܐܵܦܢ ܚܵܙ̈ܝܵܬܼ ܢܲܦܫܐ ܚܲܫܝܼ̈ܟܼܢ ܆ ܘܡܸܬܪ̈ܥܝܢܘܬܗܿ ܒܗܘ̈ܠܢܝܬܐ ܤܲܒܿܝܼ̈ܟܼܢ . ܢܹܩܪܘܿܒܼ ܘܢܹܐܡܪ . ܟܕ ܠܬܫܒܘܚܬܐ ܕܐܠܗܐ ܐܒܼܐ ܡܪܐ ܕܟܠ ܠܪ̈ܙܐ ܇ ܘܕܒܼܪܐ ܕܒܗ ܐܝܼܬܝܗܘܿܢ ܐܪ̈ܙܐ ܒܡܠܬܢ ܢܸܩܕܘܿܡ . ܘܒܚܝܠܐ ܕܪܘܼܚܐ ܩܕܝܼܫܐ ܡܲܥܒܿܕܢܐ ܕܒܟܠ pb. f.2v ܥܸ̈ܠܠܬܼ ܛܘܼܦ̈ܤܐ ܕܬܲܦ̱ܢ̈ܟܝ ܐܪ̈ܙܐ ܫܲܪ̈ܝܪܐ ܥܬܼܝܼܕܝܢܢ ܕܢܸܪܫܘܿܡ . ܒܪ̈ܥܝܢܐ ܕܐܒܗ̈ܬܼܐ ܩܕܝܼܫܹ̈ܐ ܕܒܟܬ̈ܒܝܗܘܿܢ ܥܹܕܬ̈ܢܝܐ ܚܡܝܼܠܝܼܢ ܡܹܬܗܕܝܼܢܢ . ܘܠܗܿܘ ܡܵܐ ܕܢܝܼܫܐ ܤܝܼܡ ܥܠܘܗܝ ܠܲܡܡܠܠܘ ܆ ܠܥܒ̇ܕܐ ܡ̣ܢ ܚܝܠܐ ܡܲܝܬܹܿܝܢܲܢ ܡܚܵܘܹܝܢܢ ܀ ܕܟܘܼ ܤܐ̇ܡ ܢܡܘܿܣܐ ܐܝܢܐ ܕܗܘ̤ . ܢܝܼܫܗ ܩܕܡܝܑܬ ܠܗܸܢܝܵܢܐ ܕܡ̣ܢ ܢܵܡܘܿܤܐ ܗ̇ܘ ܚܐ̇ܪ . ܘܠܗ ܩ̇ܕܡ ܡܸܬܼܗܵܘܢܢ . ܐܲܝܟܿܢܐ ܕܟܲܕ ܡܸܬ̱ܢܛܪ ܗܘ̣ ܢܵܡܘܿܤ̣ܐ ܗܸܢܝܵܢܐ ܢܩ̇ܦ ܡܸܚܕܐ ܠܗܿܘ ܕܢܛ̇ܪ ܠܗ . ܐܵܘ ܕܠܘܬ ܡܹܬܪ̈ܓܼܫܢܝܬܼܐ ܕܲܡܥܕܪ̈ܢ ܡܝܲܒܸܿܠ . ܐܵܘ ܕܠܘܬܼ ܡܸܬܝܼܕܥ̈ܢܝܬܼܐ ܡܫܲܒܸܿܠ . ܘܒܗ̇ܝ ܕܢܲܦܫܐ ܕܤܐܡ ܢܡܘܿܤܐ ܡܥܕܪܬܿܐ ܗ̣ܝ ܡ̣ܢ ܡܪܵܘܡܐ ܇ ܒܚܝ̈ܠܐ ܫܡ̈ܝܢܐ ܡܕܡ̇ . ܐܝܠܝܢ ܕܥܵܒܼ̇ܪܝܼܢ ܒܗܘܢ ܚ̈ܝܠܘܗܝ ܠܚ̈ܝܠܝ ܒܢ̈ܝ ܐܵܕܫܹܗ̇ . ܐܵܘ ܒܤܵܥܘܿܪܘܼܬܼ ܬܕܡܪ̈ܬܼܐ ܕܠܥܠ ܡ̣ܢ ܟܝܵܢܐ . pb. f.3r ܐܘܵ ܒܐܵܦܘܿܕܝܼܟܿܤܝܼܣ ܫܪܝܼܪܬܿܐ ܇ ܕܡ̣ܢ ܚܘܼܫܒܼܐ ܘܗܵܘܢܐ ܕܠܐ ܫܵܓܹ̇ܐ ܡ̈ܥܵܕܢ ܒܙܲܒܼܢܢ ܠܡܸܗܘܐ . ܕܡ̣ܢ ܗܕܐ ܠܗ̇ܝ ܕܬܬܼܩܲܒܿܠ ܡܸܠܬܹܗ ܘܢܸܫܬܿܡܲܥ ܢܡܘܿܤܗ ܡܸܬܐܲܠܨܝܼܢܢ . ܘܡ̣ܢ ܐܢܵܢܩܹܐ ܕܚ̈ܝܠܐ ܐܠܗ̈ܝܐ ܗܢ̇ܘܢ ܕܐܲܢܗܪܘ ܘܥܲܕܪܘ ܠܢܲܦܫܗ ܆ ܢܸܩܦܘܼܢ ܠܩܢ̈ܘܢܐ ܘܠܢܡܘ̈ܤܐ ܕܤ̇ܐܡ . ܘܠܐ ܪܲܚܝܼܩܐ ܐܹܢܗܘܸ ܕܐܦ ܡܹܥܲܠ ܥܠ̣ܘ ܒܥܸܠܬܼܵܢܘܼܬܼܗܘܼܢ . ܘܐܹܠܐ ܐܝܢܐ ܗܹܢܝܵܢܐ ܡܸܬܼܟܲܢܲܫ ܡ̣ܢ ܢܛܘܼܪ̈ܢܗܘܢ ܠܢܛܘܪ̈ܝܗܘܢ ܇ ܟܕ ܠܝܬܿ ܚܝܠܐ ܗܘܿ ܕܡܸܫܟܿܚ ܠܲܡܕܲܟܵܝܘܼ ܐܵܘ ܠܡܲܢܗܪܘܼ ܘܲܠܡܸܓܼܡܪ ܫܘܼܡܠܝܐ ܀ ܘܡܛܠ ܕܢܡ̈ܘܤܐ ܐܵܘ ܟܹܝܬܼ ܦܘܼܩ̈ܕܢܐ ܫܠܝܼܚ̈ܐ ܘܩܢ̈ܘܢܐ ܥܕ̈ܬܢܝܐ : ܡܢܗܘܢ ܡ݂ܢ ܒܲܟܬܼܒܐ ܐܹܬ̱ܝܼܗܒܘ : ܡܢܗܘܢ ܕܝܢ ܒܡܠܬܼܐ ܕܡܲܫ̱ܠܡܢܘܼܬܼܐ ܕܡ̣ܢ ܚܕ ܠܐܚܪܹܝܢ ܐܸܬܼܝܲܒܿܠܘ : ܗ̇ܢܘܢ ܡ̇ܢ ܐܝܟ ܚܘܼܪܩܵܢܐ ܕܒܤܒܪܬܐ ܡܲܚܝܵܢܝܼܬܼܐ pb. f.3v ܘܒܐܓܼܪ̈ܬܼܐ ܫܠܝܚ̈ܝܬܼܐ ܘܒܩ̈ܢܘܢܐ ܤܘܢܗܵܕ̈ܝܼܩܝܐ ܘܦܘܼܫܩܵܐ ܕܝܼܠܗܘܿܢ : ܗܠܝܢ ܕܝܼܢ ܐܝܟ ܝܘܼܒܵܠ ܚܡܝܼܪܐ ܘܪܘܿܫܡܵܐ ܕܲܥܡܵܕܐ ܘܡܸܫܚܐ ܘܲܤܝܵܡܝܼܕܵܐ ܘܩܘܼܕܵܫ ܡܕܒ̈ܚܐ ܘܢܘ̈ܤܐ ܆ ܘܐܚܪ̈ܢܝܬܐ ܕܕܵܡ̈ܝܵܢ . ܘܒܗ̇ܝ ܕܡܚܝܠܘܼܬܐ ܢܸܩܦܬ̱ : ܘܲܚܦܝܼܛܘܼܬܐ ܠܓܼܡܪ ܐܹܬܼܠܲܝܬܿܝܬ̤ : ܡ̣ܢ ܟܠܗ ܬܸܓܼܡܵܐ ܥܹܕܬܵܢܝܐ : ܘܗ̇ܢܘܢ ܕܒܟܼܬܼܒܼܐ ܩܲܕܝܼܫܐ ܚܡܝܼܠܝܼܢ : ܠܐ ܕܩ̇ܪܐ ܘܠܐ ܕܡܸܤܬܲܟܲܠ̣ ܐܦܠܐ ܒܚܕܐ ܕܥ̇ܒܕ . ܐܲܪܦܐ ܗ̇ܝ ܕܢܲܠܦ ܫܟܼܝܼܚ . ܗܵܠܹܝܢ ܕܝܢ ܕܒܡܸܠܬܐ ܐܸܬܬܲܫܠܲܡܘ . ܐܸܬ̱ܥ̈ܛܝܸ ܥܸܠ̈ܠܬܼܗܝܢ ܠܓܼܡܪ . ܘܐܵܦ ܒܚܕܐ ܚܕܐ ܡ̣ܢ ܦܸܢܩ̈ܝܵܢ ܐܢܵܫ̈ܝܼܢ ܟܲܫܝܼܪܹ̈ܐ ܡܕܡ ܡܢܗܘܢ ܡܹܫܬܟܼܚ . ܐܹܠܐ ܘܥܲܡ ܗܕܐ ܠܝܬܿ ܐܢܫ ܡ̣ܢ ܗ̇ܢܘܢ ܕܐܢܢܩܝܐ ܗܝ̣ ܠܗܘܢ ܗ̇ܝ ܕܢܸܕܥܘܼܢ ܐܢܘܢ ܐܝܼܬܼ ܒܛܝܼܠܘܼܬܐ ܠܡܸܕܥ ܢܝܼܫܗܝܢ ܘܲܠܡܸܤܥܪ . pb. f.4r ܐܸܬܚܙܝܬ̤ ܠܝ ܕܡܕܡ ܡ̣ܢ ܗܠܝܢ ܐܸܟܼܬܿܘܿܒ : ܠܥܘܗܕܢܐ ܕܐܝܠܝܢ ܕܡܦܵܤܝܼܢ ܘܝܵܕܥ̇ܝܼܢ ܆ ܘܠܥܘܕܪܢܐ ܕܗ̇ܢܘܢ ܕܚܦܝܼܛܝܼܢ ܠܡܼܕܥ ܘܠܐ ܡܕܲܪܫܝܼܢ . ܕܡ̣ܢ ܗܕܐ ܟܒܼܪ ܬܹܐܘܼܪܬܿܐ ܡܕܡ ܡܲܝܬܿܝܲܬ̤ ܝܘܼܬܼܪܢܐ ܐܢ ܡܪܢ ܡܥܲܕܪ ܐܸܬܬܲܓܿܪ . ܘܠܝܼ ܘܠܐܝܠܝܢ ܕܨ̇ܒܝܢ ܕܒܦܘܼܩ̈ܕܢܐ ܢܹܬܼܓܲܡܪܘܼܢ . ܡܪܝܐ ܓܹܝܪ ܒܦܘܼܩ̈ܕܢܘܗܝ ܟܤܹܐ ܐܝܟ ܕܡܲܠܦ ܟܬܼܒܼܐ . ܘܐܝܠܝܢ ܕܒܦܘܩ̈ܕܢܘܗܝ ܒܥ̇ܝܢ ܠܗ ܆ ܐܟܼܡܵܐ ܕܒܥ̇ܝܢ ܠܹܗ ܗܵܟܼܘܬܼ ܡܸܫܬܿܟܼܚ ܠܗܘܢ . ܢܝܼܫܵܐ ܓܹܝܪ ܕܤܝܼܡ ܠܢ ܗܢ̇ܘ . ܕܢܡܲܠܸܠ ܥܠ ܫܒܝܼܥܵܝܘܼܬܼ ܐܪ̈ܙܐ ܕܒܥܕܬܢ ܩܕܝܼܫܬܐ ܡܸܬܓܲܡܪܝܼܢ ܆ ܒܡܸܨܥܵܝܘܼܬܼ ܟܵܗܢܘܼܬܼܵܐ ܘܪܹܫܘܼܬܼ ܟܵܗܢܘܬܐ ܀ ܩܕܡܝܐ ܡ̇ܢ ܆ ܗ̇ܘ ܕܒܝܕ ܟܝܼܪ̈ܢܛܘܿܢܝܼܵܣ . ܐܵܘ ܟܹܝܬܼ ܤܝܵܡ̈ܝܼܕܹܵܐ ܡܸܫܬܲܡܠܹܐ ܀ ܕܬܪܝܢ ܕܝܢ ܆ ܗ̇ܘ ܕܩܘܼܕܵܫ ܡܲܕܒܿܚܐ . ܕܒܹܗ pb. f.4v ܡܸܬܼܪܫܡܝܼܢ ܡܕ̈ܒܚܐ ܀ ܕܬܠܬܐ ܗ̇ܘ ܕܥܡܵܕܐ ܩܕܝܼܫܐ ܡܵܘܠܕܐ ܕܡܢܕܪܫ ܘܚܘܼܕܵܬܼܐ ܀ ܕܐܪܒܥܐ ܗ̇ܘ ܕܩܨܵܝܐ ܕܐܹܘܟܼܵܪܹܤܛܝܼܵܐ ܀ ܕܚܡܫܐ ܗ̇ܘ ܕܡܢܝܼ̈ܚܢܐ . ܐܵܘ ܟܹܝܬܼ ܝܚܝ̈ܕܝܐ ܘܕܝܪ̈ܝܐ ܀ ܘ̄ܕܫܬܐ ܗ̇ܘ ܕܥܢܝ̈ܕܐ ܀ ܕܫܒܥܐ ܗ̇ܘ ܕܡܟܼܘܼܪܝܐ ܘܟܼܘܼܠܠܐ ܀ ܘܡܸܛܠ ܗܕܐ ܒܫܒܼܥܐ ܩܦܠܐܘܢ ܐܸܤܬܲܝܲܟܼܘ ܀ ܩܦܠܐܘܢ ܩܕܡܝ̣ܐ ܥܠ ܟܗܢܘܬܐ ܀ ܘܒܗ ܐܝܼܬ ܦܵܤܘ̈ܩܐ ܬܪܥܤܪ ܀ Chapter 1: On Priesthood ܦܤܘܩܐ ܩܕܡܝܐ . ܥܲܠ ܫܘܼܒܼܚܵܗ̇ ܕܟܼܵܗܢܘܼܬܐ ܀ ܩܕܡܝܬܼ ܡ̇ܢ ܓܝܪ ܡܪܢ ܝܫܘܥ ܡܫܝܚܐ ܆ ܬܲܪܓܸܿܡ ܫܘܼܒܚܗ̇ ܘܚܵܘܝܸ ܚܝܠܗ̇ ܕܟܼܵܗܢܘܼܬܐ ܇ ܒܒܪܬܼ ܩܠܗ ܕܠܘܬ ܦܛܪܘܣ ܕܐܲܢܬܘܼ ܠܡ ܟܐܦܐ ܇ ܘܥܠ ܗܕܐ ܟܐܦܐ ܐܸܒܼܢܹܝܗ̇ ܠܥܕܬܼܝ . ܘܡܘܼ̈ܟܼܠܐ ܕܫܝܘܿܠ ܠܐ ܢܸܚܤ̄ܢܘܼܢܗ̇ . ܘܬܼܘܼܒܼ ܕܠܟ ܐܸܬܸܿܠ ܩ̈ܠܝܼܕܐ ܕܡܠܟܘܬܐ ܕܫܡܝܐ . ܘܡܕܡ ܕܬܹܐܤܘܿܪ ܒܐܪܥ̣ܐ . ܢܸܗܘܐ ܐܲܤܝܼܪ pb. f.5r ܒܲܫܡܝܐ . ܘܡܕܡ ܕܬܸܫܪܐ ܒܐܪܥ̣ܐ . ܢܸܗܘܐ ܫܪܹ̈ܐ ܒܲܫܡܝܐ . ܟܘܼ ܛܵܒܼ ܠܘ ܡܕܡ ܕܢܘܼܟܼܪܵܝ ܠܲܥܝܵܕܐ ܟܐܢܐܝܼܬܼ ܐܲܥܸܠ ܡܵܪܢ ܇ ܒܗܠܝܢ ܕܐܡ̣ܪ . ܗܐ ܓܹܝܪ ܝܫܘܥܒܪܢܘܢ ܒܡܸܠܬܹܗ ܕܠܐ ܐܪܥܐ ܆ ܠܢܲܗܝܪ̈ܐ ܕܫܡܲܝܐ ܒܪܵܘܡܵܐ ܐܤ̣ܪ . ܘܐܫܥܝܐ ܢܒܝܐ ܒܐܬ̤ܐ ܕܠܘܬܼ ܚܙܩܝܼܐ . ܠܫܸܡܫܐ ܐܲܗܦܸܟ . ܘܐܠܝܼܐ ܥܲܙܝܼܙܐ ܫ̈ܢܝܐ ܬܠܬ̣ . ܡ̣ܢ ܡܸܛܝ ܘܛܠܐ ܠܫܡܝܐ ܐܸܤܪ . ܘܒܡܸܠܬܼ ܦܘܼܡܗ ܐܸܫܬܿܪܝܸ ܐܤܘܼܪܝܐ ܇ ܘܗܘܸܐ ܡ̣ܢ ܫܠܝܐ ܡܼܛܪܐ ܥܡ ܛܲܠܐ . ܡ̣ܢ ܗܠܝܢ ܓܹܝܪ ܡܸܬܚܵܘܹܐ ܘܕܐܲܟܼܘܵܬܼܗܹܝܢ ܫܘܼܒܼܚܗ ܕܟܗܢܘܬܐ ܆ ܘܡܸܬ̱ܝܼܕܥ ܕܠܐܝܢܐ ܕܲܪܓܼܐ ܤܸܠܩܬ̤ ܡܸܠܬܼ ܡܵܝ̈ܘܬܐ ܆ ܘܐܸܚܕܬ̤ ܢܘܿܡ̈ܐ ܕܫܘܼܠܛܵܢܐ ܠܐ ܡܸܬܼܚܲܙܝܢܐ ܒܐܪܥܐ ܘܒܲܫܡܝܐ . ܘܦܵܩܕܿܐ ܘܡܸܫܬܡܥܐ : ܘܐܵܤܪܐ ܘܫܵܪܝܐ : ܘܡܡܝܼܬܼܐ ܘܡܲܚܝܵܐ : ܘܡܲܥܠܐ ܠܡܲܠܟܿܘܼܬܼܵܐ ܆ ܘܡܲܦܩܐ ܠܓܼܗܢܐ . ܘܕܪܒܿܐ ܡ̣ܢ pb. f.5v ܟܠܗܝܢ ܘܥܵܒܼܪܐ ܠܟܼܠ ܬܲܗܪ̈ܝܼܢ ܆ ܕܡܸܬܪܓܿܡܐ ܒܐܪܥܐ ܇ ܘܥ̇ܢܐ ܠܗ̇ ܚܝܠܐ ܟܲܤܝܐ ܕܐܝܼܬܼܘܬܼܐ ܒܲܫܡܝܐ . ܘܡܸܬܛܦܝܼܣ ܠܡܸܬܢܲܚܵܬܼܘ ܨܝܕ ܦܪܵܤܐ ܕܡܸܠ̈ܝܗ̇ ܇ ܗ̇ܘ ܨܒܝܵܢܐ ܕܠܐ ܫܲܢܝܸ ܘܠܐ ܡܫܲܢܹܐ ܡ̣ܢ ܕܘܼܟܵܐ ܠܕܘܼܟܐ . ܘܢܚ̇ܬ ܕܠܐ ܫܘܼܢܝܐ ܇ ܘܓܼܵܡܪ ܘܲܡܫܲܡܠܹܐ ܗ̇ܘ ܡܕܡ ܕܨܵܝܪܵܐ ܠܐܪܙܢܐܝܼܬܼ ܒܝܕ ܡܸ̈ܠܐ . ܡܸܠ̈ܐ ܓܹܝܪ ܬܵܢܝܐ ܟܵܗܢܘܼܬܼܐ ܥܕܬܿܢܝܬܐ ܥܠ ܐܸܤܛܘܼܟܼܤܵܐ ܚܲܪܫܐ ܕܡܝܐ݂ ܆ ܘܥܵܒܼܕܐ ܠܗܘܢ ܥܘܼܒܵܐ ܡܘܠܕܢܐ ܕܒܢܝ̈ܢܫܐ ܡ̈ܠܝܼܠܐ . ܘܡܐ ܕܐܲܡܝܼܬ̤ ܚܝܠܐ ܕܡܼ̈ܠܐ ܐܲܝܟ ܙܪܥ̣ܵܐ . ܡܫܲܪܝܐ ܠܲܡܨܵܪ ܥ̈ܘܸܠܐ ܪ̈ܘܚܢܝܐ ܠܐ ܡܬܕܪܟܢܐܝܬ : ܘܡܸܬܝܲܠܕܝܢܢ ܡ̣ܢ ܘܲܙܢܵܐ ܕܡ̈ܝܐ ܆ ܐܝܟ ܕܡ̣ܢ ܟܪܤܐ . ܩܵܒܼܪܐ ܓܹܝܪ ܒܩܲܒܪܐ ܕܡ̈ܝܐ ܡܝܼ̈ܬܲܝ ܒܲܚܛܝܼܬܼܵܐ . ܘܲܡܢܲܚܬܐ ܠܗܘܿܢ ܒܩܵܠ ܦܸܬܓܡ̈ܝܗ̇ ܆ ܡ̣ܢ ܡܵܝܘܿܬܼܘܼܬܼ ܥܵܘܠ̣ܐ ܠܚ̈ܝܐ ܕܙܲܕܝܩܘܬܐ . ܠܦܘܼܬܼ ܒܲܪܬܼ ܩܠܗ ܕܡܵܪܢ pb. f.6r ܕܡܚܲܬܡܐ ܥܠ ܫܲܪܝܼܪܘܼܬܼ ܤܘܥܪ̈ܢܐ ܗܠܝܢ ܕܡܤܬܥܪܝܼܢ ܒܐܝܕ̈ܝܗ̇ ܓܠܝܐܝܬܼ . ܐܡܝܢ ܠܡ ܐܡ̇ܪܢܐ ܠܟܘܢ . ܕܐܢ ܐܢܫ ܠܐ ܡܸܬ̱ܝܼܠܕ ܡ̣ܢ ܡ̈ܝܐ ܘܪܘܼܚ̣ܵܐ . ܠܐ ܡܼܫܟܿܚ ܕܢܸܥܘܿܠ ܠܡܠܟܘܬܐ ܕܫܡܝܐ . ܐܝܼܟܿܢ ܕܝܢ ܘܒܐܝ̈ܕܝ ܡ̇ܢ ܐܡ̇ܪ . ܙܸܠܘ ܠܡ ܬܲܠܡܕܘ ܠܟܠܗܘܢ ܥܲܡ̈ܡܐ ܘܐܲܥܡܸܕܘ ܐܢܘܢ ܒܫܡ ܐܒܼܐ ܘܒܪܐ ܘܪܘܼܚܐ ܕܩܘܼܕܫܐ . ܘܡ̣ܢ ܐܲܝܟܿܐ ܝܼܕܝܼܥܵܐ ܕܥܵܐܠܝܼܢܢ ܠܡܲܠܟܘܬܐ ܕܫܡܝܐ ܇ ܗܠܝܢ ܕܡܸܬܬܠܡܕܹܝܢ ܘܥܵܡܕܲܝܢ ܒܗܠܝܢ ܫܡ̈ܗܐ . ܡ̣ܢ ܗ̇ܝ ܕܐܬܘ̈ܬܐ ܠܡ ܠܐܝܠܝܢ ܕܲܡܗܲܝܡܢܝܼܢ ܗܠܝܢ ܢܸܩ̈ܦܢ . ܫ̈ܐܕܐ ܠܡ ܢܲܦܩܘܼܢ ܇ ܘܒܠܫ̈ܢܐ ܚ̈ܕܬܼܐ ܢܡܲܠܠܘܼܢ ܇ ܘܐܝܼܕܲܝܗܘܢ ܢܤܝܼܡܘܼܢ ܥܠ ܟܪ̈ܝܗܐ ܘܢܸܬܼܚܲܠܡܘܼܢ . ܘܐܝܟܿܢܐ ܡܸܫܟܿܚܐ ܗܕܐ ܠܡܸܗܘܐ . ܡ̣ܢ ܗ̇ܝ ܕܐܢܐ ܠܡ ܐܹܫܕܪ ܠܟܼܘܢ ܡܘܼܠܟܿܢܐ ܕܐܒܼܐ . ܒܗ̇ܝ ܕܟܼܠܡܕܡ ܐܸܫܬܿܠܸܡ ܠܝܼ ܡ̣ܢ ܐܵܒܝ . ܗ̄ ܆ ܡ̣ܢ ܐܒܼܐ ܩܲܒܸܿܠ pb. f.6v ܗܢܐ ܟܠܗ ܫܘܠܛܢܐ ܪܒܐ ܘܠܐ ܡܸܬܡܠܠܢܐ : ܘܐܲܓܼܥܸܠ ܠܚܝܠܐ ܗܢܐ ܠܟܼܗܼܢܘܬܐ . ܘܐܲܦܸܣ ܠܗ̇ ܠܡܸܤܥܪ . ܗ̇ܘ ܡܕܡ ܕܤ̇ܥܪ ܗܘ̤ ܒܲܫܡܝܐ . ܒܕ ܡܛܠ ܗܕܐ ܥܲܠ ܠܲܫܡܝܐ ܆ ܕܢܸܬܼܚܙܐ ܩܕܡ ܦܪܨܘܦܗ ܕܐܠܗܐ ܚܠܦ ܟܠ . ܕܒܡܥܠܬܗ ܗܕܐ : ܠܟܼܠܹܗ̇ ܟܝܵܢܐ ܕܡܝ̈ܘܬܼܐ ܐܲܥܸܠ̣ . ܒܬܸܢܘܲܝ ܕܤܒܪܐ ܕܩܝܵܡܬܐ : ܘܡܛܠ ܕܥܕܟܝܠ ܒܡܵܝܘܿܬܼܘܼܬܼܐ ܐܝܼܬܼܝܗܘܢ : ܘܚ̈ܫܐ ܟܝ̈ܢܝܐ ܫ̇ܚܩܝܼܢ ܠܗܘܿܢ ܐܝܟ ܕܠܡܝ̈ܘܬܐ : ܐܲܠܸܦ ܠܐܢ̈ܫܝܼܢ ܡܢܗܘܿܢ . ܐܘܼܡܢܘܬܐ ܕܐܵܤܝܘܼܬܐ ܠܐ ܡܵܝܘܿܬܿܬܿܐ . ܗ̄ ܆ ܠܐܝܠܝܢ ܕܐܲܚܝܼܕܝܼܢ ܠܗ̇ ܠܟܼܵܗܢܘܼܬܐ ܇ ܕܢܸܗܘܘܢ ܡܲܐܤܹܝܢ ܟܐܒ̈ܐ ܕܦܓܼܪܐ ܘܲܕܢܦܫܬܐ ܇ ܒܤܡ̈ܡܢܐ ܠܐܡܼܬܼܚ̈ܙܝܢܐ . ܘܡܼܛܠ ܕܠܐ ܡܸܬܗܝܡܢܐ ܐܵܤܝܘܬܐ ܠܐܡܸܬܚܲܙܝܵܢܝܼܬܐ ܠܚܙܬܼܐ ܕܚܲ̈ܙܝܐ ܇ ܒܥܸܠܬܼ ܠܐܓܲܠܝܘܬܗ ܕܫܸܡܥܐ ܕܒܼܪܓܼܫܬܐ ܕܤܘܼܥܪ̈ܢܐ : ܙܪܥܐ ܕܗܲܝܡܢܘܼܬܼܐ ܙ̇ܪܥ ܒܢܲܦܫܗܘܢ : ܕܢܸܗܘܿܐ ܡܵܘܥܹܐ ܦܐܪܹ̈ܐ .. ܀ .. ܐ .. ܀ .. pb. f.7r ܗܢ̈ܝܐܹܐ ܕܤܘܼܟܿܝܐ ܕܥܬܼܝܼ̈ܕܬܼܐ : ܕܡܐ ܕܐܸܫܬܿܚܸܩܘ ܒܲܥܡ̈ܝܼܠܬܗ ܕܥܵܠܡܐ : ܢܸܗܘܘܢ ܥܗܕܲܝܢ ܤܘܼܟܵܝܐ ܕܥܬܝ̈ܕܬܼܐ ܕܒܗܲܝܡܢܘܬܐ . ܘܡܲܩܠܝܼܢ ܡܢܗܘܿܢ ܝܘܼܩܪܐ ܕܡܥܝܼܩ̈ܢܝܬܐ . ܘܒܬܼܪ ܕܩܲܪܸܒܼ ܩܢܘܿܡܗ ܕܒܼܚܵܐ ܚܝܐ : ܘܥ̣ܠ ܠܡܲܫܟܿܢܐ ܪܒܐ ܘܲܡܫܲܠܡܢܐ : ܘܐܸܫܟܿܚ ܦܘܼܪܩܢܐ ܕܠܥܠܡ ܆ ܐܓܼܙܪ ܠܡܵܘܗܒܼܬܼܐ ܕܪܒܿܘܼܬܼ ܟܵܗܢܘܼܬܐ ܠܟܗ̈ܢܐ ܒܢ̈ܝ ܓܢܤܗ̇ . ܕܢܸܗܘܘܿܢ ܡܚܲܤܹܝܢ ܒܗ̇ ܚܘ̈ܒܐ ܕܚܲܝ̈ܒܐ . ܒܐܪܙ ܗ̇ܘ ܚܘܼܤܵܝܐ ܫܲܪܝܪܐ ܆ ܕܲܡܚܲܤܹܐ ܗܘ̤ ܒܲܫܡܝܐ . ܘܒܗܕܐ ܟܗ̈ܢܐ ܆ ܕܘܼܟܿܬܼ ܡܫܝܼܚܐ ܡܡܲܠܹܝܢ ܠܒܼܢܝ̈ܗ̇ ܕܥܹܕܬܵܐ . ܐܝܟܿܢܐ ܕܟܕ ܡܫܝܼܚܐ ܐܝܼܬܼܘܗܝ ܒܲܫܡܝܐ : ܡܚܵܘܹܝܢ ܠܗ̇ ܟܗ̈ܢܐ ܠܲܚܙܵܬܹܗ ܪܲܚܝܼܩܬܐ ܆ ܒܝܕ ܐܵܕܫ̈ܐ ܕܠܚܡܐ ܘܚܲܡܪܐ . ܡܛܠܗܢܐ ܟܕ ܤ̇ܐܡ ܠܗܘܢ ܟܗܢܐ ܒܐܝܼܕܐ ܕܢܤ̈ܘܿܒܼܐ . ܐܡ̇ܪ ܦܓܼܪܐ ܘܕܡܐ ܕܡܫܝܼܚܐ . ܚܙ̣ܝܬ ܚܲܒܿܝܼܒܼܢ ܐܝܟܿܐ ܒܪܕܚܝܼܐ ܓܒܼܝܼܠ ܒܡܵܝܘܿܬܼܘܼܬܼܐ ܇ ܥܵܨܹ̇ܐ ܠܐܕܫ̈ܐ ܡܸܬܼܚܲܒ̈ܠܢܐ ܇ .. ܀ .. ܒ .. ܀ .. pb. f.7v ܘܡܲܩܢܹܐ ܐܢܘܢ ܚܝܠܐ ܇ ܠܐ ܡܵܝܘܿܬܘܼܬܼܐ ܘܠܐ ܡܸܬܼܚܲܒܿܠܢܘܼܬܐ . ܐܹܝܘ ܠܪܒܘܼܬܼ ܫܘܼܠܛܢܐ ܕܠܐ ܡܸܬܼܡܲܠܠܐ ܒܠܸܫܢ ܒܸܤܪܐ ܇ ܘܛܟ ܥܲܤܩܐ ܗ̣ܝ ܕܬܸܬܼܡܲܠܠ ܐܦ ܒܙܘ̈ܥܐ ܡܠ̈ܝܼܠܐ ܕܪ̈ܘܼܚܢܐ ܆ ܘܠܐ ܓܫܝ̈ܡܐ . ܡܛܠܗܢܐ ܛܘܼܒܢܐ ܦܘܠܣ ܟܕ ܡܦܲܚܸܡ ܪܒܿܘܼܬܼ ܬܸܫܒܘܚܬܗ̇ ܕܗܕܐ ܬܸܫܡܫܬܐ ܥܲܡ ܗ̇ܝ ܢܵܡܘܿܤܝܬܐ ܐܡ̇ܪܘܵܐ ܇ ܕܐܢ ܠܬܸܫܡܫܬܿܐ ܕܚܘܼܝܵܒܐ ܗܘܸܐ ܫܘܼܒܼܚܐ ܆ ܚܕ ܟܡܵܐ ܬܼܬܼܝܲܬܿܪ ܬܸܫܡܫܬܿܐ ܕܙܝܼܩܘܼܬܐ ܒܫܘܼܒܚܐ . ܘܟܕ ܡܚܵܘܹܐ ܕܠܐ ܡܕܡ ܗܘ ܫܘܼܒܚܐ ܢܵܡܘܿܤܝܐ : ܥܲܡ ܫܘܒܚܗ ܪܠܐ ܕܡܫܝܼܚܐ ܐܡ̇ܪ . ܕܐܝܟ ܗ̇ܘ ܠܡ ܕܐܦ ܠܐ ܡܫܒܚܐ ܗ̇ܝ ܕܐܸܫܬܿܒܿܚܬ̤ ܇ ܒܦܸܚܡܐ ܕܗܵܢܐ ܫܘܼܒܼܚܵܐ ܡܝܬܪܐ . ܘܬܘܒ ܕܐܢ ܠܡ ܗ̇ܘ ܕܐܸܬܼܒܲܛܠ ܒܫܘܒܚܐ ܗܘܬ ܆ ܝܲܬܿܝܪܐܝܼܬܼ ܐܝܢܐ ܕܡܩܵܘܹܐ̣ ܒܫܘܒܚܐ ܢܗܘܐ . ܗܵܠܹܝܢ ܟܠܗܝܢ ܡܛܠ ܪܒܿܘܼܬܼ ܟܵܗܢܘܼܬܐ̣ ܕܡܫܝܚܐ ܕܐܸܬܼܝܒܿܠܬܸ ܠܒܢ̈ܝ ܓܸܢܤܹܗ : ܬܵܢܹ̇ܐ ܗ̇ܘ ܓܲܒܼܪܐ pb. f.8r ܕܐܸܬܼܥܲܠܝ̤ ܥܕܡܐ ܠܬܘܼܠܬܐ ܕܫܡܝܐ : ܘܦܪ݂ܚ ܒܓܸ̈ܦܐ ܕܪܘܚܐ : ܘܲܡܛ̣ܐ ܥܕܡܐ ܠܦܪܕܝܤܐ : ܘܲܫܡ̣ܥ ܬܡ̇ܢ ܡܲܡܠܠܐ ܕܠܐ ܡܸܬܡܲܠܠ : ܘܠܐ ܫܲܠܝܼܛ ܠܸܫܢܐ ܕܡܝܼ̈ܘܬܐ ܆ ܠܲܡܡܠܠܘ ܒܲܕܡܘܼܬܹܗ . ܗܠܝܢ ܕܠܐ ܢܵܘܪܟ ܐܲܝܬܿܝܼܢܢ . ܟܕ ܛܵܒܼ ܤ̣ܓ̈ܝܐܬܼܐ ܡܲܨܝܐ ܠܡܲܝܬܵܝܘܼ ܡ̣ܛܠ ܫܘܒܚܗ̇ ܕܟܼܵܗܢܘܼܬܼܐ ܀ ܦܤܘܿܩܐ ܕܬܪܝܼܢ ܀ ܡܛܠ ܪ̈ܘܿܫܡܐ ܕܟܼܗܢܘܬܐ ܘܲܕܪܹܫܘܬܼ ܟܗܢ̄ܘ ܠܟܗܢܘܼܬܐ ܡ̇ܢ ܐܦܢ ܤܓ̈ܝܐܐ ܒܤܓ̈ܝܐܬܼܐ ܪܲܫܡܘܼܗ̇ : ܗ̇ܘ ܕܓܠܹܐ ܘܲܦܤܝܼܩ ܡܲܝܬܹܿܝܢܲܢ ܟܕ ܐܡ̇ܪܝܼܢܢ . ܕܟܗܢܘܬܐ ܐܝܼܬܹܝܗ̇ ܆ ܤܵܥܘܪܘܬܐ ܕܡܵܘܕܝܐ ܠܒܢܝ̈ܢܫܐ ܠܘܬܼ ܕܲܡܝܘܼܬܐ ܕܒܐܠܗܐ : ܟܡܐ ܕܡܲܨܝܐ ܠܟܼܝܢܐ ܐܢܵܫܵܝܐ : ܒܡ̣ܨܥܝܬܼܐ ܕܕܡܝܘܼܬܐ ܕܒܐܘܼܤ̈ܝܼܵܣ ܡܸܬܼܝܲܕܥ̈ܥܬܐ ܆ ܒܬܼܪ̈ܬܝܗܝܢ ܡܢܘ̈ܬܼܗ̇ ܕܢܲܦܫܐ ܇ ܒܡܲܕܪܟܼܢܘܼܬܼܵܐ ܐܡ̇ܪܢܐ ܕܬܹܐܘܼܪ̈ܝܼܵܣ pb. f.8v ܐܠܗ̈ܝܬܐ ܇ ܘܒܡܸܨܛܒܝܢܘܬܐ ܕܕܘܼܒܵܪ̈ܐ ܐܵܘ ܟܹܝܬܼ ܒܥ̈̇ܒܕܐ ܕܠܪ̈ܘܚܢܐ ܒܲܝܬܵܝܑܼܝܼܢ . ܘܗ̇ܝ ܕܒܡܸܨܥܝܘܬܐ ܕܕܲܡܝܘܼܬܼܵܐ ܕܒܐܘܼܤ̈ܝܼܵܣ ܡܸܬܼܝܕܥ̈ܢܝܬܐ ܐܡ̇ܪܝܢܢ ܆ ܐܝܟ ܕܡ̣ܢ ܪܒܐ ܕܝܵܢܹܘܤܝܼܘܿܣ ܗ̇ܘ ܕܡ̣ܢ ܟܠ ܪܵܐܙܵܢܵܝ ܗܘܼܐ ܐܸܬܼܗܲܕܝܼܢܢ . ܐܡ̇ܪ ܕܡܢܗ ܟܕ ܠܘܬܼ ܡܲܥܒܿܕ ܢܘܼ̄ : ܩܕܝܼܫܬܐ ܗ̇ܝ ܕܟܼܵܗܢܘܼܬܼܐ ܐܬ̇ܝܢܢ : ܗܘ̇ܝܢܢ ܒܩܘܼܪܒܿܐ ܕܐܘܼܤ̈ܝܼܵܣ ܕܠܥܠ ܡܢܢ ܒܕܲܡܝܘܼܬܼܵܐ ܕܐܝܟ ܚܝܠܢ ܇ ܕܲܡܟܲܬܼܪܝܼܢܢ ܠܐ ܡܸܫܬܲܚ̈ܠ̱ܦܢܐ ܘܲܡܤܲܬ̈ܬܹܿܐ . ܩܕܫܝܼܐܝܼܬܼ ܐܟܘܬܗܘܿܢ : ܪܘܿܫܡܐ ܐܚܪܢܐ ܒܪܹܫܵܐ ܕܬܼܠܬܼܐ ܒܡܹܐܡܪܐ ܕܥܠ ܟܵܗܢܘܼܬܐ . ܪܫ̇ܡ ܠܗ̇ ܕܝܵܢܢܘܤܝܘܿܣ ܪܒܐ ܕܐܝܼܬܹܝܗ̇ . ܡܸܠܬܼܐ ܕܓܼܵܘܵܐ ܕܟܠܗܘܢ ܦܘܼܠ̈ܚܢܐ ܩܕܝܼܫ̈ܐ ܕܤܝܼܡܝܼܢ ܐܠܗܐܝܼܬܼ ܠܬܼܚܬܿ ܡ̣ܢ ܚ̈ܕܕܐ : ܘܟܼܘܼܢܵܫܐ ܬܘܼܒܼ ܟܠܗ ܕܓܼܵܘܐ ܕܬܸܫܡ̱̈ܫܬܐ ܩܕܝܼܫ̈ܬܐ ܕܟܠ ܚܕܐ pb. f.9r ܡ̣ܢ ܪܫܘܼܬܼ ܟܘܼܡܪܘܼܬܼܵܐ ܐܲܝܕܼܵܐ ܕܗܝܸ ܀ ܪܘܿܫܡܐ ܐܚܪܢܐ . ܟܵܗܢܘܼܬܐ ܐܝܬܹܝܗ̇ ܐܘܼܪܚܐ ܕܡܲܥܒܿܪܐ ܠܒܢܝ̈ܢܫܐ ܡ̣ܢ ܕܘܼܒܪ̈ܐ ܒܥܝܼܪ̈ܝܐ ܠܘܬ ܕܘܼܒܪ̈ܐ ܡܠܐܟ̈ܝܐ ܟܡܐ ܕܡܲܨܝܐ : ܒܡܸܨܥܵܝܘܼܬܐ ܕܗ̈ܘܼܠܵܣ ܓܘܫ̈ܡܢܝܬܐ : ܕܒܗܹܝܢ ܨܵܝܪܐ ܛܘܼܦܤܐ ܕܗ̇ܢܝܢ ܕܠܐ ܓܘܼܫ̈ܡܵܢܵܝܢ : ܠܚܡܐ ܐܡ̇ܪܐܢܵܐ ܫܡܝܢܐ ܘܚܲܡܪܐ ܡܲܚܝܵܢܐ : ܘܒܪܬܼ ܩܵܠܐ ܓܒܼܝܼܠܬ̤ ܒܩܝܼܢܬܿܐ : ܐܲܝܕܵܐ ܕܒܼܫܸܡܥܗ̇ ܡܸܬܿܬܿܥܝܼܪܐ ܐܝܟ ܕܡ̣ܢ ܫܸܢܬܼܵܐ ܢܲܦܫ̣ܐ . ܘܡ̣ܢ ܗܕܐ ܐܬܼܪܗ̇ ܩܕܡܝܐ . ܘܗܟܼܢܐ ܟܕ ܡ̣ܢ ܢܝܼܪ ܦܓܼܪܐ ܡܸܬܼܚܲܪܪܐ : ܘܡ̣ܢ ܐܤܘܼܪܝܗ ܡܸܫܡܪܐ : ܠܐ ܡܸܬܥܼܵܘܟܼܵܢܵܐܝܼܬܼ ܒܐܘܼܤ̈ܝܣ ܗ̇ܢܝܢ ܫܡ̈ܝܢܝܬܐ ܆ ܐܝܟ ܒܲܝܬܵܝܬܐ ܒܲܟܢܼܘ̈ܬܗ̇ ܡܸܬܚܫܒܼܐ ܀ ܬܘܼܒ ܪܘܿܫܡܐ ܕܪܫܘܼܬܼ ܟܵܗܢܘܼܬܼܐ . ܪܹܫܘܼܬܼ ܟܵܗܢܘܼܬܼܵܐ ܐܝܼܬܹܝܗ̇ . ܤܵܥܘܿܪܘܼܬܼܐ pb. f.9v ܐܲܝܕܿܐ ܕܝܲܬܿܝܼܪ ܡܫܲܡܠܝܵܐ ܩܲܢܝܐ ܠܗ ܠܚܝܠܐ ܡܲܥܒܿܕܢܐ ܘܲܡܗܲܕܝܢܐ ܗ̇ܘ ܕܐܬܼܐ̱ܡܪ . ܐܝܟܿܢܐ ܕܐܦ ܠܐܚܪ̈ܢܐ ܤܵܦܩܐ ܠܲܡܫܲܟܵܢܘܼ ܚܝܠܐ ܐܝܢܐ ܕܒܹܗ ܐܦ ܗ̣ܢܘܢ ܠܐܚܪ̈ܢܐ ܢܗܲܕܘܿܢ ܘܢܲܥܒܿܕܘܼܢ ܐܵܘ ܟܹܝܬܼ ܢܸܢܲܬܗܪܘܢ . ܘܠܘܬ ܕܲܡܝܘܼܬܼܵܐ ܕܐܸܬ̱ܐܡܪܬ̤ ܢܲܝܬܿܘܿܢ ܐܢܘܢ . ܒܕܗܢ̇ܘ ܢܝܼܫܐ ܪܪܹܫܘܼܬܼ ܟܵܗܢܘܼܬܐ ܕܒܢ : ܕܚܘܼܝܵܕܐ ܐܟܼܡܐ ܕܡܲܨܝܐ ܕܥܲܡ ܐܠܗܐ : ܘܕܘܼܡܝܐ ܐܝܟ ܟܡܐ ܕܡܸܫܟܿܚܐ ܕܥܲܡ ܪܒܘܼܬܗ ܆ ܬܲܥܒܸܿܕ . ܘܠܗܝܢ ܠܗܠܝܢ ܢܵܤ̇ܒܿܝܼܢܢ ܠܗܹܝܢ ܒܲܠܚܘܿܕ : ܐܲܝܟ ܕܡܲܠܵܦܢ ܡܸ̈ܠܐ ܐܠܗ̈ܝܬܼܐ . ܟܕ ܡܸܬܚܲܫܚܝܼܢܢ ܒܬܸܫܡ̈ܫܬܐ ܩܕܝܼ̈ܫܬܐ ܇ ܘܒܚܘܼܒܿܐ ܓܡܝܼܪܐ ܕܦܘܼܩ̈ܕܢܘܗܝ ܤܓܼܝܼ̈ܕܐ ܕܐܠܗܢ . ܐܡ̇ܪ ܓܹܝܪ ܕܡ̇ܢ ܕܡܲܚܸܒܼ ܠܝܼ ܡܸܠܬܼܝ ܢܛ̇ܪ . ܐܵܒܼܝ ܢܲܚܒܼܝܼܘܗܝ ܆ ܘܲܠܘܵܬܹܗ ܢܹܐܬܹܐ : ܘܲܠܘܬܹܗ ܐܵܘܵܢܵܐ ܢܸܥܒܸܿܕ . ܕܲܒܼܗܘܿܢ ܡܸܙܕܲܗܝܢ ܚ̈ܝܠܐ ܬܪܝܗܘܢ ܕܢܲܦܫܢ ܇ ܕܢܸܗܘܘܿܢ pb. f.10r ܡܩ̈ܒܠܢܐ ܦܢܝܼܩܐܝܬܼ ܕܢܘܼܗܪܐ ܕܦܸܬܓ̈ܡܐ ܗ̇ܢܘܢ ܩܕܝܼ̈ܫܐ ܕܬܸܫ̈ܡܫܬܼܐ ܐܠܗ̈ܝܬܐ ܕܦܘܼܠܚܵܢܢ : ܕܢܸܗܘܘܿܢ ܬܸܬܼܢ̱ܩܸܠ ܐܘܼܪܚܐ ܕܫܘܼܒܵܠܢ : ܘܡܲܤܩܬܿܢ ܕܠܘܼܬܼ ܬܸܓܼܡ̈ܐ ܫܡ̈ܝܢܐ . ܘܕܒܡܸܨܥܵܝܘܼܬܼܗܘܿܢ ܠܚܘܝܵܕܐ ܕܥܲܡ ܝܼܫܘܥ ܪܹܫ ܟܘܼܡܪ̈ܐ ܕܫܪܪܐ ܇ ܦܤܘܿܩܐ ܕܬܠܬܼܐ ܀ ܡܛܠ ܐܕܫ̈ܐ ܕܟܗܢܘܬܐ ܟܵܗܢܘܼܬܼܐ ܗ̇ܝ ܕܝܲܬܿܝܪ ܦܫܝܼܛܐ ܘܓܼܵܘܵܢܵܝܵܐ . ܐܵܘ ܫܡܝܢܝܬܐ ܗܝ ܆ ܐܝܟ ܗ̇ܝ ܕܡܠܐܟ̈ܐ ܐܪܥܢܝܬܐ . ܘܗܝ ܗܕܐ . ܐܵܘ ܢܵܡܘܿܤܝܬܐ ܗ̄ܝ̣ ܇ ܐܵܘ ܥܹܕܬܢܝܬܐ . ܘܟܼܗܢܘܬܐ ܡ̇ܢ ܢܵܡܘܿܤܝܬܐ ܡ̣ܢ ܐܠܗܐ ܒܝܕ ܡܘܼܫܐ ܠܚܕ ܡ̣ܢ ܫܒ̈ܛܐ ܕܒܢܝ̈ ܝܤܪܝܠ ܐܸܫܬܟܢܬ̤ܢ . ܟܗܢܘܬܐ ܕܝܢ ܥܹܕܬܵܢܵܝܬܐ ܗܟܘܬܼ ܡܢܗ ܕܐܠܗܐ ܒܝܕ ܡܸܬܼܒܲܪܢܫܘܼܬܹܗ ܕܠܗܐ ܡܸܠܬܼܐ ܠܟܠ ܥܡ̈ܡܝܼܢ ܐܸܬܼܝܲܗܒܬ̤ . ܐܝܟ ܡ̇ܢ ܕܝܲܬܿܝܼܪ ܦܪܝܼܤܬܿܐ ܘܐܲܫܝܼܕܬܿܐ : ܬܗܘܐ ܗܸܝ ܛܝܒܘܼܬܐ ܠܟܠܗܘܢ ܡܠ̈ܝܼܠܐ : pb. f.10v ܒܡܨܥܝܘܬܐ ܕܗ̇ܘ ܕܝܲܬܿܝܪ ܡܥܲܠܲܝ . ܕܐܝܼܬܼܘܗܝ ܗܘ̤ ܒܪܐ ܡܸܠܬܐ ܕܐܒܼܐ . ܒܗ̇ܝ ܕܡܘܫܐ ܐܝܟ ܥܲܒܼܕܐ . ܘܠܵܐ ܐܝܟ ܒܪܐ ܐܸܬܼܗܲܝܡܢ ܥܠ ܐܪ̈ܙܐ ܐܠܗ̈ܝܐ .. ܘܟܗܢܘܼܬܼܐ ܗ̇ܝ ܫܡܝܢܝܬܐ ܝܲܬܿܝܼܪ ܩܲܢܝܐ ܒܲܝܬܵܐܝܬܼ ܠܡܸܬܼܡܲܨܝܢܘܼܬ ܕܲܡܝܘܼܬܼܐ ܕܒܐܠܗܐ . ܒܗ̇ܝ ܕܠܘ ܥܲܡ ܬܲܚܦܝܼܬܐ ܗܘܼܠܵܢܝܬܐ ܐܵܘ ܟܹܝܬܼ ܥܢܵܢܵܐ ܩܵܝܡܐ ܒܐܦ̈ܝ ܚܵܙ̈ܝܬܼܐ ܗܘܼܠ̈ܢܝܬܐ ܥܢܹܐ ܟܝܵܢܗܘܢ ܡܒܲܪܝܐ ܕܡ̈ܠܐܟܐ ܀ ܟܗܢܘܬܐ ܕܝܢ ܗ̇ܝ ܢܵܡܘܿܤܝܬܐ . ܒܲܗܘܼܪܐܝܼܬܼ ܘܪܚܝܩܐܝܼܬܼ ܩܲܢܝܐ ܗܘܼܬ ܠܡܬܡܲܨܝܢܘܼܬܼ ܕܲܡܝܘܼܬܼܐ ܕܒܿܐܠܗܵܐ . ܘܝܕܝܼܥܵܐ ܗܕܐ ܡ̇ܢ ܗ̇ܝ ܕܒܼܬܘܼܚܵܡܐ ܘܙܘܲܗܵܪܵܐ ܒܠܚܘܼܕ ܓܘܼܫܡ̈ܢܝܐ ܐܸܬܼܝܲܗܒܬ̤ ܘܐܸܬܩܝܡܬ̤ ܆ ܕܐܝܼܬܼܝܗܘܿܢ ܕܘܼ̈ܟܝܹܐ ܚܲܝܘ̈ܬܼܢܝܐ ܇ ܘܲܫܠܚ ܠܒܘܼܫ̈ܐ ܡܕܡ ܫܚܝܼ̈ܡܐ ܇ ܘܲܥܛܵܦ ܐܚܪ̈ܢܐ ܝܲܩܝܼܪ̈ܐ ܒܕܘܼܟܿܬܼܗܘܢ ܇ ܟܘܼܬܼܝܼܢܵܐ ܐܢܐ ܕܡ̣ܢ |11r ܒܘܼܨܸܐ ܇ ܘܲܦܪ̈ܙܘܡܐ ܒܙܲܓܹ̈ܐ ܕܕܗܒܐ ܇ ܘܟܼܠܝܼܠܐ ܕܕܗܒܐ ܘܫܪܟܿܐ . ܒܸܠܥܕ ܗ̇ܝ ܕܡܕܡ ܗܵܘܢܵܢܝܐ . ܘܡܸܬܝܕܥܢܐ ܕܒܲܝܬܵܝ ܠܟܵܝܵܢܐ ܐܠܗܝܐ . ܗ̇ܘ ܕܒܗ ܡܸܬܼܝܲܨܦ̇ܐ ܕܲܡܝܘܼܬܼܐ ܕܬܸܗܘܐ ܒܲܡܫܲܠܡܵܢܘܼܬܼܗ . ܐܸܬܬܲܝܬܿܝܸ .. ܗܕܐ ܕܝܢ ܕܝܼܠܢ ܥܹܕܬܿܢܝܬܐ . ܓܲܠܝܐ ܕܡܸܨܥܝܬܐ ܡܕܡ ܐܝܼܬܹܝܗ̇ ܇ ܘܒܹܝܬܼ ܬܪܝܗܘܿܢ ܗܠܝܢ ܤܵܟ̈ܐ ܡܲܒܿܕܐ : ܕܟܗ̈ܢܘܬܐ ܗܠܝܢ ܬܪ̈ܬܝܗܝܢ . ܒܗ̇ܝ ܕܐܲܝܟ ܕܐܸܬ ܡܪܬ̤ ܆ ܒܐܘܼܤܝܼܵܣ ܗܘܼ̈ܠܢܝܬܐ ܠܤܘܼ̈ܟܠܐ ܕܠܐ ܗܘܼ̈ܠܢܝܑܼܝܼܢ ܡܛܲܦܤܐ . ܘܠܗ̇ ܠܗܕܐ ܡܫܵܘܕܥ ܪܒܐ ܕܝܵܢܹܢܘܘܤܝܼܘܿܣ̣ ܟܕ ܐܡ̇ܪ . ܐܝܼܬܹܝܗ̇ ܓܹܝܪ ܕܐܵܚܕܵܐ ܫܘܬܦܘܬܢܐܝܬ ܒܡܨܥܬܼܐ ܕܲܬܪܝܗܘܢ ܪ̈ܫܐ . ܕܗ̇ܝ ܟܹܝܬܼ ܫܡܝܢܝܬܐ ܘܕܗ̇ܝ ܢܵܡܘܤܝܬܐ . ܟܕ ܒܗ̇ܝ ܡ̇ܢ ܡܫܵܘ̈ܦܐ ܆ ܒܝܕ ܬܹܐܘܿܪ̈ܲܝܼܵܣ ܝܲܕܘܼ̈ܥܬܼܵܢܵܝܬܐ . ܒܗ̇ܝ ܕܝܢ pb. f.11v ܡܛܠ ܕܒܫܘܘ̈ܕܥܐ ܡܬܪ̈ܓܫܢܐ ܡܸܬܦܬܿܟܼܵܐ ܇ ܘܒܐܝܼܕ̈ܝܗܘܢ ܡܸܬܥܠܝܐ ܩܕܝܼܫܐܝܼܬܼ ܠܘܬ ܐܠܗܐ .. ܐܝܬ ܓܹܝܪ ܘܵܦܘܼܠܵܓܼܐ ܐܚܪܢܐ . ܕܟܼܵܗܢܘܼܬܐ ܐܵܘ ܟܹܝܬܼ ܟܘܼܡܪܘܬܐ ܚܲܢܦܝܬܐ . ܘܡܛܠ ܕܠܘ ܕܲܡܝܘܼܬܼܐ ܕܒܐܠܗܐ ܡܟܲܗܢܐ : ܐܠܐ ܠܫ̈ܐܕܐ ܗܘ̣ ܦܵܠܚܐ : ܒܡܸܨܥܵܝܘܼܬܼ ܨ̈ܠܘܬܐ ܦܬܟܪ̈ܝܬܐ ܆ ܠܘ ܒܡܸܕܡ ܡܫܵܘܬܿܦܵܐ ܠܟܼܵܗ̈ܢܘܼܬܼܐ ܗ̇ܢܝܢ ܬܠܬܼ ܕܲܡܢܲܝܢܢ . ܘܤܵܥܘܪܘܬܐ ܡܕܡ ܕܲܓܼܠܲܬܼ ܫܡܐ ܗ̣ܝ ܀ ܦܤܘܿܩܐ ܕܐܪܒܥܵܐ ܀ ܡܛܠ ܗ̇ܝ ܕܥܠ ܐܝܠܝܢ ܒܛܝܼܠ ܠܟܼܠ ܚܕ ܡ̣ܢ ܛܟܼܤ̈ܐ ܬܠܬܐ ܥܕܬ̈ܢܝܐ ܕܡܫܡܫܢܘܼܬܼܐ ܘܕܟܗܢܘܬܐ ܘܪܫ ܟܗܢܘܬܐ . ܡܛܠ ܓܹܝܪ ܕܕܡܝܘܼܬܐ ܕܗܪܟܐ ܡܸܬܝܲܨܦ̣ܐ . ܡܸܬܥܲܠܝܢܘܼܬܼܐ ܗ̣̄ܝ ܕܗ̇ܘ ܕܒܨܝܪ : ܠܘܵܬܼ ܒܲܝܬܵܝܘܼܬܼܐ pb. f.12r ܘܒܝܕ ܡܸܬܢܗܪܢܘܼܬܼܐ ܕܡ̣ܢ ܒܬܪܕܘܼܟܵܝܐ ܆ ܐܝܼܛܵܐ ܒܝܲܕ ܡܸܬܪܫܡܵܢܘܼܬܐ ܕܲܒܨܘܼܪ̈ܬܼܐ ܡܝܬܪ̈ܬܐ ܕܡܸܬܼܕܲܡܝܵܢ̣ܐ . ܕܗܝܸ ܗ̄ܝܼ ܓܡܝܼܪܘܼܬܼܐ . ܘܠܗ ܠܪܸܥܝܵܢܐ ܗܵܢ̣ܐ ܡܲܐܪܸܙ ܡܝܬܐ ܐܢܫ ܡ̣ܢ ܒܪ̈ܝܐ . ܕܓܡܝܼܪܘܼܬܼܐ ܡ̇ܢ ܒܝܕ ܬܠܬܼܐ ܗܵܘܝܐ . ܒܝܕ ܡܲܤܛܝܵܢܘܬܐ ܕܡ̣ܢ ܙܢܐ ܠܐ ܐܠܗܝܐ . ܘܒܝܕ ܡܲܪܕܝܼܬܼܐ ܕܒܼܫܒܝܼܠ ܐܠܗ̣ܐ . ܘܒܝܕ ܕܠܘܬܗ ܕܐܠܗܐ . ܘܤܵܥܘܪܘܬܼܐ ܡ̣ܿܢ ܗ̇ܝ ܩܕܡܝܬܐ . ܒܝܕ ܡܫܡ̈ܫܢܐ ܡܬܕܲܒܿܪܵܐ . ܐܟܼܡܵܐ ܕܐܡ̇ܪ pb. f.12v ܪܒܐ ܕܝܵܢܹܢܘܤܝܼܘܿܣ ܒܪܫܐ ܕܬܸܫܥܐ ܕܥܠ ܬܫܡܫܬܿܐ ܕܡܫܝܚܐ . ܬܫܡܫܬܐ ܠܡ ܩܲܕܝܼܫܬܐ ܕܦܘܼܠܚܢܗܘܢ ܠܐܗܝܐ ܕܫܘܼܡ̈ܠܝܐ : ܚܝܠܐ ܩܲܢܝܐ ܩܕܡܝܐ ܘܲܡܕܲܡܐ ܒܐܠܗܵܐ : ܬܕܟܿܝܼܬܗܘܿܢ ܩܕܝܫܬܐ ܕܗ̇ܢܘܢ ܕܡܹܫܬܲܡܠܹܝܢ ܇ ܕܐܝܼܬܘ̄ ܥܒܕܐ ܕܡܫܡ̈ܫܢܐ . ܕܡܛܠ ܗܕܐ ܡܕܲܟܝܵܢܹܐ ܐܸܫܬܲܡܝܹܘ . ܗ̇ܝ ܕܝܢ ܕܬܪ̈ܬܝܢ ܒܝܕ ܟܗ̈ܢܐ ܡܸܫܬܡܠܝܐ . ܘܡܸܛܐ ܗܕܐ ܡܢܲܗܪ̈ܢܐ ܐܸܬܼܟܢܝܹܗ ܟܗ̈ܢܐ ܐܟܼܡܐ ܕܗܘ̤ ܕܝܵܢܢܹܘܤܝܼܘܿܣ ܐܡ̇ܪ ܒܗ ܒܪܫܐ . ܕܚܲܝܠܗ̇ ܠܡ ܡܸܨܥܵܝܐ ܐܝܼܬܼܘܗܝ ܡܵܘܠܕܗܘܿܢ ܡܲܢ̱ܗܪܵܢ̣ܐ ܕܗܢ̇ܘܢ ܕܐܸܬܼܕܲܟܿܝܸܘ . ܘܗܝ̇ ܕܬܠܬ ܒܝܕ ܪ̈ܫܝ ܟܗ̈ܢܐ ܡܸܫܬܲܡܠܝܐ . ܘܡܸܛܠ ܗܕܐ ܓܵܡܘܪܹ̈ܐ ܐܸܬܩܪܝܸܘ ܪ̈ܫܝ ܟܗ̈ܢܐ . pb. f.13r ܐܟܼܡܐ ܕܗܘ̤ ܪܒܐ ܕܝܵܢܹܢܘܤܝܼܘܿܣ ܒܹܗ ܒܪܫܐ ܐܡ̇ܪ . ܕܚܲܝܠܐ ܐܚܪܢܐ ܐܝܼܬܘܗܝ ܆ ܕܐܵܦ ܡܫܲܡܠܐ ܠܗ̇ܢܘܢ ܕܡ̣ܢ ܩܕܡܵܘܗܝ : ܓܵܡܘܿܪܗܘܢ ܕܗ̇ܢܘܢ ܕܡܸܫܬܡܠܹܝܢ ܕܗܘ̇ܐ ܒܗܲܒܝܕܥܬܐ ܕܫܘ̈ܡܠܚܗܘܢ . ܛܲܟܼܤܗܘܢ ܗܵܟܹܝܠ ܕܟܗ̈ܢܐ ܡܫܲܡ̈ܠܚ ܩܘܼܕܫܐ ܒܚܝܠܐ ܗ̇ܘ ܩܲܕܡܝܐ ܡܕܲܟܹܿܐ ܠܗܘܢ . ܘܒܚܝܠܐ ܗ̇ܘܡܸܨܥܵܝܐ ܡܲܥܡܸܕ ܘܡܲܢܗܪ ܠܗܘܢ ܠܗ̇ܢܘܢ ܕܐܸܬܕܲܟܿܝܼܘ . ܒܗ̇ܘ ܕܝܢ ܐܚܪܢܐ ܕܐܝܼܬܼܘܗܝ ܐܦ ܡܥܲܠܝܐ ܕܚ̈ܝܠܘܗܝ ܕܦܘܼܠܚܢܐ ܕܟܵܗܢܘܼܬܐ ܆ ܓܵܡܪ ܠܗ̇ܘܢ ܇ ܘܲܡ̃ܫܲܡ̃ܠܐ ܠܗ̃ܘܿܢ ܠܐܝܠܝܢ ܕܐܸܫܬܘܬܦܘ ܥܲܡ ܢܘܼܗܪܐ ܐܠܗܝܐ : ܘܲܡܫܲܡܠܐ ܠܗܘܢ ܒܲܓܼܡܝܼܪܘܬܼܐ ܕܝܲܕܥ̈ܬܼܐ ܚܲܬܼܝܼ̈ܬܬܐ ܕܨܡ̈ܚܐ ܐܠܗ̈ܝܐ ܇ ܗ̇ܢܘܢ ܕܐܸܬܼܚܙܘܹܝ ܠܗܘܢ . ܘܗܵܟܲܢܐ pb. f.13v ܗܘ̤ܘ ܬܓܼܡ̈ܐ ܬܠܬܐ ܕܥܕܬܐ ܪܒܝܼܥܵܝܬܿܐ ܘܐܪܥܢܵܝܬܿܐ . ܡܫܡ̈ܫܢܐ ܐܡ̇ܪ ܐܢܐ ܘܟܗ̈ܢܐ . ܘܪ̈ܫܲܝ ܟܵܗ̈ܢܐ . ܐܝܟ ܕܐܦ ܬܠܬܐ ܬܸܓܡ̈ܝܼܢ ܘܟܼܠ ܚܕܐ ܡ̣ܢ ܥܹܕܬܼ̈ܐ ܕܒܲܫܡܝܐ ܀ ܀ ܀ ܦܤܘܩܐ ܕܚܡܫܐ ܀ ܡܛܠ ܗ̇ܝ ܕܐܝܟܿܢܐ ܐܢܫ̈ܝܢ ܬܠܬ ܥܕܬ̈ܐ ܒܬܸܫܥܐ ܬܓܡ̈ܐ ܡܢܵܐܘܼܗ̇ ܠܗܕܐ ܥܕܬܐ ܐܪܥܢܝܬܿܐ ܐܡ̇ܪܝܢ ܥܹܕܬ̈ܐ ܫܡ̈ܝܢܝܬܐ ܟܕ ܟܠܗܹܝܢ ܐܟܼܚܕܐ ܡܸܬܼܝܲܕܥ̈ܢܝܬܐ ܐܢܝܢ : ܘܗܕܐ ܕܝܠܢ ܐܪܥܢܵܝܬܐ ܡܸܬܪܓܫܢܝܼܬܼܐ ܐܟܡܐ ܕܐܦ ܗ̇ܝ ܬܡ̇ܢ : ܬܠܬ ܢܸܗ̈ܘܝܢ ܥܹܕܬ̈ܐ . ܒܬܸܫܥܐ ܬܓܡ̈ܐ . ܘܗܟܼܢܐ ܡܸܬܦܪܤܝܼܢ . ܥܹܕܬܿܐ ܥܸܠܝܬܿܐ ܘܩܲܕܡܝܬܐ ܆ ܒܲܬܼܠܬܐ ܬܸܓܼܡ̈ܝܼܢ ܇ ܕܦܛܪܝܪ̈ܟܘ ܘܡܝܛܪܦܘ̄ ܠܹܝܛܘܿ ܘܐܦܤܩ̈ܘܦܘ ܡܢ̇ܝܢ . ܘܥܹܕܬܐ pb. f.14r ܬܘܼܒ ܡܸܨܥܝܬܐ ܘܲܬܼܪܝܢܝܼܬܐ ܒܬܼܠܬܼܐ ܬܓܡ̈ܝܼܢ : ܕܩܫܝ̈ܫܐ ܘܡܫܡ̈ܫܢܐ ܘܗܹܘ ܦܹܕܝܩ̈ܢܐ ܤ̇ܝܡܝܼܢ . ܘܥܕܬܐ ܬܘܒ ܐܚܪܹܝܬܵܐ ܐܚܪܹܝܬܼܐ ܘܬܠܝܼܬܼܵܝܬܐ . ܒܬܼܠܬܐ ܬܓܡ̈ܐ ܕܩܵܪ̈ܘܝܐ ܘܲܡܙܡܪ̈ܢܐ ܘܡܵܘܡ̈ܝܢܐ ܚܵܫ̇ܒܿܝܼܢ . ܚܢܢ ܕܝܢ ܡܛܠ ܕܠܬܹܐܘܼܪ̈ܝܼܵܣ ܐ̄ܪ̈ܙܵܢܵܝܵܬܼܐ ܡ̣ܢ ܪܒܐ ܕܝܵܢܹܢܘܤܝܼܘܿܣ ܩܲܒܸܿܠܢ . ܘܗܘ̤ ܒܲܠܚܘܿܕ ܚܕܐ ܥܹܕܬܿܐ ܐܪܥܢܵܝܬܐ ܒܬܠܬܐ ܛܲܟܼܤ̈ܝܼܢ ܐܠܦ ܇ ܠܗ ܙܵܕܩܐܝܬ ܢܩ̇ܦܝܼܢ ܚܢܢ : ܘܒܥܸܩ̈ܒܬܗ ܪܵܕܹܝܢܲܢ .. ܐܢܕܝܼܢ ܐܢܫ ܠܗܦܸܟ ܘܢܹܐܡܲܪ : ܕܐܸܢܗܘ̤ ܠܡ ܕܠܘ ܬܓܡ̈ܐ ܐܢܘܢ ܡܸܢܗܘܢ ܘܠܗܘܿܢ ܗܠܝܢ ܫܬܵܐ ܐܚܪ̈ܢܐ ܕܡܢܲܝܢܢ . ܐܝܟܿܢܐ . ܒܥܕܬܐ ܡܸܬܛܲܟܼܿܤܝܼܢ . ܐܡ̇ܪܝܼܢܢ . ܕܐܦܢ ܕܐܝܟ ܬܓܼܡ̈ܐ ܡܛܟܤܿܝܼܢ ܆ ܐܸܠܐ ܗܵܠܹܝܢ ܬܠܬܼܐ ܥܸ̈ܠܝܐ ܇ ܚܕ ܗ̄ܘ̣ ܠܗܘܿܢ ܫܘܼܟܵܢܐ pb. f.14v ܗ̇ܘ ܓܵܡܘܿܪܐ . ܘܠܐ ܒܡܕܡ ܡ̣ܢ ܚ̈ܕܕܐ ܒܲܙܢܐ ܕܫܘܼܟܵܢܐ ܡܝܲܬܪܝܢ . ܘܝܼܕܝܼܥܐ ܗܕܐ ܡ̣ܢ ܬܪ̈ܬܝܢ . ܚܕܐ ܡ̇ܢ ܆ ܡ̣ܢ ܗ̇ܝ ܕܐܟܼܡܐ ܕܚܕ ܐܦܤܩܘܼܦܐ ܠܐ ܡܨܐ ܠܡܲܤܪܵܚܘ ܦܛܪܝܼܪܟܿܐ . ܒܗ̇ ܒܲܕܡܘܼܬܐ . ܘܐܦܠܐ ܦܛܪܝܪܟܐ ܒܠܚܘܕ ܘܗܝ ܡܨܐ ܠܡܲܤܝ̇ܚܘܼ ܐܦܤܩܘܿܦܐ . ܕܬܪ̈ܬܝܢ ܕܝܢ ܆ ܡ̣ܢ ܗ̇ܝ ܕܒܼܙܒܲܢ ܟܠܗܘܿܢ ܐܟܚܕܐ ܒܚܕ ܟܘܼܢܵܝܐ ܐܦܤܩ̈ܘܦܐ ܡܬܩܪܹܝܢ ܗܘܼܘ : ܐܟܼܡܵܐ ܕܤ̇ܗܕܝܢ ܟ̈ܬܒܐ . ܗܟܼܢܐ ܘܟܕ ܟܢ̈ܘܼܫܬܐ ܐܢܘܢ ܫܲܘ̈ܚ ܒܫܘܼܟܵܢܐ ܇ ܠܚܕ ܡܢܗܘܢ ܕܤܦ̈ܩ ܠܲܡܡܲܠܵܝܘܼ ܠܓܼܘܐ ܆ ܫܘܼܥܒܵܕܐ ܕܡܸܫܬܡܥܢܘܬܐ ܡܲܓܼܥܠܝܼܢ . ܘܗܢ̇ܘܢ ܐܚܪ̈ܝܐ : ܩܪ̈ܘܝܐ ܐܡ̇ܪ ܐܢܐ ܘܲܡܙܡܪ̈ܢܐ ܘܡܘܡ̈ܝܢܐ : ܠܘ ܒܲܤܝܵܡ ܐܝܼܕܵܐ ܡܸܫܬܲܡܠܹܝܢ ܆ ܐܠܐ ܡܲܦܤܢܘܬܐ ܒܲܠܚܘܿܕ ܡܸܬܼܝܲܗܒܿܐ pb. f.15r ܠܗܘܢ ܒܲܙܢܐ ܕܨܠܘܿܬܐ ܇ ܕܗ̇ܘ ܡ̇ܢ ܢܸܩܪܐ : ܗ̇ܘ ܕܝܢ ܢܙܲܡܪ : ܗ̇ܘ ܕܝܢ ܢܵܘܡܹܐ ܠܗ̇ܢܘܢ ܕܥ̇ܡܕܿܝܢ . ܘܗܹܘܦܸܕܝ̈ܩܢܐ . ܘܐܦܢ ܡܸܤ̃ܬܬ ܡܸܬܬܤܪܚܝܼܢ ܆ ܐܠܐ ܐܝܟ ܐܝܠܝܢ ܕܡܸܬܩܕܿܡܝܢ ܡܸܬܪܫܡܝܼܢ ܠܲܡܩܲܒܿܠܘܼ ܫܘܼܟܿܢܐ ܕܡܫܡܫܢܘܬܐ ܡܸܬܼܩܲܪܒܼܝܼܢ . ܦܤܘܿܩܬܐ ܕܫܬܐ ܀ ܡ̇ܛܠ ܗ̇ܝ ܕܠܘ ܒܝܘܼܒܵܠܐ ܪܵܕܝܐ ܟܗܢܘܬܐ ܇ ܘܐܦܢ ܝܗܘܕܲܝܐ ܢܸܤܪܘܿܒܼ ܇ ܐܠܐ ܒܲܤܝܵܡ ܐܝܼܕܐ ܟܵܗܢܵܝܐ . ܐܡ̇ܪܝܼܢܢ ܕܐܦܢ ܒܝܕ ܡܘܼܫܐ ܦܩ̣ܕ ܠܐܗܐ ܕܠܐ ܢܸܗܘܐ ܩܵܪܹܒܼ ܓܲܒܼܪܐ ܢܘܼܟܼܪܝܐ ܕܠܐ ܗܘܸܐ ܡ̣ܢ ܙܲܪܥܹܗ ܕܐܗܪܘܿܢ ܇ ܠܲܡܤܵܡ ܥܸܛܪܵܐ ܕܒܸܤܡ̈ܐ ܩܕܡ ܡܵܪܝܐ . ܘܕܐܲܡܪܚܘ ܠܡܸܝܛܦ ܠܗܘܢ ܟܵܗܢܘܬܐ : ܐܝܟ ܒܹܝܬܼ ܩܘܼܪܚ ܘܥܘܿܙ̱ܝܼܵܐ ܆ ܒܲܡܤܡ ܒܪܝܫܐ pb. f.15v ܐܸܬܼܦܲܪܤܝܸܘ . ܐܠܐ ܕܝܼܠܗ ܗܘ̤ ܫܘܼܠܛܢܐ ܠܡܲܤܠܝܘܼ ܘܠܲܡܩܲܕܫܘܼ . ܘܐܝܟ ܕܲܫ̣ܦܪ ܠܗ ܘܲܓܼܒܼܐ ܠܐܗܪܘܿܢ ܒܝܕ ܡܘܫܐ ܆ ܬܘܒ ܫܦ̣ܪ ܠܗ ܘܐܲܤܠܝܼ ܟܵܗܢܘܼܬܹܗ ܒܝܕ ܢܒܼܝܼܵܐ ܐܚܪܢܐ . ܘܐܚܪܬܼܐ ܚܠܵܦܝܗ̇ ܐܲܥܸܠ . ܗܟܢܐ ܠܥܹܠܝܸ ܡܵܗܢܐ ܐܲܗܪܘܿܢܵܝܐ ܐܲܡ̣ܪ . ܡܐܡܪ ܠܡ ܐܡ̇ܪܬܼ : ܕܒܝܬܟ ܘܒܹܝܬܼ ܐܒܼܘܼܟ ܢܫܲܡܫܘܼܢ ܩܕܵܡܝ̣ ܥܕܡܐ ܠܥܠܡ . ܘܗܫܐ ܐܡ̇ܪ ܡܵܪܝܐ ܚܵܣ ܠܝܸ ܒܕܐ ܩܝܼܡ ܠܝܼ ܟܗܢܐ ܕܲܡܗܲܝܡܲܢ ܐܝܟ ܠܹܒܿܝ ܇ ܘܐܸܒܼܢܹܐ ܠܗ ܒܲܝܬܿܐ ܡܗܲܝܡܢܐ ܇ ܘܲܢܗܲܠܟ ܩܕܵܡܲܝ ܡܫܝܼܚ ܟܠܗܘܢ ܝܘܡ̈ܬܐ . ܘܒܢܒܝܐ ܐܚܪܢܐ . ܐܢܬ ܠܡ ܐܲܤܠܝܼܬܿ ܝܕܥܬܐ ܆ ܘܐܲܤܠܝܟ ܡ̣ܢ ܟܵܗܢܘܼܬܐ . ܘܒܼܐܚܪܢܐ ܬܘܼܒܼ . ܕܝܠܟܘܢ ܠܡ ܡܗ̈ܢܐ ܆ ܐܹܫܲܕܪ ܥܠܝܟܿܘܿܢ pb. f.16r ܠܘ̈ܛܬܐ ܇ ܘܐܹܠܘܼܛ ܒܘܼܪ̈ܟܬܘܿܢ . ܘܐܸܕܪܹܐ ܦܸܪܬܿܐ ܥܠ ܐܦܝ̈ܟܘܢ . ܘܦܸܪܬܿܐ ܥܠ ܥܲܕܥܹܕܝ̈ܟܘܢ . ܘܫܲܪܟܿܐ ܕܐܚܪ̈ܢܝܬܐ ܕܡܫܘ̈ܕܥܢ ܆ ܥܠ ܕܓ̇ܒܐ ܘܡܲܤܠܐ ܒܟܼܠܙܒ̈ܢܝܼܢ . ܐܦ ܕܝܢ ܘܥܠ ܗܕܐ ܢܦܝܼܣ ܡܲܠܟܿܝܼܙܕܩ . ܟܢܥܢܝܐ ܟܘܼܡܪܐ ܕܒܹܝܬܼ ܥܡ̈ܡܐ : ܗ̇ܘ ܕܒܼܕܡܘܼܬܹܗ ܐܡ̣ܪ ܕܘܝܼܕ . ܕܐܝܼܬܹܝܗ̇ ܟܘܼܡܪܘܬܹܗ ܕܡܫܝܼܚܐ ܆ ܠܥܠܡ . ܘܲܢܒܝܼܵܐ ܚܙܩܝܐܝܠ . ܒܢ̈ܝ ܨܵܕܘܿܩ ܐܡ̣ܪ . ܕܲܡܩܝܼܡ ܐܠܗܐ ܠܬܸܫܡܫܬܹܿܗ . ܟܕ ܡܲܤܠܐ ܠܟܗ̈ܢܐ ܩܕܡ̈ܝܐ ܆ ܘܓܒ̇ܐ ܐܚܪ̈ܢܐ ܚܠܦܝܗܘܢ . ܟܠ ܒܪ ܢܘܼܟܼܪ̈ܝܐ ܠܡ ܆ ܕܥܪܘܼܠ ܒܠܒܗ̇ ܘܥܪܘܼܠ ܒܒܸܤܪܗ̇ . ܠܐ ܢܸܥܘܿܠ ܠܡܲܩܕܝܫܝ . ܐܦܠܐ ܠܹܘܢܹ̈ܐ ܕܦܪܩ̣ܘ ܡܸܢܝ̇ . ܟܕ ܛܥܵܘ ܒܢܝ̈ ܝܤܪܝܠ ܡܢܝ . ܠܐ ܢܸܩܪܒܘܢ ܠܟܼ̃ܠ ܩܘܼ̈ܕܫ̃ܝ ܩܕܼܵܡܲܝ ܠܲܡܫܡܫܘܬܢܝ . ܘܠܐ ܢܸܩܪܒܘܢ ܠܟܼܠ ܩܘܼ̈ܕܫܝ ܘܲܢܩܲܒܿܠܘܼܢ ܟܠܗ̇ ܒܸܗܬܲܬܼܗܘܢ . ܘܟܼܗ̈ܢܐ ܘܠܹܘ̈ܝܐ ܒܢܝ̈ ܨܵܕܘܿܩ ܆ pb. f.16v ܕܒܲܝܬܵܝܑܼܝܼܢ ܒܲܫܡܵܐ ܘܩܘܼܪܒܵܢܐ ܠܡܲܠܟܿܝܼܙܕܩ ܙܕܝܼܩܐ . ܗܢ̣ܘܢ ܢܸܩܪ̱ܒܘܼܢ ܠܲܡܫܡܫܘܬܢܝ ܆ ܘܲܢܩܪܒܼܘܼܢ ܩܕܼܵܡܲܝ ܬܲܪܒܿܐ ܘܲܕܡܵܐ . ܦܓܼܪܐ ܘܲܕܡܐ ܡܩܲܪܒܼܝܼܢ ܠܐܠܗܐ . ܒܠܚܡܐ ܘܚܲܡܪܐ ܆ ܒܛܟܼܤܹܗ ܕܡܲܠܟܿܝܼܙܕܩ ܘܗܢ̣ܘܢ ܢܸܥܠܘܼܢ ܠܡܲܩܕܫܝ̇ . ܘܗܢ̣ܘܢ ܢܸܩܪܒܘܢ ܠܦܬܼܘܼܪܝ ܇ ܘܚܲܡܪܐ ܠܐ ܢܸܫܬܿܘܿܢ ܡܵܐ ܕܥܵܐܠܝܼܢ ܠܕܪܬܿܐ . ܘܫܪܟܐ ܕܐܝܟ ܗܠܝܢ . ܘܐܟܼܙܢܐ ܓܹܝܪ ܕܟܕ ܠܐ ܐܝܼܬܹܿܝܗ̇ ܗܘܼܬ ܟܵܗܢܘܼܬܐ ܕܒܹܝܬܼ ܐܗܪܘܢ ܇ ܫܦܪ ܠܲܡܪܝܡܐ ܘܐܓܢ ܐܝܼܕܗ ܥܠ ܡܘܼܫܐ ܘܥܲܒܕܗ ܚܲܕܬܼܐܝܼܬܼ ܟܵܗܢܐ ܚܲܕܬܼܐ ܡܟܲܗܢܵܢܐ ܕܟܗ̈ܢܐ . ܘܒܲܤܝܵܡ ܐܝܼܕܗ ܕܡܘܫܐ ܪܕܵܐ ܘܐܸܬܼܝܲܒܸܿܠ ܚܝܠܐ ܟܵܗܢܵܝܐ ܠܐܗܪܘܿܢ ܠܹܘܝܵܐ . ܘܗܼܵܟܼܢܐ ܒܝܘܼ̈ܒܵܠܐ ܬܡܝܼ̈ܗܐ ܒܫܲܒܼܛܐ ܕܠܘ̈ܝܐ ܪܕܵܐ ܗܘ̣ܐ . ܥܕܡܐ ܕܫܦ̣ܵܪ ܠܐܠܗܐ ܒܲܡܫܝܼܚܗ ܟܗܢܐ ܕܫܪܪܐ . ܘܒܤܝܵܡ ܐܝܕܐ ܩܲܕܝܼܫܐ ܕܥܠ ܪܫܐ ܕܲܫܠܝܼܚ̈ܘܗܝ : .. ܀ .. ܒ .. ܀ .. pb. f.17r ܘܒܫܘܼܠܛܢܐ ܕܡܢܗ ܘܲܒܼܡܲܦܘܿܚܝܼܬܼܐ ܕܛܲܝܒܿܘܼܬܹܗ ܆ ܫܟܸܿܢ ܠܗܘܢ ܚܝܠܐ ܟܵܗܢܵܝܐ ܠܥܘܼܬܵܕܼܵܐ ܕܡܵܘܗܒܼܬܹܗ̇ . ܘܲܥܒܼܕ ܐܢܘܢ ܟܵܗ̈ܢܐ ܡܪ̈ܥܝܬܐ ܒܪܘܼܚܵܐ ܕܩܘܼܕܫܗ̇ . ܕܫܲܕܪ ܡ̣ܢ ܫܡܲܝܐ . ܗ̇ܝ ܕܒܼܕܡܘܼܬܼܐ ܕܠܸܫ̈ܢܝ ܢܘܼܪܐ ܥܲܠ ܪ̈ܫܝܗܘܢ ܐܲܓܿܢܬ̤ ܘܐܸܬܼܦܲܠܓܼܬ̤ . ܠܐܬܹܐ ܕܠܐ ܚܵܤܪܐ ܒܤܓܿܝܼܐܘܼܬܼ ܢܵܤܘܒ̈ܐ . ܟܕ ܡܸܬܼܦܲܠܓܼܐ ܒܲܕܡܘܬܼ ܪܸܕܝܵܐ ܡܸܠܬܼܢܝܐ ܇ ܘܕܸܠܩܐ ܢܘܼܪܢܝܐ . ܘܐܝܟܿܢܐ ܕܡ̣ܢ ܤܝܵܡܝܼܕܐ ܪܘܼܚܢܝܐ ܟܗܢܐ ܗܘܸܐ ܡܘܼܫܐ : ܘܠܐ ܗܘ̣ܐ ܡ̣ܢ ܝܘܼܒܵܠܐ ܆ ܗܟܢܐ ܡ̣ܢ ܤܝܵܡܝܼܕܐ ܪܘܼܚܵܢܝܐ ܟܗ̈ܢܐ ܥܲܡ̈ܡܐ : ܘܠܘ ܡ̣ܢ ܝܘܼܒܵܠܐ . ܐܦ ܓܹܝܪ ܡܝܬܿܪ ܗܘ̣ ܒܲܫܪܪܐ ܐ̄ܪܵܙܹܗ ܕܤܝܵܡܝܼܕܵܐ . ܒܦܸܚܡܵܐ ܡܬܲܚܬܿܝܐ ܕܝܘܼܒܵܠܹܗ ܕܟܝܵܢܐ . ܘܠܗܕܐ ܠܵܘ ܚܘܼܫ̈ܒܝ ܐܵܘܠܹܕܘ ܆ ܐܠܐ ܐܪܙܐ ܕܒܟܬܿܒܐ ܀ ܀ ܀ ܓ ܀ ܀ ܀ pb. f.17v ܐܲܤܗܸܕ . ܝ̇ܠܦܝܼܢܢ ܬܘܼܒ ܕܡܘܼܫܐ ܡܸܬܼܦܩܸܕ : ܕܲܕܒܪ ܠܝܼܫܘܿܥ ܓܲܒܼܪܐ ܕܪܘܼܚܐ ܒܹܗ ܆ ܘܤܝܼܡ ܐܝܼܕܟ ܥܠܘܗܝ . ܘܗܲܒܼ ܡ̣ܢ ܫܘܼܒܚܟ ܥܠܘܗܝ : ܐܝܟܿܢܐ ܕܲܡܕܒܪܢܐ ܡ̣ܢ ܤܝܵܡܝܼܕܐ ܢܸܫܬܲܡܠܹܐ . ܘܠܘ ܡ̣ܢ ܝܘܼܒܵܠܐ . ܕܥܠ ܗܕܐ ܟܬܼܝܼܒܼ ܆ ܕܝܼܫܘܿܥ ܒܲܪܢܘܿܢ ܐܸܬܼܡܠܝܼ ܪܘܼܚܐ ܕܚܟܼܡܬܐ . ܡܛܠ ܕܤܵܡ ܡܘܼܫܐ ܐܝܼܕ̈ܘܗܝ ܥܠܘܗܝ . ܐܝܟܿܢܐ ܕܐܵܦ ܚܢܢ ܢܸܬܿܬܿܛܦܝܼܣ ܠܲܡܗܲܝܡܵܢܘܼ ܕܒܪܘܼܚܐ ܩܕܝܫܐ ܕܪܵܕܹܐ ܒܝܘܼܒܵܠܐ ܡ̣ܢ ܪ̈ܫܝ ܟܘܼܡܪ̈ܐ ܪ̈ܘܼܚܢܝܐ ܇ ܡܸܬܼܩܲܕܫܝܼܢܢ ܠܡܸܗܘܐ ܟܗ̈ܢܐ ܠܐܠܗܐ ܘܲܡܫܡ̈ܫܢܐ ܠܪܒܿܘܼܬܹܗ . ܡܸܬܦܩܸܕ ܬܘܼܒܼ ܘܐܹܠ̱ܝܼܵܐ ܕܠܲܚܙܵܐܝܠ ܢܡܫܚܝܼܘܗܝ ܕܢܲܡܠܸܟ ܥܠ ܐܕܘܿܡ̇ . ܘܲܠܝܵܗܘ̇ ܒܪ ܝܲܡܫܝܸ ܕܢܲܡܠܟ ܥܠ ܝܤܪܝܼܠ : ܘܠܐܠܝܼܫܥ ܒܪ ܫܵܦܛ ܕܢܗܘܐ ܢܒܝܐ ܒܝܼܤܪܝܠ . ܘܠܐ ܠܝܘܼܒܵܠܐ ܕܘܼܟܼܪܢܐ ܇ pb. f.18r ܘܠܐ ܒܝܕ ܓܸܢܤܵܐ ܥܘܼܕܪܢܐ . ܐܠܐ ܒܝܕ ܡܫܝܼܚܘܬܐ ܘܓܲܒܝܘܼܬܼܐ ܕܡ̣ܢ ܐܠܗܵܐ . ܘܗܠܝܢ ܕܐܸܬܐܡܲܪ̈ܝܢ . ܣܦܩ̈ܢ ܠܡܲܟܿܤܢܘܼܬܼܵܐ ܕܬܪܥܝܼܬܼܐ ܕܥܠ ܝܘܼܒܠܐ : ܘܠܲܡܚܘܝܵܢܘܼܬܵܐ ܕܚܲܝܠܐ ܐܪܙܵܢܵܝܐ ܕܒܤܝܵܡ ܐܝܼܕܵܐ . ܕܒܹܗ ܡܸܬܼܝܲܒܿܠ ܚܝܠܐ ܕܛܝܒܿܘܼܬܐ ܠܢܤܘ̈ܒܐ ܕܡܵܘܗܒܼܬܼܐ ܀ ܦܤܘܩܐ ܕܫܒܥܐ ܀ ܡܛܠ ܫܘܡܠܝܐ ܕܒܼܤܝܵܡ ܐܝܼܕܐ ܀ ܩܕܡܝܐ ܡܛܠ ܤܝܵܡ ܐܝܼܕܐ ܪܫ ܟܗܢܝܐ . ܐܡ̇ܪܝܢܢ . ܕܐܟܼܡܐ ܓܹܝܪ ܕܟܠܗ̇ ܪܹܫܘܼܬܼ ܟܗܢܘܬܐ ܘܟܗܢܘܼܬܼܐ ܐܢ ܕܒܲܫܡܝܐ ܘܐܢ ܕܒܐܪܥܐ ܒܝܼܫܘܿܥ ܪܫ ܟܘܼܡܪ̈ܐ ܕܫܪܪܐ . ܡܸܬܓܲܡܪܐ ܆ ܒܗ̇ ܒܕܡܘܼܬܼܐ ܘܚܝܠܐ ܕܪܫ ܟܗ̈ܢܐ ܠܐܗܝܐ ܕܠܘܬܢ ܆ ܒܟܠܗܝܢ ܟܠ̱ܵܝܘ̈ܬܼܐ ܟܗ̈ܢܝܬܼܐ ܕܥܠ ܐܪܥܐ ܥܵܒ̇ܪ : ܡܵܠܘܿܢ ܕܝܢ ܚܝܠܐ ܐܠܗܝܐ ܒܐܝܕܵܘ̈ܗܝ ܠܘܬ ܟܠܗܘܢ ܛܲܟܼܤ̈ܐ ܕܬܼܚܘܿܬܵܘܗܝ݂ pb. f.18v ܡܸܬܡܲܛܐ . ܘܡܛܠ ܗܕܐ ܒܠܥܕ ܫܘܼܟܵܢܐ ܗ̇ܘ ܕܒܼܡܸܨܥܝܘܼܬܗ ܡܥܵܕ ܠܡܸܫܬܿܟܢܘ ܆ ܘܠܐ ܐܢܿܫ ܡ̣ܢ ܗܢܘܢ ܕܬܼܚܘܿܬܵܘܗܝ ܡܟܼܵܢ ܠܲܡܫܲܡܠܝܘܼ ܘܲܠܡܸܓܼܫܦ ܒܡܕܡ ܡ̣ܢ ܐܪ̈ܙܐ ܡܥ̈ܠܝܐ ܘܐܠܗ̈ܝܐ . ܘܐܠܐ ܡܤܵܡ ܒܪܫܐ ܢܩܲܒܸܿܠ ܗ̇ܘ ܕܲܡܒܲܠܒܸܿܠ ܛܟܼܤܵܐ ܘܚ̇ܛܦ ܕܪܓܼܐ ܕܠܐ ܕܝܼܠܗ ܐܢ ܐܢܵܫ ܢܲܡܪܚ . ܗܵܐ ܓܹܝܪ ܕܒܹܝܬܼ ܩܘܼܪܚ ܘܥܘܿܙ̱ܝܼܵܐ ܡܲܠܟܿܐ ܆ ܕܒܸܠܥܕ ܡ̣ܢ ܠܐܗܐ ܘܲܦܤܵܤܐ ܟܵܗܢܵܝܐ ܤܵܡܘ ܠܗܘܢ ܪܫ ܟܘܼܡܪܘܼܬܼܐ : ܗ̇ܢܘܢ ܡ̇ܢ ܢܩܸܕܘ ܒܢܘܼܪܐ : ܗ̇ܘ ܕܝܢ ܗܘܸܐ ܓܲܪܒܿܐ ܆ ܥܕܡܐ ܕܡܝܼܬܼ . ܐܵܦ ܫܐܘܿܠ ܕܒܠܥܕ ܫܡܘܼܐܝܠ ܢܒܝܼܵܐ ܘܪܫ ܟܗ̈ܢܐ ܕܒܼܚ ܆ ܐܬܬܸ ܥܠܘܗܝ ܚܛܝܼܬܼܐ ܘܠܵܘܛܬܼܐ . ܐܟܼܡܐ ܕܚܲܤܝܐ ܚܤܸܐ ܕܘܼܟܼܪܢܐ ܡܵܪܝ ܛܝܼܡܵܬܼܐܘܿܣ ܩܬܘܿܠܝܼܩܐ . ܐܡ̇ܪ ܒܐܓܪܬܗ ܤܘܼܢܗܵܕܝܼܩܵܝܬܐ . pb. f.19r ܒܡܕܝܼܢܬܗ ܠܲܡ ܡܲܠܟܿܝܬܿܐ ܕܡܲܠܟܿܢ ܙܲܟܿܝܐ : ܐܢܵܫ ܗܹܘܦܵܛܘܿܣ ܦܩܝܼܕ ܡ̣ܢ ܡܲܠܟܿܐ ܪܚ̇ܡ ܐܠܗܐ : ܗ̇ܘ ܕܲܡܗܲܝܡܲܢ ܥܠ ܡܘܿܢܝܛܐ ܐܵܘܿ ܟܹܝܬܼ ܛܲܒܼܥܐ ܗ̇ܘ ܕܒܗ ܡܬܛܲܒܥܝܼܢ ܕܝܪ̈ܐ ܘܙܘܼ̈ܙܐ ܒܝܵܘ̈ܡܬܗ ܆ ܠܘ ܒܲܠܚܘܿܕ ܒܡܲܠܟܿܘܼܬܐ ܗܕܐ : ܐܠܐ ܘܒܟܼܠ ܡܲܠ̈ܟܘܢ ܗܘܸ ܗܢܐ ܥܝܵܕܐ ܇ ܘܗܘܸ ܟܕ ܗܘܸ ܢܵܡܘܿܤܐ ܐܝܼܬܼܘܗܝ ܗܘ̣ܐ ܘܐܝܼܬܼܘܗܝ . ܘܐܸܢܗܘܸ ܕܡܸܫܬܿܟܼܚ ܐܢܫ ܐܝܢܐ ܕܗܘܸ : ܕܲܤܛܪ ܡ̣ܢ ܗ̇ܘ ܕܦܩܝܼܕ ܠܡܠܟܐ ܥܠ ܛܲܒܼܥܐ ܕܕܝܢܪ̈ܐ ܘܕܙܘܼ̈ܙܐ : ܐܚܝܕ ܡܘܿܢܝܛܐ ܘܲܡܕܲܡܘܸܬܼ ܘܛ̇ܒܥ : ܘܐܦܢ ܗܘܸ ܕܗܢ̣ܘܢ ܟܕ ܗܢ̣ܘܢ ܝܘܼܩ̈ܢܐ ܘܟܼܬܝ̈ܒܬܐ ܘܛܘܼܦ̈ܤܐ ܡ̈ܠܥܝܐ ܆ ܢܸܗܘܘܢ ܒܡܘܿܢܛܐ ܗ̇ܝ ܕܲܓܵܠܬܿܐ ܇ ܘܐܦܢ ܗܘܸ ܕܕܗܒܐ ܕܟܼܝܐ ܘܤܹܐܡܵܐ ܓܲܒܝܐ ܛܒܼܥ ܇ ܠܘ ܕܠܐ ܓܙܪ ܕܝܢܐ ܇ ܘܠܘ ܕܠܐ ܚܘܼܝܵܒܐ ܐܝܼܬܼܵܘܗܝ pb. f.19v ܠܢܡܘ̈ܤܐ ܡ̈ܠܟܝܐ . ܒܗ̇ܝ ܕܠܘ ܓܲܠܝܐܝܼܬܼ ܡ̇ܢ ܘܠܵܘ ܒܲܪܓܸܫܬܼܐ ܕܵܦܩܝܼܕܐ ܕܡܲܠܟܿܐ . ܐܝܟ ܕܒܛܘܼܫܝܐ ܕܝܢ ܘܟܲܤܝܐܝܼܬܼ ܐܸܬܼܚܲܦܛ ܠܡܼܛܒܥ ܕܝܢܪ̈ܐ ܘܙܘܼ̈ܙܐ . ܒܗ̇ܕܝܢ ܒܲܕܡܘܼܬܐ : ܘܐܦ ܒܥܕܬܿܐ ܩܵܬܘ̈ܠܝܼܩܝܸ . ܗ̇ܝ ܕܐܝܼܬܹܝܗ̇ ܡܕܝܢܬܼ ܡܠܟܘܬܼܐ ܕܡܠܟܐ ܕܫܡܝܐ : ܗܹܘܦܵܛܘܣ ܐܵܘ ܟܝܬ ܥܲܒܼܕܐ ܐܢܫ ܐܝܼܬ ܠܗ ܠܲܡܠܸܟ ܡܠ̈ܟܐ ܫܡܝܵܢܐ : ܗ̇ܘ ܕܲܦܩܝܼܕ ܠܗ ܥܠ ܡܘܿܢܝܛܐ ܘܛܲܒܼܥܐ ܡܲܠܟܿܝܐ ܕܝܼܠܗ : ܗ̇ܘ ܕܒܹܗ ܡܸܬܛܒܼܥܝܼܢ ܕܝܼܢܪ̈ܐ ܡܠ̈ܝܼܠܐ ܕܡܲܠܟܿܘܼܬܹܗ : ܘܡܸܨܛܲܠܡܝܼܢ ܟܹܝܬܼ ܘܡܸܬܿܬܿܨܝܪܝܼܢ ܘܡܸܬܝܲܩܢܝܼܢ ܆ ܒܲܨܠܸܡ ܨܘܼܪܬܿܐ ܕܐܝܼܩܪܗ . ܐܝܼܬܼܘܗܝ ܕܝܢ ܛܒܼܥܐ ܗܢܐ ܐܝܟ ܕܒܩܹܦܠܐܘܿܢ ܐܹܡܲܪ . ܫܡܵܐ ܕܐܒܼܐ ܘܕܒܪܐ ܘܕܪܘܼܚܵܐ ܕܩܘܕܫܐ . ܗܹ̇ܘ ܦܵܛܘܿܣ ܕܝܢ ܗ̇ܘ ܕܠܗܢܐ ܐܲܚܝܼܕ ܆ ܦܛܪܝܪܟܿܝܣ ܐܢܫ ܘܐܢ ܩܵܬܿܘܿܠܝܼܩܐ pb. f.20r ܪܚܝܼܡܐ ܠܐܢܫ ܕܢܸܩܪܐ ܘܲܢܫܲܡܲܗ . ܡܸܬܛܒܼܥܝܼܢ ܗܟܝܠ ܒܝܘܼܩܢܐ ܐܠܗܐܐ ܘܒܨܠܡܐ ܗܢܐ ܆ ܩܲܕܡܝܑܬܼ ܡ̇ܢ ܓܹܝܪ ܗ̇ܘ ܕܡܸܨܥܵܝܐ ܗܢܐ ܐܸܬܼܗܲܝܡܲܢ ܠܡ̣ܗܘܐ . ܒܬܪܟܢ ܕܝܢ ܡܝܛܪ̈ܦܘܠܝܼܛܘܿ . ܬܠܝܼܬܐܝܼܬ ܕܝܢ ܠܦܤܩ̈ܘܦܘܿ . ܬܘܒ ܕܝܢ ܘܐܦ ܩܲܫ̈ܝܼܫܐ ܘܡܫܡ̈ܫܢܐ ܇ ܘܛܟܤ̈ܐ ܗ̇ܢܘܢ ܐܚܪ̈ܝܐ : ܕܲܡܡܲܠܹܝܢ ܨܸܒܼܬܿܗ̇ ܕܥܹܕܬܐ . ܡܸܬܬܿܤܝܼܡ ܕܝܡ ܗܘܸ ܗܢܐ ܛܲܒܼܥܐ ܘܪܘܿܫܡܐ̣ ܐܝܟ ܫܬܐܤܬܐ ܛܵܒܼܬܼܵܐ ܕܡܲܠܟܿܘܼܬܼܐ ܕܲܫܡܲܝܵܐ . ܥܠ ܗ̇ܢܘܢ ܕܩܘܼܡ ܟܠ ܒܡܲܥܡܘܕܝܬܐ ܗ̇ܘܝܢ ܫܘ̈ܬܿܦܐ ܠܚܲܫܹܗ ܘܠܡܵܘܬܗ ܘܠܩܝܡܬܗ ܘܠܪܒܿܘܼܬܼ ܫܘܒܚܗ̣ ܕܡܲܠܟܐ ܕܫܡܝܐ . ܡܵܕܹܝܢ ܗ̇ܘ ܕܒܼܐܝܕܘ̈ܗܝ ܐܸܬܿܬܲܓܼܓܲܠ ܛܲܒܼܥܵܐ ܗܢܐ ܘܝܘܼܩܢ̣ܵܐ . ܩܲܕܡܝܐ ܐܝܼܬܼܘܗܝ ܦܛܪܝܪܟܿܝܼܣ ܐܝܟܿܢܐ ܕܡܵܪܗ̇ ܡ̇ܢ pb. f.20v ܕܡܲܠܟܿܘܼܬܐ ܐܡ̣ܪ ܨܝܕ ܦܛܪܘܿܣ . ܠܟ ܐܬܠ ܩ̈ܠܝܼܕܐ ܘܫܪܟܐ . ܦܘܠܘܣ ܕܝܢ ܟܕ ܢܩ̇ܦ ܠܦܘܩܕܢܐ ܗܢܐ ܫܲܕܪ . ܤܵܡ ܓܹܝܪ ܠܐܗܐ ܒܥܕܬܗ . ܠܘܩܕܡ ܡ̇ܢ ܫܠܚ̈ܝܐ . ܒܬܪܟܸܢ ܕܝܢ ܢܒ̈ܝܐ . ܘܐܸܢܗܘ ܕܐܢܵܫ ܤܛܪ ܡ̣ܢ ܦܘܼܩܕܢ ܗ̇ܘ ܡ̇ܢ ܕܐܸܬܗܲܝܡܲܢ ܛܲܒܼܥܐ ܗܢܐ ܐܵܘ ܟܹܝܬܼ ܡܘܿܢܝܼܛܵܐ ܢܸܤܥܹܐ : ܐܵܘ ܟܹܝܬܼ ܢܲܡܪܚ ܕܝܢܪ̈ܐ ܡ̈ܠܝܠܐ ܠܲܡܝܲܩܵܢܘܼ : ܘܐܦܢ ܗܘܸ ܕܗܸܢܹܝܢ ܟܕ ܗܸܢܹܝܢ ܕܸܡܘ̈ܬܐ ܘܨܘܼܪ̈ܬܐ ܡܸܬܚ̈ܙܝܢ ܒܝܘܼܩ̈ܢܐ : ܘܐܦܢ ܗܘܸ ܕܤܘܿܓܼܐܐ ܢܕܲܡܘܸܬܼ ܒܪܹܫ ܝܘܼܩܢܐ ܕܝܼܠܗ : ܐܸܠܐ ܡܛܠ ܕܠܘ ܒܲܪܓܹܫܬܼܐ ܡ̇ܢ ܘܲܒܼܦܘܼܩܕܢܐ ܕܗ̇ܘ ܕܒܐܝܼܕܗ ܐܸܬܓܿܥܸܠ ܛܲܒܼܥܐ ܡ̣ܢ ܡܲܠܟܿܐ ܫܡܲܝܢܐ : ܟܲܤܝܐܝܼܢ ܕܝܢ ܘܤܛܪ ܡ̣ܢ ܦܘܼܩܕܢܐ ܆ ܗܘܸ ܠܗ ܡܗܲܝܡܸܢ ܥܒܿܕܐ pb. f.21r ܕܡܲܠܟܿܘܼܬܼܵܐ . ܗܘܸ ܡ̇ܢ ܠܓܙܪ ܕܝܼܢܐ ܕܚܝܼܠܐ ܢܸܬܼܚܲܝܲܒ . ܫܘܬ̈ܦܐ ܕܝܢ ܕܝܼܠܹܗ . ܠܲܡܤܵܡ ܒܪܫܐ ܕܤ̇ܒܼܠܝܼܢ . ܕܝܢܪ̈ܐ ܕܝܢ ܗܢ̇ܘܢ ܕܛܒܼܥ ܢܟܼܝܼܠܐܝܼܬ ܡܸܤܬܿܠܹܝܢ ܘܒܢܘܼܪܐ ܡܸܬܦܲܫܪܝܼܢ . ܘܲܠܒܹܝܬܼ ܓܲܙܐ ܡܠܟܿܝܐ . ܠܐ ܥܵܐܠܝܢ . ܐܲܝܟܿܢܐ ܕܐܦܠܐ ܗܢ̇ܘܢ ܕܼܝܢ̈ܪܐ ܡܸܬܼܪ̈ܓܼܫܢܐ ܕܙܹܐܦܵܐ ܥܵܐܠܝܢ ܠܒܹܝܬܼ ܓܲܙܐ ܕܡܠܟܘܬܐ ܐܪܥܢܵܝܬܐ . ܗܐ ܓܹܝܪ ܐܠܘܼܠܐ ܕܡܩܲܕܸܫ ܗܘܸ ܪܫ ܟܗ̈ܢܐ ܡܸܫܚܵܐ ܘܪܫ̇ܡ ܠܡܲܕܒܚܐ : ܘܦܵܪܹܫ ܘܤ̇ܐܡ ܟܵܗ̈ܢܐ ܐܝܟ ܕܬܒ̇ܥ ܢܵܡܘܿܤܐ ܕܪܫܘܼܬܼ ܟܵܗܢܘܼܬܼܐ : ܕܩܲܕܝܼܫܐܝܼܬܼ ܢܸܬܩܼܲܪܒܘܼܢ ܠܐܝܠܝܢ ܕܩܲܕܝܼܫܝܼܢ : ܘܢܸܫܬܘܬܦܘܢ ܥܲܡ ܗ̇ܢܝܢ ܕܐܠܗ̈ܝܵܢ ܠܗ̇ܢܘܢ ܕܐܵܠܵܗܵܝܑܼܝܼܢ ܒܲܠܚܘܿܕ : ܘܥܲܡ ܗܠܝܢ ܕܓܼܡܝܼܪ̈ܢ ܠܗ̇ܢܘܢ ܕܡܨܝܢ ܠܡܸܓܼܡܪ ܐܦ ܠܐܚܪ̈ܢܐ ܥܲܡ pb. f.21v ܗ̇ܢܝܢ ܬܘܼܒܼ ܕܩܲܕܝܼ̈ܫܢ ܠܗܠܝܢ ܕܛܵܒܼ ܩܕܝܼܫܝܼܢ : ܐܠܐ ܘܠܐ ܚܕ ܐܪܙܐ ܡܸܫܬܡܠܐ ܗܘ̣ܐ ܠܓܼܡܪ . ܦܤܘܿܩܐ ܕܬܡܢܝܐ ܀ ܡܛܠ ܕܝܼ̈ܠܝܬܼܐ ܕܫܘܼܡܠܝܗ . ܘܫܸܬ ܡܸܫܟܿܚܝܼܢܢ ܕܝܼ̈ܠܝܬܐ ܕܫܘܼܡܠܝܗ ܕܪܫ ܟܗ̈ܢܐ ܀ ܚܕܐ ܡ̇ܢ ܐܵܡܘܿܠܘܿܓܼܝܼܐ ܕܩ̇ܪܐ . ܟܕ ܡܚܵܘܹܐ ܬܘܕܝܼܬܹܗ ܚܠܝܼܡܬܿܐ . ܘܕܓܵܥܹ̇ܝܨ ܡ̇ܢ ܗܪ̈ܛܝܼܩܘܿ ܇ ܘܕܡܩܲܒܸܿܠ ܠܡ̈ܠܦܢܐ ܫܪܝܼܪ̈ܐ ܇ ܘܲܕܡܲܤܗܕ ܥܠܘܗܝ ܠܐܗܐ ܟܹܝܬ ܘܡ̈ܠܐܟܼܘ̄ ܩܕܝܼܫ̈ܐ ܘܲܟܼܢܘ̈ܬܗ : ܕܟܼܡܵܐ ܕܡܼܨܐ ܠܐ ܢܒܲܨܪ ܡ̣ܢ ܗܠܝܢ ܕܦܲܐ̈ܝܵܢ ܠܩܲܝܘܡܘܼܬܹܗ ܀ ܕܬܪ̈ܬܝܢ ܕܝܢ ܆ ܗ̇ܝ ܕܠܐ ܡܸܬܬܤܪܚ ܒܸܠܥܕ ܬܪܝܢ ܐܵܘ ܬܠܬܼܐ ܐܦܤܩ̈ܘܿܦܐ : ܐܝܟ ܡܠܬܼܐ ܡܪܢܝܬܐ . ܕܐܲܝܟܿܐ ܕܬܪܝܢ ܐܵܘ ܬܠܬܐ ܟܢܝܼܫܝܼܢ ܒܫܡܝ ܆ ܬܡ̇ܢ ܐܢܐ ܒܲܝܢܬܼܗܘܢ . ܘܒܗܕܐ ܡܫܬܪܪܐ : ܕܟܕ pb. f.22r ܡܢܗ ܕܐܠܗܐ ܥܵܬ̇ܪܼ . ܠܗ̇ܢܘܢ ܐܚܪ̈ܢܐ ܡܲܥܬܿܪ .. ܕܬܠܬ ܕܨ . ܐܘܢܓܠܝܘܢ ܩܕܝܼܫܐ ܕܡܼܬܦܬܚ ܥܠ ܪܫܗ . ܘܩܸܪܝܢܐ ܕܫܸܡܗܘܢ ܪܫܐ ܕܫܠܝܚ̈ܐ ܡܸܬܼܩܪܐ . ܘܒܗܕܐ ܆ ܬܲܪ̈ܬܝܢ ܡܸܬܝܕܥ̈ܢ . ܚܕܐ ܡ̇ܢ ܆ ܕܬܸܫܡܫܬܹܿܗ ܡܸܬܼܗܲܝܡܢ ܕܫܸܡܥܘܢ ܘܐܟܼܘܵܬܹܗ ܟܐܦܐ ܕܵܥܠܝܗ̇ ܡܸܬܼܒܲܢܝܐ ܥܕܬܐ ܡܸܫܬܿܘܐ ܠܡܸܗܘܐ . ܘܐܚܪܬܐ ܕܐܟܼܘܬܗ ܡܘܕܐ . ܕܐܢܬܿ ܗܘ̣ ܡܫܝܚܐ ܒܪܗ ܕܐܠܗܐ ܚܝܐ ܀ ܕܐܪܒܥ ܀ ܚܘܼܛܪܐ ܕܢܤ̇ܒ . ܗ̇ܘ ܕܡܫܵܘܕܥ ܥܠ ܫܘܼܠܛܢܗ ܀ ܕܚܲܡܸܫ ܀ ܠܒܘ̈ܫܐ ܦܪ̈ܝܼܫܐ ܕܡܸܬܥܛܦ ܒܗܘܢ . ܒܝܼܪܘܿܢܐ ܠܡܐܡܪ ܘܡܲܨܢܲܦܬܼܐ ܘܲܪܕܝܼܕܐ ܘܲܤܛܪ ܀ ܕܫܸܬ ܀ ܗ̇ܝ ܕܩ̇ܥܝܢ ܟܗ̈ܢܐ ܘܟܸܢܫܵܐ . ܕܝܠܐ ܘܙܿܕܩ ܠܪܒܿܘܼܬܼ ܕܪܓܐ ܕܩܲܒܸܿܠ ܡܫܵܘܕܥܐ . ܘܠܦܘܼܬܼ ܕܪܓܹܗ ܘܛܟܼܤܗ . ܗ̄ ܆ ܥܠ pb. f.22v ܦܛܪܝܪܟܐ ܬܠܬܼ ܙܒ̈ܢܝܢ . ܘܥܠ ܡܝܛܪܼܦܘܠܝܛܐ ܬܪ̈ܬܝܢ ܙܒ̈ܢܝܢ . ܘܥܠ ܐܦܤܩܘܦܐ ܚܕܐ ܙܒܼܢ ܀ ܦܤܘܩܐ ܕܬܫܥܐ ܀ ܡܛܠ ܤܝܵܡ ܐܝܼܕܼܵܐ ܘܫܘܡܠܝܐ ܕܟܗ̈ܢܐ . ܟܵܗܢܘܼܬܼܐ ܡ̇ܢ ܥܠ ܗ̇ܝ ܝܵܨܦܵܐ : ܘܲܒܼܛܝܼܠ ܠܗ̇ ܕܠܗܠܝܢ ܕܐܸܬܼܕܲܟܿܝܼܘ ܆ ܒܡܐ ܕܙܢܘܬܐ ܩܲܕܝܼ̈ܫܬܐ ܕܒܝܕ ܥܡܵܕܐ ܘܲܢܤܝܼܒܘܼܬܼ ܐܪ̈ܙܐ ܩܕܝܼܫ̈ܐ ܬܫܵܘܬܸ̇ܦ . ܕܝ̈ܠܝܬܐ ܕܝܢ ܩܢܸܐ ܚܲܡܸܫ ܀ ܚܕܵܐ ܡ̇ܢ ܆ ܡܸܬܼܩܲܪܒܢܘܼܬܐ ܕܩܕܡ ܡܕܒܚܐ ܕܡܫܘܕܥܐ ܆ ܠܗ̇ܝ ܕܡ̣ܢ ܆ ܗ̇ܘ ܕܗܘܸܐ ܡܲܕܒܿܚܐ . ܘܕܒܡܲܕܒܿܚܐ ܡܩܲܒܿܠ ܠܗܘܿܢ ܠܫܘܼܟ̈ܢܐ ܀ ܕܬܪ̈ܬܝܢ ܀ ܩܥܵܕܐ ܕܥܲܠ ܬܪ̈ܬܝܗܝܢ ܒܘܼܪ̈ܟܐ ܡܫܘܕܥ ܆ ܠܡܸܬܩܪܒܢܘܼܬܐ ܡܫܲܥܒܿܕܬܿܐ ܕܡܫܲܥܒܿܕ ܒܗ̇ ܠܐܠܗܐ ܗ̇ܘ ܕܡܩܲܪܸܒܼ ܆ ܠܗ̇ܘ ܕܩܲܕܝܼܫܐܝܬ ܡܸܬܼܩܲܪܒ . ܘܕܗܘܸ ܗ̇ܘ ܕܐܸܬܼܩܲܪܒܼ ܆ pb. f.23r ܡܸܫܬܥܒܕ ܠܗ̇ ܟܕ ܠܗ̇ ܀ ܕܬܠܬ ܀ ܦܫܵܛܐ ܕܬܪ̈ܬܝܗܝܢ ܐܝ̈ܕܘܗܝ . ܡܫܵܘܕܥ ܠܗ̇ܝ ܕܩ̣ܢܐ ܡܟܝܠ ܚܝܠܐ ܠܲܡܒܼܪܟܼܘܼ . ܐܝܟ ܕܡܪܢ ܒܲܪܸܟ ܠܬܠܡܝܼ̈ܕܘܗܝ ܆ ܥܸܕܵܢ ܤܘܼܠܩܗ ܀ ܕܐܪܒܥ ܀ ܟܪܘܿܙܘܬܐ ܗ̇ܝ ܕܐܲܪܝܼܡܘ ܥܲܝ̈ܢܝܟܘܢ . ܕܡܫܘܕܥܐ ܕܡܢܗ ܕܐܠܗܐ ܐܝܼܬܹܝܗ̇ ܓܒܼܝܼܬܹܗ ܘܩܪܵܝܬܹܿܗ ܒܡܸܨܥܝܘܼܬ ܪܫ ܟܗ̈ܢܐ . ܘܕܤܗܕܘܼܬܐ ܗܝ̣ ܕܪܫ ܟܗ̈ܢܐ ܕܥܠܘܗܝ ܕܩܲܒܸܿܠ ܠܡܵܘܗܒܬܐ ܗܕܐ ܡܥܠܝܬܿܐ ܗ̇ܘ ܕܐܸܬܼܓܒܼܝܸ ܀ ܕܚܲܡܫ ܀ ܫܠܡܐ ܕܡܸܬ̱ܝܼܗܸܒܼ ܠܗ ܡ̣ܢ ܟܢ̈ܘܬܗ ܆ ܐܟܼܡܵܐܢ ܕܗܘܸܐ ܒܝܬܝܐ ܠܐܪ̈ܙܐ ܐܟܘܗܘܢ . ܦܤܘܼܩܐ ܕܥܤܪܐ ܀ ܡܛܠ ܤܝܵܡܝܼܕܐ ܘܫܘܼܡܠܝܐ ܡܫܡܫܢܝܐ ܠܛܟܼܤܐ ܕܝܢ ܕܡܫܲܡܸܫ ܚܲܕܬܼܐܝܼܬܼ ܕܝܼܠܵܝܬܐ ܦܪܝܼܫܬܿܐ ܩܢܹܐ ܒܡܸܫܬܡܥܢܘܬܗ . ܕܐܝܼܬܿܝܗ̇ ܩܥܵܕܐ pb. f.23v ܕܥܠ ܚܕܼܵܐ ܒܘܼܪܟܿܐ ܇ ܘܙܩ̇ܦ ܚܕܐ ܨܸܒܼܥܵܐ ܡ̣ܢ ܐܝܼܕܐ ܇ ܕܡܫܘܕܥܐ ܕܠܚܕܐ ܡܬܩܲܪܒܼ̄ ܢܘܼܬܼܵܐ ܕܗ̇ܢܘܢ ܕܡܸܬܕܲܟܹܿܝܢ ܆ ܡܢܗܘܢ . ܘܕܒܼܡܢܬܐ ܩܢ̣ܐ ܠܡܸܬܩܲܪܒܢܘܼܬܼܐ ܡܫܲܥܒܕܬܿܐ . ܘܠܘ ܡܫܲܡܠܝܬܿܐ . ܐܵܘ ܕܝܲܬܿܝܼܪ ܡܫܲܡܠܝܐ : ܐܝܟ ܟܗ̈ܢܐ ܘܪ̈ܫܝ ܟܗ̈ܢܐ . ܘܕܲܚܕܐ ܟܲܟܪܐ ܩܲܒܸܿܠ . ܗ̇ܝ ܕܝܢ ܕܐܘܼܪܪܐ ܢܸܟܼܪܘܿܟ ܥܠ ܨܵܘܪܗ ܟܕ ܡܲܟܼܪܙ . ܡܫܵܘܕܥܢܐ ܗܘܼ ܕܥܠ ܫܘܼܡܠܝ ܫܘܼܥܒܿܕܘ ܕܒܢ̈ܝ ܬܫܡܫܬܐ ܕܐܸܬܼܗܲܝܡܲܢ ܀ ܦܤܘܿܩܐ ܕܚܕܥܤܪ ܀ ܡܛܠ ܗ̇ܝ ܕܐܪܐ ܫܠܝܚ̈ܐ ܡ̣ܢ ܡܪܢ ܩܲܒܸܿܠܘ ܠܫܘ̈ܡܠܝܐ ܗܠܝܢ ܬܠܬܼܐ ܘܠܢ ܐܲܫܠܸܡܘ . ܐܵܘ ܡܢܗܘܢ . ܐܡ̇ܪܝܢܢ . ܕܡܥܗ ܕܦܪܘܩܐ ܩܲܒܿܠܘ ܫ̈ܠܝܼܚܝܐ ܘܠܲܢ ܐܲܫܠܸܡܘ . ܘܝܼܕܝܼܥܐ ܗܕܐ . ܡ̣ܢ ܗ̇ܝ ܕܟܕ ܫܲܕܪ ܐܢܘܢ ܬܪܝܢ ܬܪܝܢ ܘܝܲܗܒ ܠܗܘܿܢ pb. f.24r ܫܘܼܠܛܢܐ ܥܠ ܟܘܪ̈ܗܢܐ ܘܪ̈ܘܚܐ ܒܝܼ̈ܫܬܼܐ ܕܐܡ̣ܪ . ܕܓܲܪ̈ܒܲܐ ܕܲܟܵܘ . ܘܫܲܪܟܿܐ . ܡܫ̈ܡܫܢܐ ܐܵܘ ܟܹܝܬܼ ܡܕܟܿܝ̈ܢܐ ܥܒܕ ܐܢܘܢ . ܘܟܕ ܢܦܚ̣ ܒܗܘܿܢ ܘܐܡ̣ܪ ܆ ܩܲܒܸܿܠܘ ܪܘܼܚܐ ܕܩܘܕܫܐ ܘܐܵܘܤܸܦ ܗ̇ܝ ܕܐܢ ܬܸܫܒܿܩܘܿܢ ܚܛ̈ܗܐ ܠܐܢܵܫ ܢܸܫܬܲܒܼܩܘܢ ܠܗ : ܘܐܢ ܬܹܐܚܕܘܼܢ ܕܐܢܵܫ ܐܲܚܝܼܕܝܼܢ . ܩܫܝ̈ܫܐ ܥܒܼܕ ܐܢܘܢ . ܘܟܕ ܐܪܝܼܡ ܐܝܼ̈ܕܘܗܝ ܘܒܲܪܸܟ ܐܢܘܢ ܒܥܸܕܵܢ ܤܘܠܩܗ ܆ ܐܦܤܩ̈ܘܦܐ ܥܒܼܕ ܐܢܘܢ ܀ ܦܤܘܩܐ ܕܬܪܥܤܪ ܀ ܡܛܠ ܪ̈ܘܫܡܐ ܨܠܝܼܒ̈ܝܐ ܕܥܠ ܡܸܬܿܬܿܤܝ̈ܡܢܐ ܟܠܗܘܢ ܐܦ ܐܝܟܢܝܘܬܗܘܢ ܐܡ̇ܪܝܼܢܢ ܕܝܢ ܚܬܡܐ ܡܢܐ ܕܪܘܿܫܡܗ ܕܨܠܝܼܒܐ ܕܗ̇ܘܐ ܥܠܝܗܘܢ ܡܫܵܘܕܥ ܆ ܥܠ ܡܝܼܬܼܘܼܬܼܐ ܕܡ̣ܢ ܟܠܗܘܢ ܪ̈ܓܝܼܓܼܬܗ ܕܦܓܼܪܐ . ܘܥܠ ܚܝ̈ܐ ܕܡܕܲܡܹܝܢ ܒܐܠܗܐ : ܘܚ̇ܝܪܝܢ ܠܐ ܡܸܨܛܠܝܢܐܝܬ ܒܐܠܗܝܘܼܬܼܐ pb. f.24v ܕܚܝ̈ܗܝ ܐܢܫ̈ܝܐ ܕܝܼܫܘܿܥ : ܗ̇ܘ ܕܐܸܬܼܢܲܚܲܬܼ ܥܕܡܐ ܠܙܩܝܼܦܐ ܘܠܡܵܘܬܿܐ : ܥܲܡ ܟܠܗ ܕܘܼܒܵܪܐ ܐܠܗܝܐ ܕܪܲܚܝܼܩ ܡ̣ܢ ܚܛܝܼܬܐ ܕܡܸܬܪܫܡܝܼܢ ܒܗ ܐܝܠܝܢ ܕܗܵܟܼܢܐ ܚ̇ܐܝܢ : ܐܟܼܡܵܐ ܕܐܝܬܝܗܘܿܢ ܒܢܝ̈ ܕܡܘܼܬܹܗ : ܒܨܘܼܪܬ ܙܩܝܼܦܐ ܕܚ̈ܝܘܗܝ ܪ̈ܚܝܼܩܝ ܒܟܼܠ ܡ̣ܢ ܚܛܝܼܬܼܐ ܀ ܡܛܠ ܐܲܝܟܿܢܝܘܼܬܗ ܕܝܢ ܆ ܐܢܫ̈ܝܼܢ ܡ̣ܢ ܐܒܗ̈ܬܼܐ : ܡ̣ܢ ܒܤܬܪ ܪܫܗ ܕܗ̇ܘ ܕܡܬܬܤܝܼܡ ܥܕܡܐ ܠܒܹܝܬܼ ܥܝܢ̈ܘܗܝ ܆ ܘܡ̣ܢ ܐܸܕܢܗ ܕܝܲܡܝܼܢܐ ܠܐܕܢܗ ܕܤܸܡܠܐ ܪܫ̣ܡܘ . ܘܐܝܬܝܗܘܢ ܡܵܐܪܝܸ ܘܝܘܿܐܵܢܝܼܣ ܩܬ̈ܘܿܠܝܼܩܐ ܦܛܪܝܪܟܐ . ܐܚܪܢ̈ܐ ܕܝܢ ܡ̣ܢ ܒܹܝܬܼ ܥܝ̈ܢܘܗܝ ܕܡܬܬܤܝܡܢܐ ܘܥܕܡܐ ܠܒܤܬܪ ܪܫܗ : ܘܡ̣ܢ ܐܕܢܐ ܕܝܲܡܝܼܢ̣ܵܐ ܠܗ̇ܝ ܕܤܸܡܠܐ . ܘܐܝܼܬܝܗܘܿܢ ܓܝܼܘܪܓܝܣ ܡܝܛܪܦܘܠܝܛܐ ܕܐܵܬܼܘܿܪ . pb. f.25r ܘܐܝܠܝܢ ܕܢܩܸܦܘ ܠܗ . ܘܟܠ ܚܕ ܡ̣ܢ ܗܵܠܝܢ ܬܪܝܗܘܢ ܥܹܠܬܐ ܥܒܼܕ ܠܪܘܿܫܡܹܗ . ܡܵܐܪܝܸ ܡ̇ܢ ܩܬܘܿܠܝܼܩܐ ܘܐܝܠܝܢ ܕܐܲܫܠܡܘ ܠܗ ܐܡ̣ܪܘ . ܕܡܲܫܠܡܢܘܬܐ ܕܪܘܫܡܐ ܕܥܠ ܐܪ̈ܙܐ ܩܕܝܼܫ̈ܐ ܕܦܓܼܪܐ ܘܕܡܐ : ܘܥܠ ܡܕܒܚܐ ܘܲܤܛܪ ܆ ܘܬ̃ܟܝ̃ܒܘ̃ܬܐ ܡ̣ܢ ܡܲܕܢܚܐ ܠܡܥܪܒܼܐ ܡܫܲܪܝܼܢܢ ܒܗ ܒܪܘܿܫܡܐ . ܘܬܟܝܒܼܘܬܐ ܕܤܘܼܥܪ̈ܢܐ ܤܵܗܕܐ ܕܗܟܼܢܐ ܐܬܬܲܫ̱ܠܡܬ̤ . ܟܕ ܡܬ̇ܚ ܐܝܕܗ ܗ̇ܘ ܕܪܫ̇ܡ ܠܡܕܢܚܐ . ܐܢ ܥܠ ܐܪ̈ܙܐ ܩܕܝܼܫ̈ܐ ܇ ܘܐܢ ܥܠ ܡܕܒܿܚܐ ܘܤܛܪ ܇ ܘܢܓܕ ܠܗ̇ ܠܡܲܥܪܒܐ ܘܡ̣ܢ ܓܪܒܿܝܐ ܠܬܝܡܢܐ . ܘܐܦ ܥܠ ܡܸܫܚܵܐ ܕܥܡܵܕܐ ܘܘܲܙܢܵܐ ܇ ܘܥܠ ܟܤܐ ܕܡܟܼܘܪܝܐ ܇ ܘܥܠ ܟܦܵܦܬܼܐ ܕܒܤܡ̈ܐ ܇ ܘܥܠ ܦܝܼܪܡܵܐ ܘܲܤܛܪ . ܘܟܕ ܗܟܢܐ ܐܝܼܬܹܝܗ̇ ܗܕܐ pb. f.25v ܐܦ ܥܠ ܡܸܬܬܤܝ̈ܡܢܐ ܗܟܼܢܐ ܙ̇ܕܩ ܠܡܸܪܫܡ . ܐܝܟܢܐ ܕܟܠܗܘܢ ܪ̈ܘܫܡܐ ܢܸܗܘܘܿܢ ܫܘܹܝܢ ܠܚ̈ܕܕܐ ܕܠܐ ܫܘܼܚܠܦܐ ܡܕܡ .. ܓܝܘܪܓܼܝܼܣ ܕܝܢ ܡܝܛܪܦܘܠܝܛܐ ܘܲܕܢܲܩܦܘܼܗܝ ܐܡ̣ܪܘ . ܘܐ̃ܝܟܿܢ ܕܐܵܦܹܢ ܬܲܚ̱ܘ̈ܝܬܼܐ ܗܠܝܢ ܕܐܲܝܬܿܝܸ ܡܵܐܪܝܸ ܩܬܿܘܠܝܩܐ ܫܲܪܝܼܪ̈ܢ ܇ ܘܕܟܠܗܘܿܢ ܪ̈ܘܿܫܡܐ ܡ̣ܢ ܡܕܢܚܐ ܒܗܘܿܢ ܡܫܲܪܝܢܢ : ܘܠܡܲܥܪܒܼܐ ܢ̇ܓܕܝܢܢ : ܘܡ̣ܢ ܓܲܪܒܿܝܐ ܠܬܝܡܢܐ ܆ ܐܠܐ ܐܦ ܥܠ ܡܸܬܬܤܝܼ̈ܡܡܢܐ ܗܘܸ ܗܵܟܢ ܙܕܿܩ ܠܤܵܝܘܿܡܵܐ ܕܲܢܫܪܐ ܒܪܘܿܫܡܵܐ . ܘܡܛܠ ܕܒܡܕܢܚܐ ܩ̇ܐܡ ܤܵܝܘܿܡܵܐ ܘܐܦܘ̈ܗܝ ܠܡܲܥܪܒܼܐ . ܘܡܸܬܿܬܿܤܝܼܡܢܐ ܩܐ̇ܡ ܩܕܡܵܘܗܝ ܒܡܲܥܪܒܐ ܘܐܦܘ̈ܗܝ ܠܡܲܕܢܚܐ ܆ ܡܢܗ ܕܐܝܼܬܼܘܗܝ ܒܡܲܕܢܚܐ ܙܕ̇ܩ ܕܲܢܫܲܪܐ ܒܪܘܿܫܡܐ . ܗ̄ ܆ ܡ̣ܢ ܒܹܝܬܼ pb. f.26r ܥܲܝܢ̈ܘܗܝ ܕܡܬܬܣܝܡܵܢܐ ܠܒܸܤܬܪܗ . ܕܢܸܗܘܐ ܫܠ̇ܡ ܪܘܿܫܡܐ ܗܢܐ ܕܤܝܵܡ ܐܝܼܕܵܐ ܆ ܠܗܠܝܢ ܕܐܪ̈ܙܐ ܘܕܡܕܒܿܚܐ ܘܤܛܪ . ܡ̣ܢ ܡܕܢܚܐ ܠܡܲܥܪܒܐ ܀ ܬܘܼܒܼ ܐܡܼܪ ܗܘܸ ܡܪܝ ܓܝܼܘܪܓܝܣ ܡܝܛܪܦܘܠܝܛܐ . ܕܡܲܕܢܚܵܝܹܗ ܕܒܪܢܫܐ ܦܪܨܘܿܦܗ ܐܝܼܬܼܘܗܝ . ܘܡܲܥܪܒܼܵܝܹܗ ܒܸܤܬܪܗ . ܡܵܕܝܢ ܡ̣ܢ ܡܲܕܢܚܗ ܕܐܝܼܬܼܵܘܗܝ ܦܪܨܘܦܗ ܕܡܬܬܤܝܼܡܢܐ ܙ̇ܕܩ ܕܲܢܫܲܪܐ ܒܪܘܿܫܡܵܐ : ܘܠܘ ܡ̣ܢ ܒܸܤܬܪܗ . ܦܪܘܿܫܐ ܕܝܢ ܠܦܘܼܬܼ ܚܝܠܐ ܕܦܘܼܪܫܢܗ ܙܕܿܩ ܠܗ ܠܡܩܒܿܠܘܼ ܐܝܢܐ ܕܨܒܐ ܡ̣ܢ ܬܪܝܗܘܢ ܙܢ̈ܝܐ ܕܪܘܿܫܡܐ . ܢܝܼܫܐ ܓܹܝܪ ܕܬܪܝܗܘܿܢ ܫܲܪܝܼܪ ܘܲܬܼܪܝܼܨ ܀ ܚܢܢ ܕܝܢ ܐܡ̇ܪܝܼܢܢ . ܕܐܸܢܗܘܸ ܕܢܝܼܫܗ ܕܤܝܘܿܡܵܐ ܢܸܗܘܐ . ܒܗ̇ܝ ܕܡ̣ܢ ܒܸܤܬܪܐ ܠܩܘܼܕܡܵܐ . pb. f.26v ܕܒܹܗ ܘܫ̣ܡ ܡܪܝ ܡܐܪܝܸ ܩܵܬܘܿܠܝܼܩܐ ܆ ܕܫܘܼܟܵܢܐ ܐܠܗܝܐ ܘܚܲܝܠܐ ܡ̣ܢ ܠܥܠ ܐܝܼܬܼܘ̄ ܘܲܒܡܸܨܥܵܝܘܼܬܹܗ ܕܤܝܘܿܡܵܐ ܐܝܟ ܚܝܠܐ ܕܩܲܒܸܿܠ ܆ ܠܡܬܿܬܿܤܝܡܢܐ ܡܸܫܬܲܟܿܢ . ܘܗܕܐ ܆ ܒܬܪܝܗܘܢ ܪ̈ܘܿܫܡܐ : ܩܕܡܝܐ ܘܲܬܪܝܵܢܐ . ܒܗܿܘ ܕܐܠܗܢ ܛܵܒܼܵܐ ܆ ܘܒܗ̇ܘ ܕܐܠܗܐ ܪܒܐ . ܐܵܘ ܕܡܵܪܝܐ ܐܠܗܐ ܚܝܠܬܢܐ . ܒܗ̇ܘ ܕܝܢ ܬܠܝܼܬܼܵܝܐ ܆ ܕܐܝܼܬܼܘܗ̇ܝ . ܐܸܬܦܪܸܫ ܘܐܸܬܼܩܲܕܫ . ܗ̄ ܆ ܕܡ̣ܢ ܒܬܼܪ ܕܐܸܫܬܲܡܠܝܸ ܘܐܸܬܼܓܡܪ ܡܬܬܤܝܼܡܵܢܐ . ܐܸܫܬܿܘܝܸ ܠܡܸܤܩ ܠܕܪܓܼܿܐ : ܒܡܸܥܵܘܬܗ ܕܪܘܿܫܡܐ ܕܡ̣ܢ ܠܬܼܚܬܿ ܠܥܠ ܆ ܒܲܟܼܪܬܼܐ ܕܝܲܡܝܼܢܐ . ܐܦ [ ܗܢܐ ] ܢܝܼܫܐ ܫܲܦܝܼܪ ܗ̄ܘ̣ . ܒܗ̇ܝ ܕܗ̇ܢܘܢ ܬܪܝܢ ܪ̈ܘܿܫܡܐ ܕܐܡ̣ܪܢܢ ܩܕܡ̈ܝܐ . ܒܲܬܼܠܬܼ ܨܸܒܼ̈ܥܢ ܡܫܵܘ̈ܕܥܝ ܥܠ ܬܠܝܼܬܝܘܼܬܐ ܙ̇ܕܩ ܠܡܸܪܫܡ . ܘܒܗܢܐ ܐܚܪܢܐ ܀ ܀ ܀ ܓ ܀ ܀ ܀ pb. f.27r ܕܒܚܲܕܐ ܨܸܒܼܥܐ . ܗ̄ ܆ ܟܪܵܬܼܐ . ܥܠ ܚܕܢܝܘܼܬܼ ܟܝܢܐ ܐܠܗܝܐ ܠܡܸܚܬܿܡ . ܐܢܕܝܢ ܘܒܟܼܠܗ̇ ܐܝܼܕܵܐ ܪܫ̇ܡ ܆ ܘܐܦ ܗܟܼܢܐ ܠܝܬܿ ܥܕܠܝܐ . ܘܗܠܝܢ ܟܬܼܒܼܢ ܐܟܼܡܐ ܕܐܕܪܸܟܼܢܢ ܡ̣ܢ ܚܝܠܐ ܕܒܼܟܬ̈ܒܹܐ ܕܡܛܠ ܗܠܝܢ ܘܠܘ ܡ̣ܢ ܕܝܼܠܢ . ܘܤܦܩ̈ܢ ܐܢܝܢ ܤ̇ܒܪܝܢܢ ܕܠܐܝܢܐ ܕܩܢܹܐ ܡܕܥܐ ܆ ܢܲܗܝܼܪܐ ܢܸܥܒ̈ܕܵܢ . ܡܬܐܡܪ ܬܘܼܒ . ܕܐܢܗܘܸ ܡ̇ܢ ܕܒܼܟܼܠܗܘܿܢ ܪ̈ܘܿܫܡܐ . ܐܢ ܕܲܥܡܵܕܐ ܘܐܢ ܕܐܪ̈ܙܐ . ܘܐܢ ܕܡܸܫܚܵܐ ܘܤܛܪ . ܐܦܝ̈ ܟܗܢܐ ܘܪܫ ܟܗ̈ܢܐ ܠܡܕܢܚܐ ܙ̇ܕܩ ܠܡܸܗܘܐ . ܠܡ̇ܢܐ ܕܝܢ ܒܪܘܿܫܡܐ ܕܤܝܵܡ ܐܝܼܕܼܵܐ ܐܦܘ̈ܗܝ ܠܡܲܥܪܒܼܐ . ܘܠܘ ܠܡܲܕܢܚܐ ܡܲܗܦܸܟ . ܗܟܼܢܐ ܕܩܵܘܡ̈ܐ ܐܚܪ̈ܢܐ .. ܐܡ̇ܪܝܼܢܢ . ܕܒܟܠܗܘܢ ܫܘܼܡ̈ܠܝܐ ܗܢ̇ܘܢ . ܡܸܨܥܵܝܐ ܐܝܬܼܘܗܝ ܟܗܢܐ ܐܵܘ ܪܫ ܟܗ̈ܢܐ ܒܹܝܬܼ .. ܀ .. ܕ .. ܀ .. pb. f.27v ܐܠܗܐ ܠܒܼܪܝܼܬܼܐ . ܘܡܢܗ ܫ̇ܐܠ ܚܘܼܤܵܝܐ ܘܫܘܼܒܼܩܢܐ ܠܡܸܕܢܚ ܥܠܘܗܝ ܡ̣ܢ ܡܕܢܚܐ . ܐܦܘ̈ܗܝ ܠܬܡ̇ܢ ܠܲܡܚܪ ܙ̇ܕܩ ܠܲܡܩܲܒܵܠܘܼ ܘܠܡܸܬܠ ܘܠܘܡܢܗ ܗܘܸ ܚܘܼܤܝܐ ܘܫܘܼܟܿܢܐ ܠܘ ܕܝܢ ܗܟܼܢܐ ܒܲܤܝܵܡ ܐܝܼܕܐ . ܒܕ ܗܠܝܢ ܡ̣ܢ ܚܲܕ ܠܐܚܪܝܢ ܡܸܬܼܝܲܒܿܠܝܼܢ ܒܡܨܥܝܘܼܬܼ ܟܵܗܢܘܼܬܼܐ . ܡܛܠ ܕܪܫ ܟܗ̈ܢܐ ܗܘܸܝܘ ܝܵܗܘܿܒܼܵܐ . ܘܠܗ ܐܸܬܓܿܥܸܠ ܫܘܼܠܛܢܐ ܡ̣ܢ ܐܠܗܐ ܇ ܕܢܬܿܠ ܘܲܢܦܲܠܸܓܼ ܘܢܲܓܼܥܸܠ ܟܐܢܐܝܼܬ ܠܫܵܐܘ̈ܠܐ ܘܢܤ̈ܘܿܒܐ ܫܘܼܟܿܢܐ .. ܘܐܢ ܐܦܘ̈ܗܝ ܠܡܲܕܢܚܐ ܡܲܗܦܸܟ ܗܘܼܐ ܘܗܢܘܿܢ ܩܕܡܵܘܗܝ ܠܐ ܫܠ̇ܡܝܼܢ ܗܘܼܘ ܪ̈ܘܿܫܡܐ . ܠܐ ܕܡܵܐܪܝܸ ܩܬܘܠܝܩܐ ܐܦܠܐ ܕܓܼܝܘܪܓܼܝܣ ܡܛܪܦܘܿܠܝܛܐ . ܒܕ ܗ̇ܘ ܕܡܵܐܪܝܼ ܡ̣ܢ ܒܸܤܬܿܪܹܗ ܡܫܲܪܹܐ ܕܡܸܬܬܤܝܼܡܢܐ ܘܠܘ ܡ̣ܢ ܡܲܕܢ̱ܚܵܝܹܗ . ܘܲܕܓܝܼܘܪܓܼܝܣ pb. f.28r ܡ̣ܢ ܡܲܥܪܒܼܐ ܠܡܕܢܚܐ ܐ̇ܙܠ ܗܘ̣ܐ . ܘܠܐ ܚܕ ܡ̣ܢ ܬܪܝܗܘܢ ܠܫܪܪܐ ܡܫܵܘܙܸܒܼ . ܡܛܠ ܗܕܐ ܟܐܢܹܐܝܼܬܼ ܩ̇ܐܡ ܤܵܝܘܡܵܐ ܒܡܲܕܢܚܐ ܘܐܦܘ̄ܠܡܥܪܒܐ ܀ ܫܠܡ ܘܠܡܪܢ ܫܘܒܚܐ ܐܲܡܝܼܢܐ ܀ ܦܤܘܩܐ ܩܕܡܝܐ . ܥܲܠ ܫܘܼܒܼܚܵܗ̇ ܕܟܼܵܗܢܘܼܬܐ ܀ ܩܕܡܝܬܼ ܡ̇ܢ ܓܝܪ ܡܪܢ ܝܫܘܥ ܡܫܝܚܐ ܆ ܬܲܪܓܸܿܡ ܫܘܼܒܚܗ̇ ܘܚܵܘܝܸ ܚܝܠܗ̇ ܕܟܼܵܗܢܘܼܬܐ ܇ ܒܒܪܬܼ ܩܠܗ ܕܠܘܬ ܦܛܪܘܣ ܕܐܲܢܬܘܼ ܠܡ ܟܐܦܐ ܇ ܘܥܠ ܗܕܐ ܟܐܦܐ ܐܸܒܼܢܹܝܗ̇ ܠܥܕܬܼܝ . ܘܡܘܼ̈ܟܼܠܐ ܕܫܝܘܿܠ ܠܐ ܢܸܚܤ̄ܢܘܼܢܗ̇ . ܘܬܼܘܼܒܼ ܕܠܟ ܐܸܬܸܿܠ ܩ̈ܠܝܼܕܐ ܕܡܠܟܘܬܐ ܕܫܡܝܐ . ܘܡܕܡ ܕܬܹܐܤܘܿܪ ܒܐܪܥ̣ܐ . ܢܸܗܘܐ ܐܲܤܝܼܪ pb. f.5r ܒܲܫܡܝܐ . ܘܡܕܡ ܕܬܸܫܪܐ ܒܐܪܥ̣ܐ . ܢܸܗܘܐ ܫܪܹ̈ܐ ܒܲܫܡܝܐ . ܟܘܼ ܛܵܒܼ ܠܘ ܡܕܡ ܕܢܘܼܟܼܪܵܝ ܠܲܥܝܵܕܐ ܟܐܢܐܝܼܬܼ ܐܲܥܸܠ ܡܵܪܢ ܇ ܒܗܠܝܢ ܕܐܡ̣ܪ . ܗܐ ܓܹܝܪ ܝܫܘܥܒܪܢܘܢ ܒܡܸܠܬܹܗ ܕܠܐ ܐܪܥܐ ܆ ܠܢܲܗܝܪ̈ܐ ܕܫܡܲܝܐ ܒܪܵܘܡܵܐ ܐܤ̣ܪ . ܘܐܫܥܝܐ ܢܒܝܐ ܒܐܬ̤ܐ ܕܠܘܬܼ ܚܙܩܝܼܐ . ܠܫܸܡܫܐ ܐܲܗܦܸܟ . ܘܐܠܝܼܐ ܥܲܙܝܼܙܐ ܫ̈ܢܝܐ ܬܠܬ̣ . ܡ̣ܢ ܡܸܛܝ ܘܛܠܐ ܠܫܡܝܐ ܐܸܤܪ . ܘܒܡܸܠܬܼ ܦܘܼܡܗ ܐܸܫܬܿܪܝܸ ܐܤܘܼܪܝܐ ܇ ܘܗܘܸܐ ܡ̣ܢ ܫܠܝܐ ܡܼܛܪܐ ܥܡ ܛܲܠܐ . ܡ̣ܢ ܗܠܝܢ ܓܹܝܪ ܡܸܬܚܵܘܹܐ ܘܕܐܲܟܼܘܵܬܼܗܹܝܢ ܫܘܼܒܼܚܗ ܕܟܗܢܘܬܐ ܆ ܘܡܸܬ̱ܝܼܕܥ ܕܠܐܝܢܐ ܕܲܪܓܼܐ ܤܸܠܩܬ̤ ܡܸܠܬܼ ܡܵܝ̈ܘܬܐ ܆ ܘܐܸܚܕܬ̤ ܢܘܿܡ̈ܐ ܕܫܘܼܠܛܵܢܐ ܠܐ ܡܸܬܼܚܲܙܝܢܐ ܒܐܪܥܐ ܘܒܲܫܡܝܐ . ܘܦܵܩܕܿܐ ܘܡܸܫܬܡܥܐ : ܘܐܵܤܪܐ ܘܫܵܪܝܐ : ܘܡܡܝܼܬܼܐ ܘܡܲܚܝܵܐ : ܘܡܲܥܠܐ ܠܡܲܠܟܿܘܼܬܼܵܐ ܆ ܘܡܲܦܩܐ ܠܓܼܗܢܐ . ܘܕܪܒܿܐ ܡ̣ܢ pb. f.5v ܟܠܗܝܢ ܘܥܵܒܼܪܐ ܠܟܼܠ ܬܲܗܪ̈ܝܼܢ ܆ ܕܡܸܬܪܓܿܡܐ ܒܐܪܥܐ ܇ ܘܥ̇ܢܐ ܠܗ̇ ܚܝܠܐ ܟܲܤܝܐ ܕܐܝܼܬܼܘܬܼܐ ܒܲܫܡܝܐ . ܘܡܸܬܛܦܝܼܣ ܠܡܸܬܢܲܚܵܬܼܘ ܨܝܕ ܦܪܵܤܐ ܕܡܸܠ̈ܝܗ̇ ܇ ܗ̇ܘ ܨܒܝܵܢܐ ܕܠܐ ܫܲܢܝܸ ܘܠܐ ܡܫܲܢܹܐ ܡ̣ܢ ܕܘܼܟܵܐ ܠܕܘܼܟܐ . ܘܢܚ̇ܬ ܕܠܐ ܫܘܼܢܝܐ ܇ ܘܓܼܵܡܪ ܘܲܡܫܲܡܠܹܐ ܗ̇ܘ ܡܕܡ ܕܨܵܝܪܵܐ ܠܐܪܙܢܐܝܼܬܼ ܒܝܕ ܡܸ̈ܠܐ . ܡܸܠ̈ܐ ܓܹܝܪ ܬܵܢܝܐ ܟܵܗܢܘܼܬܼܐ ܥܕܬܿܢܝܬܐ ܥܠ ܐܸܤܛܘܼܟܼܤܵܐ ܚܲܪܫܐ ܕܡܝܐ݂ ܆ ܘܥܵܒܼܕܐ ܠܗܘܢ ܥܘܼܒܵܐ ܡܘܠܕܢܐ ܕܒܢܝ̈ܢܫܐ ܡ̈ܠܝܼܠܐ . ܘܡܐ ܕܐܲܡܝܼܬ̤ ܚܝܠܐ ܕܡܼ̈ܠܐ ܐܲܝܟ ܙܪܥ̣ܵܐ . ܡܫܲܪܝܐ ܠܲܡܨܵܪ ܥ̈ܘܸܠܐ ܪ̈ܘܚܢܝܐ ܠܐ ܡܬܕܪܟܢܐܝܬ : ܘܡܸܬܝܲܠܕܝܢܢ ܡ̣ܢ ܘܲܙܢܵܐ ܕܡ̈ܝܐ ܆ ܐܝܟ ܕܡ̣ܢ ܟܪܤܐ . ܩܵܒܼܪܐ ܓܹܝܪ ܒܩܲܒܪܐ ܕܡ̈ܝܐ ܡܝܼ̈ܬܲܝ ܒܲܚܛܝܼܬܼܵܐ . ܘܲܡܢܲܚܬܐ ܠܗܘܿܢ ܒܩܵܠ ܦܸܬܓܡ̈ܝܗ̇ ܆ ܡ̣ܢ ܡܵܝܘܿܬܼܘܼܬܼ ܥܵܘܠ̣ܐ ܠܚ̈ܝܐ ܕܙܲܕܝܩܘܬܐ . ܠܦܘܼܬܼ ܒܲܪܬܼ ܩܠܗ ܕܡܵܪܢ pb. f.6r ܕܡܚܲܬܡܐ ܥܠ ܫܲܪܝܼܪܘܼܬܼ ܤܘܥܪ̈ܢܐ ܗܠܝܢ ܕܡܤܬܥܪܝܼܢ ܒܐܝܕ̈ܝܗ̇ ܓܠܝܐܝܬܼ . ܐܡܝܢ ܠܡ ܐܡ̇ܪܢܐ ܠܟܘܢ . ܕܐܢ ܐܢܫ ܠܐ ܡܸܬ̱ܝܼܠܕ ܡ̣ܢ ܡ̈ܝܐ ܘܪܘܼܚ̣ܵܐ . ܠܐ ܡܼܫܟܿܚ ܕܢܸܥܘܿܠ ܠܡܠܟܘܬܐ ܕܫܡܝܐ . ܐܝܼܟܿܢ ܕܝܢ ܘܒܐܝ̈ܕܝ ܡ̇ܢ ܐܡ̇ܪ . ܙܸܠܘ ܠܡ ܬܲܠܡܕܘ ܠܟܠܗܘܢ ܥܲܡ̈ܡܐ ܘܐܲܥܡܸܕܘ ܐܢܘܢ ܒܫܡ ܐܒܼܐ ܘܒܪܐ ܘܪܘܼܚܐ ܕܩܘܼܕܫܐ . ܘܡ̣ܢ ܐܲܝܟܿܐ ܝܼܕܝܼܥܵܐ ܕܥܵܐܠܝܼܢܢ ܠܡܲܠܟܘܬܐ ܕܫܡܝܐ ܇ ܗܠܝܢ ܕܡܸܬܬܠܡܕܹܝܢ ܘܥܵܡܕܲܝܢ ܒܗܠܝܢ ܫܡ̈ܗܐ . ܡ̣ܢ ܗ̇ܝ ܕܐܬܘ̈ܬܐ ܠܡ ܠܐܝܠܝܢ ܕܲܡܗܲܝܡܢܝܼܢ ܗܠܝܢ ܢܸܩ̈ܦܢ . ܫ̈ܐܕܐ ܠܡ ܢܲܦܩܘܼܢ ܇ ܘܒܠܫ̈ܢܐ ܚ̈ܕܬܼܐ ܢܡܲܠܠܘܼܢ ܇ ܘܐܝܼܕܲܝܗܘܢ ܢܤܝܼܡܘܼܢ ܥܠ ܟܪ̈ܝܗܐ ܘܢܸܬܼܚܲܠܡܘܼܢ . ܘܐܝܟܿܢܐ ܡܸܫܟܿܚܐ ܗܕܐ ܠܡܸܗܘܐ . ܡ̣ܢ ܗ̇ܝ ܕܐܢܐ ܠܡ ܐܹܫܕܪ ܠܟܼܘܢ ܡܘܼܠܟܿܢܐ ܕܐܒܼܐ . ܒܗ̇ܝ ܕܟܼܠܡܕܡ ܐܸܫܬܿܠܸܡ ܠܝܼ ܡ̣ܢ ܐܵܒܝ . ܗ̄ ܆ ܡ̣ܢ ܐܒܼܐ ܩܲܒܸܿܠ pb. f.6v ܗܢܐ ܟܠܗ ܫܘܠܛܢܐ ܪܒܐ ܘܠܐ ܡܸܬܡܠܠܢܐ : ܘܐܲܓܼܥܸܠ ܠܚܝܠܐ ܗܢܐ ܠܟܼܗܼܢܘܬܐ . ܘܐܲܦܸܣ ܠܗ̇ ܠܡܸܤܥܪ . ܗ̇ܘ ܡܕܡ ܕܤ̇ܥܪ ܗܘ̤ ܒܲܫܡܝܐ . ܒܕ ܡܛܠ ܗܕܐ ܥܲܠ ܠܲܫܡܝܐ ܆ ܕܢܸܬܼܚܙܐ ܩܕܡ ܦܪܨܘܦܗ ܕܐܠܗܐ ܚܠܦ ܟܠ . ܕܒܡܥܠܬܗ ܗܕܐ : ܠܟܼܠܹܗ̇ ܟܝܵܢܐ ܕܡܝ̈ܘܬܼܐ ܐܲܥܸܠ̣ . ܒܬܸܢܘܲܝ ܕܤܒܪܐ ܕܩܝܵܡܬܐ : ܘܡܛܠ ܕܥܕܟܝܠ ܒܡܵܝܘܿܬܼܘܼܬܼܐ ܐܝܼܬܼܝܗܘܢ : ܘܚ̈ܫܐ ܟܝ̈ܢܝܐ ܫ̇ܚܩܝܼܢ ܠܗܘܿܢ ܐܝܟ ܕܠܡܝ̈ܘܬܐ : ܐܲܠܸܦ ܠܐܢ̈ܫܝܼܢ ܡܢܗܘܿܢ . ܐܘܼܡܢܘܬܐ ܕܐܵܤܝܘܼܬܐ ܠܐ ܡܵܝܘܿܬܿܬܿܐ . ܗ̄ ܆ ܠܐܝܠܝܢ ܕܐܲܚܝܼܕܝܼܢ ܠܗ̇ ܠܟܼܵܗܢܘܼܬܐ ܇ ܕܢܸܗܘܘܢ ܡܲܐܤܹܝܢ ܟܐܒ̈ܐ ܕܦܓܼܪܐ ܘܲܕܢܦܫܬܐ ܇ ܒܤܡ̈ܡܢܐ ܠܐܡܼܬܼܚ̈ܙܝܢܐ . ܘܡܼܛܠ ܕܠܐ ܡܸܬܗܝܡܢܐ ܐܵܤܝܘܬܐ ܠܐܡܸܬܚܲܙܝܵܢܝܼܬܐ ܠܚܙܬܼܐ ܕܚܲ̈ܙܝܐ ܇ ܒܥܸܠܬܼ ܠܐܓܲܠܝܘܬܗ ܕܫܸܡܥܐ ܕܒܼܪܓܼܫܬܐ ܕܤܘܼܥܪ̈ܢܐ : ܙܪܥܐ ܕܗܲܝܡܢܘܼܬܼܐ ܙ̇ܪܥ ܒܢܲܦܫܗܘܢ : ܕܢܸܗܘܿܐ ܡܵܘܥܹܐ ܦܐܪܹ̈ܐ .. ܀ .. ܐ .. ܀ .. pb. f.7r ܗܢ̈ܝܐܹܐ ܕܤܘܼܟܿܝܐ ܕܥܬܼܝܼ̈ܕܬܼܐ : ܕܡܐ ܕܐܸܫܬܿܚܸܩܘ ܒܲܥܡ̈ܝܼܠܬܗ ܕܥܵܠܡܐ : ܢܸܗܘܘܢ ܥܗܕܲܝܢ ܤܘܼܟܵܝܐ ܕܥܬܝ̈ܕܬܼܐ ܕܒܗܲܝܡܢܘܬܐ . ܘܡܲܩܠܝܼܢ ܡܢܗܘܿܢ ܝܘܼܩܪܐ ܕܡܥܝܼܩ̈ܢܝܬܐ . ܘܒܬܼܪ ܕܩܲܪܸܒܼ ܩܢܘܿܡܗ ܕܒܼܚܵܐ ܚܝܐ : ܘܥ̣ܠ ܠܡܲܫܟܿܢܐ ܪܒܐ ܘܲܡܫܲܠܡܢܐ : ܘܐܸܫܟܿܚ ܦܘܼܪܩܢܐ ܕܠܥܠܡ ܆ ܐܓܼܙܪ ܠܡܵܘܗܒܼܬܼܐ ܕܪܒܿܘܼܬܼ ܟܵܗܢܘܼܬܐ ܠܟܗ̈ܢܐ ܒܢ̈ܝ ܓܢܤܗ̇ . ܕܢܸܗܘܘܿܢ ܡܚܲܤܹܝܢ ܒܗ̇ ܚܘ̈ܒܐ ܕܚܲܝ̈ܒܐ . ܒܐܪܙ ܗ̇ܘ ܚܘܼܤܵܝܐ ܫܲܪܝܪܐ ܆ ܕܲܡܚܲܤܹܐ ܗܘ̤ ܒܲܫܡܝܐ . ܘܒܗܕܐ ܟܗ̈ܢܐ ܆ ܕܘܼܟܿܬܼ ܡܫܝܼܚܐ ܡܡܲܠܹܝܢ ܠܒܼܢܝ̈ܗ̇ ܕܥܹܕܬܵܐ . ܐܝܟܿܢܐ ܕܟܕ ܡܫܝܼܚܐ ܐܝܼܬܼܘܗܝ ܒܲܫܡܝܐ : ܡܚܵܘܹܝܢ ܠܗ̇ ܟܗ̈ܢܐ ܠܲܚܙܵܬܹܗ ܪܲܚܝܼܩܬܐ ܆ ܒܝܕ ܐܵܕܫ̈ܐ ܕܠܚܡܐ ܘܚܲܡܪܐ . ܡܛܠܗܢܐ ܟܕ ܤ̇ܐܡ ܠܗܘܢ ܟܗܢܐ ܒܐܝܼܕܐ ܕܢܤ̈ܘܿܒܼܐ . ܐܡ̇ܪ ܦܓܼܪܐ ܘܕܡܐ ܕܡܫܝܼܚܐ . ܚܙ̣ܝܬ ܚܲܒܿܝܼܒܼܢ ܐܝܟܿܐ ܒܪܕܚܝܼܐ ܓܒܼܝܼܠ ܒܡܵܝܘܿܬܼܘܼܬܼܐ ܇ ܥܵܨܹ̇ܐ ܠܐܕܫ̈ܐ ܡܸܬܼܚܲܒ̈ܠܢܐ ܇ .. ܀ .. ܒ .. ܀ .. pb. f.7v ܘܡܲܩܢܹܐ ܐܢܘܢ ܚܝܠܐ ܇ ܠܐ ܡܵܝܘܿܬܘܼܬܼܐ ܘܠܐ ܡܸܬܼܚܲܒܿܠܢܘܼܬܐ . ܐܹܝܘ ܠܪܒܘܼܬܼ ܫܘܼܠܛܢܐ ܕܠܐ ܡܸܬܼܡܲܠܠܐ ܒܠܸܫܢ ܒܸܤܪܐ ܇ ܘܛܟ ܥܲܤܩܐ ܗ̣ܝ ܕܬܸܬܼܡܲܠܠ ܐܦ ܒܙܘ̈ܥܐ ܡܠ̈ܝܼܠܐ ܕܪ̈ܘܼܚܢܐ ܆ ܘܠܐ ܓܫܝ̈ܡܐ . ܡܛܠܗܢܐ ܛܘܼܒܢܐ ܦܘܠܣ ܟܕ ܡܦܲܚܸܡ ܪܒܿܘܼܬܼ ܬܸܫܒܘܚܬܗ̇ ܕܗܕܐ ܬܸܫܡܫܬܐ ܥܲܡ ܗ̇ܝ ܢܵܡܘܿܤܝܬܐ ܐܡ̇ܪܘܵܐ ܇ ܕܐܢ ܠܬܸܫܡܫܬܿܐ ܕܚܘܼܝܵܒܐ ܗܘܸܐ ܫܘܼܒܼܚܐ ܆ ܚܕ ܟܡܵܐ ܬܼܬܼܝܲܬܿܪ ܬܸܫܡܫܬܿܐ ܕܙܝܼܩܘܼܬܐ ܒܫܘܼܒܚܐ . ܘܟܕ ܡܚܵܘܹܐ ܕܠܐ ܡܕܡ ܗܘ ܫܘܼܒܚܐ ܢܵܡܘܿܤܝܐ : ܥܲܡ ܫܘܒܚܗ ܪܠܐ ܕܡܫܝܼܚܐ ܐܡ̇ܪ . ܕܐܝܟ ܗ̇ܘ ܠܡ ܕܐܦ ܠܐ ܡܫܒܚܐ ܗ̇ܝ ܕܐܸܫܬܿܒܿܚܬ̤ ܇ ܒܦܸܚܡܐ ܕܗܵܢܐ ܫܘܼܒܼܚܵܐ ܡܝܬܪܐ . ܘܬܘܒ ܕܐܢ ܠܡ ܗ̇ܘ ܕܐܸܬܼܒܲܛܠ ܒܫܘܒܚܐ ܗܘܬ ܆ ܝܲܬܿܝܪܐܝܼܬܼ ܐܝܢܐ ܕܡܩܵܘܹܐ̣ ܒܫܘܒܚܐ ܢܗܘܐ . ܗܵܠܹܝܢ ܟܠܗܝܢ ܡܛܠ ܪܒܿܘܼܬܼ ܟܵܗܢܘܼܬܐ̣ ܕܡܫܝܚܐ ܕܐܸܬܼܝܒܿܠܬܸ ܠܒܢ̈ܝ ܓܸܢܤܹܗ : ܬܵܢܹ̇ܐ ܗ̇ܘ ܓܲܒܼܪܐ pb. f.8r ܕܐܸܬܼܥܲܠܝ̤ ܥܕܡܐ ܠܬܘܼܠܬܐ ܕܫܡܝܐ : ܘܦܪ݂ܚ ܒܓܸ̈ܦܐ ܕܪܘܚܐ : ܘܲܡܛ̣ܐ ܥܕܡܐ ܠܦܪܕܝܤܐ : ܘܲܫܡ̣ܥ ܬܡ̇ܢ ܡܲܡܠܠܐ ܕܠܐ ܡܸܬܡܲܠܠ : ܘܠܐ ܫܲܠܝܼܛ ܠܸܫܢܐ ܕܡܝܼ̈ܘܬܐ ܆ ܠܲܡܡܠܠܘ ܒܲܕܡܘܼܬܹܗ . ܗܠܝܢ ܕܠܐ ܢܵܘܪܟ ܐܲܝܬܿܝܼܢܢ . ܟܕ ܛܵܒܼ ܤ̣ܓ̈ܝܐܬܼܐ ܡܲܨܝܐ ܠܡܲܝܬܵܝܘܼ ܡ̣ܛܠ ܫܘܒܚܗ̇ ܕܟܼܵܗܢܘܼܬܼܐ ܀ ܦܤܘܿܩܐ ܕܬܪܝܼܢ ܀ ܡܛܠ ܪ̈ܘܿܫܡܐ ܕܟܼܗܢܘܬܐ ܘܲܕܪܹܫܘܬܼ ܟܗܢ̄ܘ ܠܟܗܢܘܼܬܐ ܡ̇ܢ ܐܦܢ ܤܓ̈ܝܐܐ ܒܤܓ̈ܝܐܬܼܐ ܪܲܫܡܘܼܗ̇ : ܗ̇ܘ ܕܓܠܹܐ ܘܲܦܤܝܼܩ ܡܲܝܬܹܿܝܢܲܢ ܟܕ ܐܡ̇ܪܝܼܢܢ . ܕܟܗܢܘܬܐ ܐܝܼܬܹܝܗ̇ ܆ ܤܵܥܘܪܘܬܐ ܕܡܵܘܕܝܐ ܠܒܢܝ̈ܢܫܐ ܠܘܬܼ ܕܲܡܝܘܼܬܐ ܕܒܐܠܗܐ : ܟܡܐ ܕܡܲܨܝܐ ܠܟܼܝܢܐ ܐܢܵܫܵܝܐ : ܒܡ̣ܨܥܝܬܼܐ ܕܕܡܝܘܼܬܐ ܕܒܐܘܼܤ̈ܝܼܵܣ ܡܸܬܼܝܲܕܥ̈ܥܬܐ ܆ ܒܬܼܪ̈ܬܝܗܝܢ ܡܢܘ̈ܬܼܗ̇ ܕܢܲܦܫܐ ܇ ܒܡܲܕܪܟܼܢܘܼܬܼܵܐ ܐܡ̇ܪܢܐ ܕܬܹܐܘܼܪ̈ܝܼܵܣ pb. f.8v ܐܠܗ̈ܝܬܐ ܇ ܘܒܡܸܨܛܒܝܢܘܬܐ ܕܕܘܼܒܵܪ̈ܐ ܐܵܘ ܟܹܝܬܼ ܒܥ̈̇ܒܕܐ ܕܠܪ̈ܘܚܢܐ ܒܲܝܬܵܝܑܼܝܼܢ . ܘܗ̇ܝ ܕܒܡܸܨܥܝܘܬܐ ܕܕܲܡܝܘܼܬܼܵܐ ܕܒܐܘܼܤ̈ܝܼܵܣ ܡܸܬܼܝܕܥ̈ܢܝܬܐ ܐܡ̇ܪܝܢܢ ܆ ܐܝܟ ܕܡ̣ܢ ܪܒܐ ܕܝܵܢܹܘܤܝܼܘܿܣ ܗ̇ܘ ܕܡ̣ܢ ܟܠ ܪܵܐܙܵܢܵܝ ܗܘܼܐ ܐܸܬܼܗܲܕܝܼܢܢ . ܐܡ̇ܪ ܕܡܢܗ ܟܕ ܠܘܬܼ ܡܲܥܒܿܕ ܢܘܼ̄ : ܩܕܝܼܫܬܐ ܗ̇ܝ ܕܟܼܵܗܢܘܼܬܼܐ ܐܬ̇ܝܢܢ : ܗܘ̇ܝܢܢ ܒܩܘܼܪܒܿܐ ܕܐܘܼܤ̈ܝܼܵܣ ܕܠܥܠ ܡܢܢ ܒܕܲܡܝܘܼܬܼܵܐ ܕܐܝܟ ܚܝܠܢ ܇ ܕܲܡܟܲܬܼܪܝܼܢܢ ܠܐ ܡܸܫܬܲܚ̈ܠ̱ܦܢܐ ܘܲܡܤܲܬ̈ܬܹܿܐ . ܩܕܫܝܼܐܝܼܬܼ ܐܟܘܬܗܘܿܢ : ܪܘܿܫܡܐ ܐܚܪܢܐ ܒܪܹܫܵܐ ܕܬܼܠܬܼܐ ܒܡܹܐܡܪܐ ܕܥܠ ܟܵܗܢܘܼܬܐ . ܪܫ̇ܡ ܠܗ̇ ܕܝܵܢܢܘܤܝܘܿܣ ܪܒܐ ܕܐܝܼܬܹܝܗ̇ . ܡܸܠܬܼܐ ܕܓܼܵܘܵܐ ܕܟܠܗܘܢ ܦܘܼܠ̈ܚܢܐ ܩܕܝܼܫ̈ܐ ܕܤܝܼܡܝܼܢ ܐܠܗܐܝܼܬܼ ܠܬܼܚܬܿ ܡ̣ܢ ܚ̈ܕܕܐ : ܘܟܼܘܼܢܵܫܐ ܬܘܼܒܼ ܟܠܗ ܕܓܼܵܘܐ ܕܬܸܫܡ̱̈ܫܬܐ ܩܕܝܼܫ̈ܬܐ ܕܟܠ ܚܕܐ pb. f.9r ܡ̣ܢ ܪܫܘܼܬܼ ܟܘܼܡܪܘܼܬܼܵܐ ܐܲܝܕܼܵܐ ܕܗܝܸ ܀ ܪܘܿܫܡܐ ܐܚܪܢܐ . ܟܵܗܢܘܼܬܐ ܐܝܬܹܝܗ̇ ܐܘܼܪܚܐ ܕܡܲܥܒܿܪܐ ܠܒܢܝ̈ܢܫܐ ܡ̣ܢ ܕܘܼܒܪ̈ܐ ܒܥܝܼܪ̈ܝܐ ܠܘܬ ܕܘܼܒܪ̈ܐ ܡܠܐܟ̈ܝܐ ܟܡܐ ܕܡܲܨܝܐ : ܒܡܸܨܥܵܝܘܼܬܐ ܕܗ̈ܘܼܠܵܣ ܓܘܫ̈ܡܢܝܬܐ : ܕܒܗܹܝܢ ܨܵܝܪܐ ܛܘܼܦܤܐ ܕܗ̇ܢܝܢ ܕܠܐ ܓܘܼܫ̈ܡܵܢܵܝܢ : ܠܚܡܐ ܐܡ̇ܪܐܢܵܐ ܫܡܝܢܐ ܘܚܲܡܪܐ ܡܲܚܝܵܢܐ : ܘܒܪܬܼ ܩܵܠܐ ܓܒܼܝܼܠܬ̤ ܒܩܝܼܢܬܿܐ : ܐܲܝܕܵܐ ܕܒܼܫܸܡܥܗ̇ ܡܸܬܿܬܿܥܝܼܪܐ ܐܝܟ ܕܡ̣ܢ ܫܸܢܬܼܵܐ ܢܲܦܫ̣ܐ . ܘܡ̣ܢ ܗܕܐ ܐܬܼܪܗ̇ ܩܕܡܝܐ . ܘܗܟܼܢܐ ܟܕ ܡ̣ܢ ܢܝܼܪ ܦܓܼܪܐ ܡܸܬܼܚܲܪܪܐ : ܘܡ̣ܢ ܐܤܘܼܪܝܗ ܡܸܫܡܪܐ : ܠܐ ܡܸܬܥܼܵܘܟܼܵܢܵܐܝܼܬܼ ܒܐܘܼܤ̈ܝܣ ܗ̇ܢܝܢ ܫܡ̈ܝܢܝܬܐ ܆ ܐܝܟ ܒܲܝܬܵܝܬܐ ܒܲܟܢܼܘ̈ܬܗ̇ ܡܸܬܚܫܒܼܐ ܀ ܬܘܼܒ ܪܘܿܫܡܐ ܕܪܫܘܼܬܼ ܟܵܗܢܘܼܬܼܐ . ܪܹܫܘܼܬܼ ܟܵܗܢܘܼܬܼܵܐ ܐܝܼܬܹܝܗ̇ . ܤܵܥܘܿܪܘܼܬܼܐ pb. f.9v ܐܲܝܕܿܐ ܕܝܲܬܿܝܼܪ ܡܫܲܡܠܝܵܐ ܩܲܢܝܐ ܠܗ ܠܚܝܠܐ ܡܲܥܒܿܕܢܐ ܘܲܡܗܲܕܝܢܐ ܗ̇ܘ ܕܐܬܼܐ̱ܡܪ . ܐܝܟܿܢܐ ܕܐܦ ܠܐܚܪ̈ܢܐ ܤܵܦܩܐ ܠܲܡܫܲܟܵܢܘܼ ܚܝܠܐ ܐܝܢܐ ܕܒܹܗ ܐܦ ܗ̣ܢܘܢ ܠܐܚܪ̈ܢܐ ܢܗܲܕܘܿܢ ܘܢܲܥܒܿܕܘܼܢ ܐܵܘ ܟܹܝܬܼ ܢܸܢܲܬܗܪܘܢ . ܘܠܘܬ ܕܲܡܝܘܼܬܼܵܐ ܕܐܸܬ̱ܐܡܪܬ̤ ܢܲܝܬܿܘܿܢ ܐܢܘܢ . ܒܕܗܢ̇ܘ ܢܝܼܫܐ ܪܪܹܫܘܼܬܼ ܟܵܗܢܘܼܬܐ ܕܒܢ : ܕܚܘܼܝܵܕܐ ܐܟܼܡܐ ܕܡܲܨܝܐ ܕܥܲܡ ܐܠܗܐ : ܘܕܘܼܡܝܐ ܐܝܟ ܟܡܐ ܕܡܸܫܟܿܚܐ ܕܥܲܡ ܪܒܘܼܬܗ ܆ ܬܲܥܒܸܿܕ . ܘܠܗܝܢ ܠܗܠܝܢ ܢܵܤ̇ܒܿܝܼܢܢ ܠܗܹܝܢ ܒܲܠܚܘܿܕ : ܐܲܝܟ ܕܡܲܠܵܦܢ ܡܸ̈ܠܐ ܐܠܗ̈ܝܬܼܐ . ܟܕ ܡܸܬܚܲܫܚܝܼܢܢ ܒܬܸܫܡ̈ܫܬܐ ܩܕܝܼ̈ܫܬܐ ܇ ܘܒܚܘܼܒܿܐ ܓܡܝܼܪܐ ܕܦܘܼܩ̈ܕܢܘܗܝ ܤܓܼܝܼ̈ܕܐ ܕܐܠܗܢ . ܐܡ̇ܪ ܓܹܝܪ ܕܡ̇ܢ ܕܡܲܚܸܒܼ ܠܝܼ ܡܸܠܬܼܝ ܢܛ̇ܪ . ܐܵܒܼܝ ܢܲܚܒܼܝܼܘܗܝ ܆ ܘܲܠܘܵܬܹܗ ܢܹܐܬܹܐ : ܘܲܠܘܬܹܗ ܐܵܘܵܢܵܐ ܢܸܥܒܸܿܕ . ܕܲܒܼܗܘܿܢ ܡܸܙܕܲܗܝܢ ܚ̈ܝܠܐ ܬܪܝܗܘܢ ܕܢܲܦܫܢ ܇ ܕܢܸܗܘܘܿܢ pb. f.10r ܡܩ̈ܒܠܢܐ ܦܢܝܼܩܐܝܬܼ ܕܢܘܼܗܪܐ ܕܦܸܬܓ̈ܡܐ ܗ̇ܢܘܢ ܩܕܝܼ̈ܫܐ ܕܬܸܫ̈ܡܫܬܼܐ ܐܠܗ̈ܝܬܐ ܕܦܘܼܠܚܵܢܢ : ܕܢܸܗܘܘܿܢ ܬܸܬܼܢ̱ܩܸܠ ܐܘܼܪܚܐ ܕܫܘܼܒܵܠܢ : ܘܡܲܤܩܬܿܢ ܕܠܘܼܬܼ ܬܸܓܼܡ̈ܐ ܫܡ̈ܝܢܐ . ܘܕܒܡܸܨܥܵܝܘܼܬܼܗܘܿܢ ܠܚܘܝܵܕܐ ܕܥܲܡ ܝܼܫܘܥ ܪܹܫ ܟܘܼܡܪ̈ܐ ܕܫܪܪܐ ܇ ܦܤܘܿܩܐ ܕܬܠܬܼܐ ܀ ܡܛܠ ܐܕܫ̈ܐ ܕܟܗܢܘܬܐ ܟܵܗܢܘܼܬܼܐ ܗ̇ܝ ܕܝܲܬܿܝܪ ܦܫܝܼܛܐ ܘܓܼܵܘܵܢܵܝܵܐ . ܐܵܘ ܫܡܝܢܝܬܐ ܗܝ ܆ ܐܝܟ ܗ̇ܝ ܕܡܠܐܟ̈ܐ ܐܪܥܢܝܬܐ . ܘܗܝ ܗܕܐ . ܐܵܘ ܢܵܡܘܿܤܝܬܐ ܗ̄ܝ̣ ܇ ܐܵܘ ܥܹܕܬܢܝܬܐ . ܘܟܼܗܢܘܬܐ ܡ̇ܢ ܢܵܡܘܿܤܝܬܐ ܡ̣ܢ ܐܠܗܐ ܒܝܕ ܡܘܼܫܐ ܠܚܕ ܡ̣ܢ ܫܒ̈ܛܐ ܕܒܢܝ̈ ܝܤܪܝܠ ܐܸܫܬܟܢܬ̤ܢ . ܟܗܢܘܬܐ ܕܝܢ ܥܹܕܬܵܢܵܝܬܐ ܗܟܘܬܼ ܡܢܗ ܕܐܠܗܐ ܒܝܕ ܡܸܬܼܒܲܪܢܫܘܼܬܹܗ ܕܠܗܐ ܡܸܠܬܼܐ ܠܟܠ ܥܡ̈ܡܝܼܢ ܐܸܬܼܝܲܗܒܬ̤ . ܐܝܟ ܡ̇ܢ ܕܝܲܬܿܝܼܪ ܦܪܝܼܤܬܿܐ ܘܐܲܫܝܼܕܬܿܐ : ܬܗܘܐ ܗܸܝ ܛܝܒܘܼܬܐ ܠܟܠܗܘܢ ܡܠ̈ܝܼܠܐ : pb. f.10v ܒܡܨܥܝܘܬܐ ܕܗ̇ܘ ܕܝܲܬܿܝܪ ܡܥܲܠܲܝ . ܕܐܝܼܬܼܘܗܝ ܗܘ̤ ܒܪܐ ܡܸܠܬܐ ܕܐܒܼܐ . ܒܗ̇ܝ ܕܡܘܫܐ ܐܝܟ ܥܲܒܼܕܐ . ܘܠܵܐ ܐܝܟ ܒܪܐ ܐܸܬܼܗܲܝܡܢ ܥܠ ܐܪ̈ܙܐ ܐܠܗ̈ܝܐ .. ܘܟܗܢܘܼܬܼܐ ܗ̇ܝ ܫܡܝܢܝܬܐ ܝܲܬܿܝܼܪ ܩܲܢܝܐ ܒܲܝܬܵܐܝܬܼ ܠܡܸܬܼܡܲܨܝܢܘܼܬ ܕܲܡܝܘܼܬܼܐ ܕܒܐܠܗܐ . ܒܗ̇ܝ ܕܠܘ ܥܲܡ ܬܲܚܦܝܼܬܐ ܗܘܼܠܵܢܝܬܐ ܐܵܘ ܟܹܝܬܼ ܥܢܵܢܵܐ ܩܵܝܡܐ ܒܐܦ̈ܝ ܚܵܙ̈ܝܬܼܐ ܗܘܼܠ̈ܢܝܬܐ ܥܢܹܐ ܟܝܵܢܗܘܢ ܡܒܲܪܝܐ ܕܡ̈ܠܐܟܐ ܀ ܟܗܢܘܬܐ ܕܝܢ ܗ̇ܝ ܢܵܡܘܿܤܝܬܐ . ܒܲܗܘܼܪܐܝܼܬܼ ܘܪܚܝܩܐܝܼܬܼ ܩܲܢܝܐ ܗܘܼܬ ܠܡܬܡܲܨܝܢܘܼܬܼ ܕܲܡܝܘܼܬܼܐ ܕܒܿܐܠܗܵܐ . ܘܝܕܝܼܥܵܐ ܗܕܐ ܡ̇ܢ ܗ̇ܝ ܕܒܼܬܘܼܚܵܡܐ ܘܙܘܲܗܵܪܵܐ ܒܠܚܘܼܕ ܓܘܼܫܡ̈ܢܝܐ ܐܸܬܼܝܲܗܒܬ̤ ܘܐܸܬܩܝܡܬ̤ ܆ ܕܐܝܼܬܼܝܗܘܿܢ ܕܘܼ̈ܟܝܹܐ ܚܲܝܘ̈ܬܼܢܝܐ ܇ ܘܲܫܠܚ ܠܒܘܼܫ̈ܐ ܡܕܡ ܫܚܝܼ̈ܡܐ ܇ ܘܲܥܛܵܦ ܐܚܪ̈ܢܐ ܝܲܩܝܼܪ̈ܐ ܒܕܘܼܟܿܬܼܗܘܢ ܇ ܟܘܼܬܼܝܼܢܵܐ ܐܢܐ ܕܡ̣ܢ |11r ܒܘܼܨܸܐ ܇ ܘܲܦܪ̈ܙܘܡܐ ܒܙܲܓܹ̈ܐ ܕܕܗܒܐ ܇ ܘܟܼܠܝܼܠܐ ܕܕܗܒܐ ܘܫܪܟܿܐ . ܒܸܠܥܕ ܗ̇ܝ ܕܡܕܡ ܗܵܘܢܵܢܝܐ . ܘܡܸܬܝܕܥܢܐ ܕܒܲܝܬܵܝ ܠܟܵܝܵܢܐ ܐܠܗܝܐ . ܗ̇ܘ ܕܒܗ ܡܸܬܼܝܲܨܦ̇ܐ ܕܲܡܝܘܼܬܼܐ ܕܬܸܗܘܐ ܒܲܡܫܲܠܡܵܢܘܼܬܼܗ . ܐܸܬܬܲܝܬܿܝܸ .. ܗܕܐ ܕܝܢ ܕܝܼܠܢ ܥܹܕܬܿܢܝܬܐ . ܓܲܠܝܐ ܕܡܸܨܥܝܬܐ ܡܕܡ ܐܝܼܬܹܝܗ̇ ܇ ܘܒܹܝܬܼ ܬܪܝܗܘܿܢ ܗܠܝܢ ܤܵܟ̈ܐ ܡܲܒܿܕܐ : ܕܟܗ̈ܢܘܬܐ ܗܠܝܢ ܬܪ̈ܬܝܗܝܢ . ܒܗ̇ܝ ܕܐܲܝܟ ܕܐܸܬ ܡܪܬ̤ ܆ ܒܐܘܼܤܝܼܵܣ ܗܘܼ̈ܠܢܝܬܐ ܠܤܘܼ̈ܟܠܐ ܕܠܐ ܗܘܼ̈ܠܢܝܑܼܝܼܢ ܡܛܲܦܤܐ . ܘܠܗ̇ ܠܗܕܐ ܡܫܵܘܕܥ ܪܒܐ ܕܝܵܢܹܢܘܘܤܝܼܘܿܣ̣ ܟܕ ܐܡ̇ܪ . ܐܝܼܬܹܝܗ̇ ܓܹܝܪ ܕܐܵܚܕܵܐ ܫܘܬܦܘܬܢܐܝܬ ܒܡܨܥܬܼܐ ܕܲܬܪܝܗܘܢ ܪ̈ܫܐ . ܕܗ̇ܝ ܟܹܝܬܼ ܫܡܝܢܝܬܐ ܘܕܗ̇ܝ ܢܵܡܘܤܝܬܐ . ܟܕ ܒܗ̇ܝ ܡ̇ܢ ܡܫܵܘ̈ܦܐ ܆ ܒܝܕ ܬܹܐܘܿܪ̈ܲܝܼܵܣ ܝܲܕܘܼ̈ܥܬܼܵܢܵܝܬܐ . ܒܗ̇ܝ ܕܝܢ pb. f.11v ܡܛܠ ܕܒܫܘܘ̈ܕܥܐ ܡܬܪ̈ܓܫܢܐ ܡܸܬܦܬܿܟܼܵܐ ܇ ܘܒܐܝܼܕ̈ܝܗܘܢ ܡܸܬܥܠܝܐ ܩܕܝܼܫܐܝܼܬܼ ܠܘܬ ܐܠܗܐ .. ܐܝܬ ܓܹܝܪ ܘܵܦܘܼܠܵܓܼܐ ܐܚܪܢܐ . ܕܟܼܵܗܢܘܼܬܐ ܐܵܘ ܟܹܝܬܼ ܟܘܼܡܪܘܬܐ ܚܲܢܦܝܬܐ . ܘܡܛܠ ܕܠܘ ܕܲܡܝܘܼܬܼܐ ܕܒܐܠܗܐ ܡܟܲܗܢܐ : ܐܠܐ ܠܫ̈ܐܕܐ ܗܘ̣ ܦܵܠܚܐ : ܒܡܸܨܥܵܝܘܼܬܼ ܨ̈ܠܘܬܐ ܦܬܟܪ̈ܝܬܐ ܆ ܠܘ ܒܡܸܕܡ ܡܫܵܘܬܿܦܵܐ ܠܟܼܵܗ̈ܢܘܼܬܼܐ ܗ̇ܢܝܢ ܬܠܬܼ ܕܲܡܢܲܝܢܢ . ܘܤܵܥܘܪܘܬܐ ܡܕܡ ܕܲܓܼܠܲܬܼ ܫܡܐ ܗ̣ܝ ܀ ܦܤܘܿܩܐ ܕܐܪܒܥܵܐ ܀ ܡܛܠ ܗ̇ܝ ܕܥܠ ܐܝܠܝܢ ܒܛܝܼܠ ܠܟܼܠ ܚܕ ܡ̣ܢ ܛܟܼܤ̈ܐ ܬܠܬܐ ܥܕܬ̈ܢܝܐ ܕܡܫܡܫܢܘܼܬܼܐ ܘܕܟܗܢܘܬܐ ܘܪܫ ܟܗܢܘܬܐ . ܡܛܠ ܓܹܝܪ ܕܕܡܝܘܼܬܐ ܕܗܪܟܐ ܡܸܬܝܲܨܦ̣ܐ . ܡܸܬܥܲܠܝܢܘܼܬܼܐ ܗ̣̄ܝ ܕܗ̇ܘ ܕܒܨܝܪ : ܠܘܵܬܼ ܒܲܝܬܵܝܘܼܬܼܐ pb. f.12r ܘܒܝܕ ܡܸܬܢܗܪܢܘܼܬܼܐ ܕܡ̣ܢ ܒܬܪܕܘܼܟܵܝܐ ܆ ܐܝܼܛܵܐ ܒܝܲܕ ܡܸܬܪܫܡܵܢܘܼܬܐ ܕܲܒܨܘܼܪ̈ܬܼܐ ܡܝܬܪ̈ܬܐ ܕܡܸܬܼܕܲܡܝܵܢ̣ܐ . ܕܗܝܸ ܗ̄ܝܼ ܓܡܝܼܪܘܼܬܼܐ . ܘܠܗ ܠܪܸܥܝܵܢܐ ܗܵܢ̣ܐ ܡܲܐܪܸܙ ܡܝܬܐ ܐܢܫ ܡ̣ܢ ܒܪ̈ܝܐ . ܕܓܡܝܼܪܘܼܬܼܐ ܡ̇ܢ ܒܝܕ ܬܠܬܼܐ ܗܵܘܝܐ . ܒܝܕ ܡܲܤܛܝܵܢܘܬܐ ܕܡ̣ܢ ܙܢܐ ܠܐ ܐܠܗܝܐ . ܘܒܝܕ ܡܲܪܕܝܼܬܼܐ ܕܒܼܫܒܝܼܠ ܐܠܗ̣ܐ . ܘܒܝܕ ܕܠܘܬܗ ܕܐܠܗܐ . ܘܤܵܥܘܪܘܬܼܐ ܡ̣ܿܢ ܗ̇ܝ ܩܕܡܝܬܐ . ܒܝܕ ܡܫܡ̈ܫܢܐ ܡܬܕܲܒܿܪܵܐ . ܐܟܼܡܵܐ ܕܐܡ̇ܪ pb. f.12v ܪܒܐ ܕܝܵܢܹܢܘܤܝܼܘܿܣ ܒܪܫܐ ܕܬܸܫܥܐ ܕܥܠ ܬܫܡܫܬܿܐ ܕܡܫܝܚܐ . ܬܫܡܫܬܐ ܠܡ ܩܲܕܝܼܫܬܐ ܕܦܘܼܠܚܢܗܘܢ ܠܐܗܝܐ ܕܫܘܼܡ̈ܠܝܐ : ܚܝܠܐ ܩܲܢܝܐ ܩܕܡܝܐ ܘܲܡܕܲܡܐ ܒܐܠܗܵܐ : ܬܕܟܿܝܼܬܗܘܿܢ ܩܕܝܫܬܐ ܕܗ̇ܢܘܢ ܕܡܹܫܬܲܡܠܹܝܢ ܇ ܕܐܝܼܬܘ̄ ܥܒܕܐ ܕܡܫܡ̈ܫܢܐ . ܕܡܛܠ ܗܕܐ ܡܕܲܟܝܵܢܹܐ ܐܸܫܬܲܡܝܹܘ . ܗ̇ܝ ܕܝܢ ܕܬܪ̈ܬܝܢ ܒܝܕ ܟܗ̈ܢܐ ܡܸܫܬܡܠܝܐ . ܘܡܸܛܐ ܗܕܐ ܡܢܲܗܪ̈ܢܐ ܐܸܬܼܟܢܝܹܗ ܟܗ̈ܢܐ ܐܟܼܡܐ ܕܗܘ̤ ܕܝܵܢܢܹܘܤܝܼܘܿܣ ܐܡ̇ܪ ܒܗ ܒܪܫܐ . ܕܚܲܝܠܗ̇ ܠܡ ܡܸܨܥܵܝܐ ܐܝܼܬܼܘܗܝ ܡܵܘܠܕܗܘܿܢ ܡܲܢ̱ܗܪܵܢ̣ܐ ܕܗܢ̇ܘܢ ܕܐܸܬܼܕܲܟܿܝܸܘ . ܘܗܝ̇ ܕܬܠܬ ܒܝܕ ܪ̈ܫܝ ܟܗ̈ܢܐ ܡܸܫܬܲܡܠܝܐ . ܘܡܸܛܠ ܗܕܐ ܓܵܡܘܪܹ̈ܐ ܐܸܬܩܪܝܸܘ ܪ̈ܫܝ ܟܗ̈ܢܐ . pb. f.13r ܐܟܼܡܐ ܕܗܘ̤ ܪܒܐ ܕܝܵܢܹܢܘܤܝܼܘܿܣ ܒܹܗ ܒܪܫܐ ܐܡ̇ܪ . ܕܚܲܝܠܐ ܐܚܪܢܐ ܐܝܼܬܘܗܝ ܆ ܕܐܵܦ ܡܫܲܡܠܐ ܠܗ̇ܢܘܢ ܕܡ̣ܢ ܩܕܡܵܘܗܝ : ܓܵܡܘܿܪܗܘܢ ܕܗ̇ܢܘܢ ܕܡܸܫܬܡܠܹܝܢ ܕܗܘ̇ܐ ܒܗܲܒܝܕܥܬܐ ܕܫܘ̈ܡܠܚܗܘܢ . ܛܲܟܼܤܗܘܢ ܗܵܟܹܝܠ ܕܟܗ̈ܢܐ ܡܫܲܡ̈ܠܚ ܩܘܼܕܫܐ ܒܚܝܠܐ ܗ̇ܘ ܩܲܕܡܝܐ ܡܕܲܟܹܿܐ ܠܗܘܢ . ܘܒܚܝܠܐ ܗ̇ܘܡܸܨܥܵܝܐ ܡܲܥܡܸܕ ܘܡܲܢܗܪ ܠܗܘܢ ܠܗ̇ܢܘܢ ܕܐܸܬܕܲܟܿܝܼܘ . ܒܗ̇ܘ ܕܝܢ ܐܚܪܢܐ ܕܐܝܼܬܼܘܗܝ ܐܦ ܡܥܲܠܝܐ ܕܚ̈ܝܠܘܗܝ ܕܦܘܼܠܚܢܐ ܕܟܵܗܢܘܼܬܐ ܆ ܓܵܡܪ ܠܗ̇ܘܢ ܇ ܘܲܡ̃ܫܲܡ̃ܠܐ ܠܗ̃ܘܿܢ ܠܐܝܠܝܢ ܕܐܸܫܬܘܬܦܘ ܥܲܡ ܢܘܼܗܪܐ ܐܠܗܝܐ : ܘܲܡܫܲܡܠܐ ܠܗܘܢ ܒܲܓܼܡܝܼܪܘܬܼܐ ܕܝܲܕܥ̈ܬܼܐ ܚܲܬܼܝܼ̈ܬܬܐ ܕܨܡ̈ܚܐ ܐܠܗ̈ܝܐ ܇ ܗ̇ܢܘܢ ܕܐܸܬܼܚܙܘܹܝ ܠܗܘܢ . ܘܗܵܟܲܢܐ pb. f.13v ܗܘ̤ܘ ܬܓܼܡ̈ܐ ܬܠܬܐ ܕܥܕܬܐ ܪܒܝܼܥܵܝܬܿܐ ܘܐܪܥܢܵܝܬܿܐ . ܡܫܡ̈ܫܢܐ ܐܡ̇ܪ ܐܢܐ ܘܟܗ̈ܢܐ . ܘܪ̈ܫܲܝ ܟܵܗ̈ܢܐ . ܐܝܟ ܕܐܦ ܬܠܬܐ ܬܸܓܡ̈ܝܼܢ ܘܟܼܠ ܚܕܐ ܡ̣ܢ ܥܹܕܬܼ̈ܐ ܕܒܲܫܡܝܐ ܀ ܀ ܀ ܦܤܘܩܐ ܕܚܡܫܐ ܀ ܡܛܠ ܗ̇ܝ ܕܐܝܟܿܢܐ ܐܢܫ̈ܝܢ ܬܠܬ ܥܕܬ̈ܐ ܒܬܸܫܥܐ ܬܓܡ̈ܐ ܡܢܵܐܘܼܗ̇ ܠܗܕܐ ܥܕܬܐ ܐܪܥܢܝܬܿܐ ܐܡ̇ܪܝܢ ܥܹܕܬ̈ܐ ܫܡ̈ܝܢܝܬܐ ܟܕ ܟܠܗܹܝܢ ܐܟܼܚܕܐ ܡܸܬܼܝܲܕܥ̈ܢܝܬܐ ܐܢܝܢ : ܘܗܕܐ ܕܝܠܢ ܐܪܥܢܵܝܬܐ ܡܸܬܪܓܫܢܝܼܬܼܐ ܐܟܡܐ ܕܐܦ ܗ̇ܝ ܬܡ̇ܢ : ܬܠܬ ܢܸܗ̈ܘܝܢ ܥܹܕܬ̈ܐ . ܒܬܸܫܥܐ ܬܓܡ̈ܐ . ܘܗܟܼܢܐ ܡܸܬܦܪܤܝܼܢ . ܥܹܕܬܿܐ ܥܸܠܝܬܿܐ ܘܩܲܕܡܝܬܐ ܆ ܒܲܬܼܠܬܐ ܬܸܓܼܡ̈ܝܼܢ ܇ ܕܦܛܪܝܪ̈ܟܘ ܘܡܝܛܪܦܘ̄ ܠܹܝܛܘܿ ܘܐܦܤܩ̈ܘܦܘ ܡܢ̇ܝܢ . ܘܥܹܕܬܐ pb. f.14r ܬܘܼܒ ܡܸܨܥܝܬܐ ܘܲܬܼܪܝܢܝܼܬܐ ܒܬܼܠܬܼܐ ܬܓܡ̈ܝܼܢ : ܕܩܫܝ̈ܫܐ ܘܡܫܡ̈ܫܢܐ ܘܗܹܘ ܦܹܕܝܩ̈ܢܐ ܤ̇ܝܡܝܼܢ . ܘܥܕܬܐ ܬܘܒ ܐܚܪܹܝܬܵܐ ܐܚܪܹܝܬܼܐ ܘܬܠܝܼܬܼܵܝܬܐ . ܒܬܼܠܬܐ ܬܓܡ̈ܐ ܕܩܵܪ̈ܘܝܐ ܘܲܡܙܡܪ̈ܢܐ ܘܡܵܘܡ̈ܝܢܐ ܚܵܫ̇ܒܿܝܼܢ . ܚܢܢ ܕܝܢ ܡܛܠ ܕܠܬܹܐܘܼܪ̈ܝܼܵܣ ܐ̄ܪ̈ܙܵܢܵܝܵܬܼܐ ܡ̣ܢ ܪܒܐ ܕܝܵܢܹܢܘܤܝܼܘܿܣ ܩܲܒܸܿܠܢ . ܘܗܘ̤ ܒܲܠܚܘܿܕ ܚܕܐ ܥܹܕܬܿܐ ܐܪܥܢܵܝܬܐ ܒܬܠܬܐ ܛܲܟܼܤ̈ܝܼܢ ܐܠܦ ܇ ܠܗ ܙܵܕܩܐܝܬ ܢܩ̇ܦܝܼܢ ܚܢܢ : ܘܒܥܸܩ̈ܒܬܗ ܪܵܕܹܝܢܲܢ .. ܐܢܕܝܼܢ ܐܢܫ ܠܗܦܸܟ ܘܢܹܐܡܲܪ : ܕܐܸܢܗܘ̤ ܠܡ ܕܠܘ ܬܓܡ̈ܐ ܐܢܘܢ ܡܸܢܗܘܢ ܘܠܗܘܿܢ ܗܠܝܢ ܫܬܵܐ ܐܚܪ̈ܢܐ ܕܡܢܲܝܢܢ . ܐܝܟܿܢܐ . ܒܥܕܬܐ ܡܸܬܛܲܟܼܿܤܝܼܢ . ܐܡ̇ܪܝܼܢܢ . ܕܐܦܢ ܕܐܝܟ ܬܓܼܡ̈ܐ ܡܛܟܤܿܝܼܢ ܆ ܐܸܠܐ ܗܵܠܹܝܢ ܬܠܬܼܐ ܥܸ̈ܠܝܐ ܇ ܚܕ ܗ̄ܘ̣ ܠܗܘܿܢ ܫܘܼܟܵܢܐ pb. f.14v ܗ̇ܘ ܓܵܡܘܿܪܐ . ܘܠܐ ܒܡܕܡ ܡ̣ܢ ܚ̈ܕܕܐ ܒܲܙܢܐ ܕܫܘܼܟܵܢܐ ܡܝܲܬܪܝܢ . ܘܝܼܕܝܼܥܐ ܗܕܐ ܡ̣ܢ ܬܪ̈ܬܝܢ . ܚܕܐ ܡ̇ܢ ܆ ܡ̣ܢ ܗ̇ܝ ܕܐܟܼܡܐ ܕܚܕ ܐܦܤܩܘܼܦܐ ܠܐ ܡܨܐ ܠܡܲܤܪܵܚܘ ܦܛܪܝܼܪܟܿܐ . ܒܗ̇ ܒܲܕܡܘܼܬܐ . ܘܐܦܠܐ ܦܛܪܝܪܟܐ ܒܠܚܘܕ ܘܗܝ ܡܨܐ ܠܡܲܤܝ̇ܚܘܼ ܐܦܤܩܘܿܦܐ . ܕܬܪ̈ܬܝܢ ܕܝܢ ܆ ܡ̣ܢ ܗ̇ܝ ܕܒܼܙܒܲܢ ܟܠܗܘܿܢ ܐܟܚܕܐ ܒܚܕ ܟܘܼܢܵܝܐ ܐܦܤܩ̈ܘܦܐ ܡܬܩܪܹܝܢ ܗܘܼܘ : ܐܟܼܡܵܐ ܕܤ̇ܗܕܝܢ ܟ̈ܬܒܐ . ܗܟܼܢܐ ܘܟܕ ܟܢ̈ܘܼܫܬܐ ܐܢܘܢ ܫܲܘ̈ܚ ܒܫܘܼܟܵܢܐ ܇ ܠܚܕ ܡܢܗܘܢ ܕܤܦ̈ܩ ܠܲܡܡܲܠܵܝܘܼ ܠܓܼܘܐ ܆ ܫܘܼܥܒܵܕܐ ܕܡܸܫܬܡܥܢܘܬܐ ܡܲܓܼܥܠܝܼܢ . ܘܗܢ̇ܘܢ ܐܚܪ̈ܝܐ : ܩܪ̈ܘܝܐ ܐܡ̇ܪ ܐܢܐ ܘܲܡܙܡܪ̈ܢܐ ܘܡܘܡ̈ܝܢܐ : ܠܘ ܒܲܤܝܵܡ ܐܝܼܕܵܐ ܡܸܫܬܲܡܠܹܝܢ ܆ ܐܠܐ ܡܲܦܤܢܘܬܐ ܒܲܠܚܘܿܕ ܡܸܬܼܝܲܗܒܿܐ pb. f.15r ܠܗܘܢ ܒܲܙܢܐ ܕܨܠܘܿܬܐ ܇ ܕܗ̇ܘ ܡ̇ܢ ܢܸܩܪܐ : ܗ̇ܘ ܕܝܢ ܢܙܲܡܪ : ܗ̇ܘ ܕܝܢ ܢܵܘܡܹܐ ܠܗ̇ܢܘܢ ܕܥ̇ܡܕܿܝܢ . ܘܗܹܘܦܸܕܝ̈ܩܢܐ . ܘܐܦܢ ܡܸܤ̃ܬܬ ܡܸܬܬܤܪܚܝܼܢ ܆ ܐܠܐ ܐܝܟ ܐܝܠܝܢ ܕܡܸܬܩܕܿܡܝܢ ܡܸܬܪܫܡܝܼܢ ܠܲܡܩܲܒܿܠܘܼ ܫܘܼܟܿܢܐ ܕܡܫܡܫܢܘܬܐ ܡܸܬܼܩܲܪܒܼܝܼܢ . ܦܤܘܿܩܬܐ ܕܫܬܐ ܀ ܡ̇ܛܠ ܗ̇ܝ ܕܠܘ ܒܝܘܼܒܵܠܐ ܪܵܕܝܐ ܟܗܢܘܬܐ ܇ ܘܐܦܢ ܝܗܘܕܲܝܐ ܢܸܤܪܘܿܒܼ ܇ ܐܠܐ ܒܲܤܝܵܡ ܐܝܼܕܐ ܟܵܗܢܵܝܐ . ܐܡ̇ܪܝܼܢܢ ܕܐܦܢ ܒܝܕ ܡܘܼܫܐ ܦܩ̣ܕ ܠܐܗܐ ܕܠܐ ܢܸܗܘܐ ܩܵܪܹܒܼ ܓܲܒܼܪܐ ܢܘܼܟܼܪܝܐ ܕܠܐ ܗܘܸܐ ܡ̣ܢ ܙܲܪܥܹܗ ܕܐܗܪܘܿܢ ܇ ܠܲܡܤܵܡ ܥܸܛܪܵܐ ܕܒܸܤܡ̈ܐ ܩܕܡ ܡܵܪܝܐ . ܘܕܐܲܡܪܚܘ ܠܡܸܝܛܦ ܠܗܘܢ ܟܵܗܢܘܬܐ : ܐܝܟ ܒܹܝܬܼ ܩܘܼܪܚ ܘܥܘܿܙ̱ܝܼܵܐ ܆ ܒܲܡܤܡ ܒܪܝܫܐ pb. f.15v ܐܸܬܼܦܲܪܤܝܸܘ . ܐܠܐ ܕܝܼܠܗ ܗܘ̤ ܫܘܼܠܛܢܐ ܠܡܲܤܠܝܘܼ ܘܠܲܡܩܲܕܫܘܼ . ܘܐܝܟ ܕܲܫ̣ܦܪ ܠܗ ܘܲܓܼܒܼܐ ܠܐܗܪܘܿܢ ܒܝܕ ܡܘܫܐ ܆ ܬܘܒ ܫܦ̣ܪ ܠܗ ܘܐܲܤܠܝܼ ܟܵܗܢܘܼܬܹܗ ܒܝܕ ܢܒܼܝܼܵܐ ܐܚܪܢܐ . ܘܐܚܪܬܼܐ ܚܠܵܦܝܗ̇ ܐܲܥܸܠ . ܗܟܢܐ ܠܥܹܠܝܸ ܡܵܗܢܐ ܐܲܗܪܘܿܢܵܝܐ ܐܲܡ̣ܪ . ܡܐܡܪ ܠܡ ܐܡ̇ܪܬܼ : ܕܒܝܬܟ ܘܒܹܝܬܼ ܐܒܼܘܼܟ ܢܫܲܡܫܘܼܢ ܩܕܵܡܝ̣ ܥܕܡܐ ܠܥܠܡ . ܘܗܫܐ ܐܡ̇ܪ ܡܵܪܝܐ ܚܵܣ ܠܝܸ ܒܕܐ ܩܝܼܡ ܠܝܼ ܟܗܢܐ ܕܲܡܗܲܝܡܲܢ ܐܝܟ ܠܹܒܿܝ ܇ ܘܐܸܒܼܢܹܐ ܠܗ ܒܲܝܬܿܐ ܡܗܲܝܡܢܐ ܇ ܘܲܢܗܲܠܟ ܩܕܵܡܲܝ ܡܫܝܼܚ ܟܠܗܘܢ ܝܘܡ̈ܬܐ . ܘܒܢܒܝܐ ܐܚܪܢܐ . ܐܢܬ ܠܡ ܐܲܤܠܝܼܬܿ ܝܕܥܬܐ ܆ ܘܐܲܤܠܝܟ ܡ̣ܢ ܟܵܗܢܘܼܬܐ . ܘܒܼܐܚܪܢܐ ܬܘܼܒܼ . ܕܝܠܟܘܢ ܠܡ ܡܗ̈ܢܐ ܆ ܐܹܫܲܕܪ ܥܠܝܟܿܘܿܢ pb. f.16r ܠܘ̈ܛܬܐ ܇ ܘܐܹܠܘܼܛ ܒܘܼܪ̈ܟܬܘܿܢ . ܘܐܸܕܪܹܐ ܦܸܪܬܿܐ ܥܠ ܐܦܝ̈ܟܘܢ . ܘܦܸܪܬܿܐ ܥܠ ܥܲܕܥܹܕܝ̈ܟܘܢ . ܘܫܲܪܟܿܐ ܕܐܚܪ̈ܢܝܬܐ ܕܡܫܘ̈ܕܥܢ ܆ ܥܠ ܕܓ̇ܒܐ ܘܡܲܤܠܐ ܒܟܼܠܙܒ̈ܢܝܼܢ . ܐܦ ܕܝܢ ܘܥܠ ܗܕܐ ܢܦܝܼܣ ܡܲܠܟܿܝܼܙܕܩ . ܟܢܥܢܝܐ ܟܘܼܡܪܐ ܕܒܹܝܬܼ ܥܡ̈ܡܐ : ܗ̇ܘ ܕܒܼܕܡܘܼܬܹܗ ܐܡ̣ܪ ܕܘܝܼܕ . ܕܐܝܼܬܹܝܗ̇ ܟܘܼܡܪܘܬܹܗ ܕܡܫܝܼܚܐ ܆ ܠܥܠܡ . ܘܲܢܒܝܼܵܐ ܚܙܩܝܐܝܠ . ܒܢ̈ܝ ܨܵܕܘܿܩ ܐܡ̣ܪ . ܕܲܡܩܝܼܡ ܐܠܗܐ ܠܬܸܫܡܫܬܹܿܗ . ܟܕ ܡܲܤܠܐ ܠܟܗ̈ܢܐ ܩܕܡ̈ܝܐ ܆ ܘܓܒ̇ܐ ܐܚܪ̈ܢܐ ܚܠܦܝܗܘܢ . ܟܠ ܒܪ ܢܘܼܟܼܪ̈ܝܐ ܠܡ ܆ ܕܥܪܘܼܠ ܒܠܒܗ̇ ܘܥܪܘܼܠ ܒܒܸܤܪܗ̇ . ܠܐ ܢܸܥܘܿܠ ܠܡܲܩܕܝܫܝ . ܐܦܠܐ ܠܹܘܢܹ̈ܐ ܕܦܪܩ̣ܘ ܡܸܢܝ̇ . ܟܕ ܛܥܵܘ ܒܢܝ̈ ܝܤܪܝܠ ܡܢܝ . ܠܐ ܢܸܩܪܒܘܢ ܠܟܼ̃ܠ ܩܘܼ̈ܕܫ̃ܝ ܩܕܼܵܡܲܝ ܠܲܡܫܡܫܘܬܢܝ . ܘܠܐ ܢܸܩܪܒܘܢ ܠܟܼܠ ܩܘܼ̈ܕܫܝ ܘܲܢܩܲܒܿܠܘܼܢ ܟܠܗ̇ ܒܸܗܬܲܬܼܗܘܢ . ܘܟܼܗ̈ܢܐ ܘܠܹܘ̈ܝܐ ܒܢܝ̈ ܨܵܕܘܿܩ ܆ pb. f.16v ܕܒܲܝܬܵܝܑܼܝܼܢ ܒܲܫܡܵܐ ܘܩܘܼܪܒܵܢܐ ܠܡܲܠܟܿܝܼܙܕܩ ܙܕܝܼܩܐ . ܗܢ̣ܘܢ ܢܸܩܪ̱ܒܘܼܢ ܠܲܡܫܡܫܘܬܢܝ ܆ ܘܲܢܩܪܒܼܘܼܢ ܩܕܼܵܡܲܝ ܬܲܪܒܿܐ ܘܲܕܡܵܐ . ܦܓܼܪܐ ܘܲܕܡܐ ܡܩܲܪܒܼܝܼܢ ܠܐܠܗܐ . ܒܠܚܡܐ ܘܚܲܡܪܐ ܆ ܒܛܟܼܤܹܗ ܕܡܲܠܟܿܝܼܙܕܩ ܘܗܢ̣ܘܢ ܢܸܥܠܘܼܢ ܠܡܲܩܕܫܝ̇ . ܘܗܢ̣ܘܢ ܢܸܩܪܒܘܢ ܠܦܬܼܘܼܪܝ ܇ ܘܚܲܡܪܐ ܠܐ ܢܸܫܬܿܘܿܢ ܡܵܐ ܕܥܵܐܠܝܼܢ ܠܕܪܬܿܐ . ܘܫܪܟܐ ܕܐܝܟ ܗܠܝܢ . ܘܐܟܼܙܢܐ ܓܹܝܪ ܕܟܕ ܠܐ ܐܝܼܬܹܿܝܗ̇ ܗܘܼܬ ܟܵܗܢܘܼܬܐ ܕܒܹܝܬܼ ܐܗܪܘܢ ܇ ܫܦܪ ܠܲܡܪܝܡܐ ܘܐܓܢ ܐܝܼܕܗ ܥܠ ܡܘܼܫܐ ܘܥܲܒܕܗ ܚܲܕܬܼܐܝܼܬܼ ܟܵܗܢܐ ܚܲܕܬܼܐ ܡܟܲܗܢܵܢܐ ܕܟܗ̈ܢܐ . ܘܒܲܤܝܵܡ ܐܝܼܕܗ ܕܡܘܫܐ ܪܕܵܐ ܘܐܸܬܼܝܲܒܸܿܠ ܚܝܠܐ ܟܵܗܢܵܝܐ ܠܐܗܪܘܿܢ ܠܹܘܝܵܐ . ܘܗܼܵܟܼܢܐ ܒܝܘܼ̈ܒܵܠܐ ܬܡܝܼ̈ܗܐ ܒܫܲܒܼܛܐ ܕܠܘ̈ܝܐ ܪܕܵܐ ܗܘ̣ܐ . ܥܕܡܐ ܕܫܦ̣ܵܪ ܠܐܠܗܐ ܒܲܡܫܝܼܚܗ ܟܗܢܐ ܕܫܪܪܐ . ܘܒܤܝܵܡ ܐܝܕܐ ܩܲܕܝܼܫܐ ܕܥܠ ܪܫܐ ܕܲܫܠܝܼܚ̈ܘܗܝ : .. ܀ .. ܒ .. ܀ .. pb. f.17r ܘܒܫܘܼܠܛܢܐ ܕܡܢܗ ܘܲܒܼܡܲܦܘܿܚܝܼܬܼܐ ܕܛܲܝܒܿܘܼܬܹܗ ܆ ܫܟܸܿܢ ܠܗܘܢ ܚܝܠܐ ܟܵܗܢܵܝܐ ܠܥܘܼܬܵܕܼܵܐ ܕܡܵܘܗܒܼܬܹܗ̇ . ܘܲܥܒܼܕ ܐܢܘܢ ܟܵܗ̈ܢܐ ܡܪ̈ܥܝܬܐ ܒܪܘܼܚܵܐ ܕܩܘܼܕܫܗ̇ . ܕܫܲܕܪ ܡ̣ܢ ܫܡܲܝܐ . ܗ̇ܝ ܕܒܼܕܡܘܼܬܼܐ ܕܠܸܫ̈ܢܝ ܢܘܼܪܐ ܥܲܠ ܪ̈ܫܝܗܘܢ ܐܲܓܿܢܬ̤ ܘܐܸܬܼܦܲܠܓܼܬ̤ . ܠܐܬܹܐ ܕܠܐ ܚܵܤܪܐ ܒܤܓܿܝܼܐܘܼܬܼ ܢܵܤܘܒ̈ܐ . ܟܕ ܡܸܬܼܦܲܠܓܼܐ ܒܲܕܡܘܬܼ ܪܸܕܝܵܐ ܡܸܠܬܼܢܝܐ ܇ ܘܕܸܠܩܐ ܢܘܼܪܢܝܐ . ܘܐܝܟܿܢܐ ܕܡ̣ܢ ܤܝܵܡܝܼܕܐ ܪܘܼܚܢܝܐ ܟܗܢܐ ܗܘܸܐ ܡܘܼܫܐ : ܘܠܐ ܗܘ̣ܐ ܡ̣ܢ ܝܘܼܒܵܠܐ ܆ ܗܟܢܐ ܡ̣ܢ ܤܝܵܡܝܼܕܐ ܪܘܼܚܵܢܝܐ ܟܗ̈ܢܐ ܥܲܡ̈ܡܐ : ܘܠܘ ܡ̣ܢ ܝܘܼܒܵܠܐ . ܐܦ ܓܹܝܪ ܡܝܬܿܪ ܗܘ̣ ܒܲܫܪܪܐ ܐ̄ܪܵܙܹܗ ܕܤܝܵܡܝܼܕܵܐ . ܒܦܸܚܡܵܐ ܡܬܲܚܬܿܝܐ ܕܝܘܼܒܵܠܹܗ ܕܟܝܵܢܐ . ܘܠܗܕܐ ܠܵܘ ܚܘܼܫ̈ܒܝ ܐܵܘܠܹܕܘ ܆ ܐܠܐ ܐܪܙܐ ܕܒܟܬܿܒܐ ܀ ܀ ܀ ܓ ܀ ܀ ܀ pb. f.17v ܐܲܤܗܸܕ . ܝ̇ܠܦܝܼܢܢ ܬܘܼܒ ܕܡܘܼܫܐ ܡܸܬܼܦܩܸܕ : ܕܲܕܒܪ ܠܝܼܫܘܿܥ ܓܲܒܼܪܐ ܕܪܘܼܚܐ ܒܹܗ ܆ ܘܤܝܼܡ ܐܝܼܕܟ ܥܠܘܗܝ . ܘܗܲܒܼ ܡ̣ܢ ܫܘܼܒܚܟ ܥܠܘܗܝ : ܐܝܟܿܢܐ ܕܲܡܕܒܪܢܐ ܡ̣ܢ ܤܝܵܡܝܼܕܐ ܢܸܫܬܲܡܠܹܐ . ܘܠܘ ܡ̣ܢ ܝܘܼܒܵܠܐ . ܕܥܠ ܗܕܐ ܟܬܼܝܼܒܼ ܆ ܕܝܼܫܘܿܥ ܒܲܪܢܘܿܢ ܐܸܬܼܡܠܝܼ ܪܘܼܚܐ ܕܚܟܼܡܬܐ . ܡܛܠ ܕܤܵܡ ܡܘܼܫܐ ܐܝܼܕ̈ܘܗܝ ܥܠܘܗܝ . ܐܝܟܿܢܐ ܕܐܵܦ ܚܢܢ ܢܸܬܿܬܿܛܦܝܼܣ ܠܲܡܗܲܝܡܵܢܘܼ ܕܒܪܘܼܚܐ ܩܕܝܫܐ ܕܪܵܕܹܐ ܒܝܘܼܒܵܠܐ ܡ̣ܢ ܪ̈ܫܝ ܟܘܼܡܪ̈ܐ ܪ̈ܘܼܚܢܝܐ ܇ ܡܸܬܼܩܲܕܫܝܼܢܢ ܠܡܸܗܘܐ ܟܗ̈ܢܐ ܠܐܠܗܐ ܘܲܡܫܡ̈ܫܢܐ ܠܪܒܿܘܼܬܹܗ . ܡܸܬܦܩܸܕ ܬܘܼܒܼ ܘܐܹܠ̱ܝܼܵܐ ܕܠܲܚܙܵܐܝܠ ܢܡܫܚܝܼܘܗܝ ܕܢܲܡܠܸܟ ܥܠ ܐܕܘܿܡ̇ . ܘܲܠܝܵܗܘ̇ ܒܪ ܝܲܡܫܝܸ ܕܢܲܡܠܟ ܥܠ ܝܤܪܝܼܠ : ܘܠܐܠܝܼܫܥ ܒܪ ܫܵܦܛ ܕܢܗܘܐ ܢܒܝܐ ܒܝܼܤܪܝܠ . ܘܠܐ ܠܝܘܼܒܵܠܐ ܕܘܼܟܼܪܢܐ ܇ pb. f.18r ܘܠܐ ܒܝܕ ܓܸܢܤܵܐ ܥܘܼܕܪܢܐ . ܐܠܐ ܒܝܕ ܡܫܝܼܚܘܬܐ ܘܓܲܒܝܘܼܬܼܐ ܕܡ̣ܢ ܐܠܗܵܐ . ܘܗܠܝܢ ܕܐܸܬܐܡܲܪ̈ܝܢ . ܣܦܩ̈ܢ ܠܡܲܟܿܤܢܘܼܬܼܵܐ ܕܬܪܥܝܼܬܼܐ ܕܥܠ ܝܘܼܒܠܐ : ܘܠܲܡܚܘܝܵܢܘܼܬܵܐ ܕܚܲܝܠܐ ܐܪܙܵܢܵܝܐ ܕܒܤܝܵܡ ܐܝܼܕܵܐ . ܕܒܹܗ ܡܸܬܼܝܲܒܿܠ ܚܝܠܐ ܕܛܝܒܿܘܼܬܐ ܠܢܤܘ̈ܒܐ ܕܡܵܘܗܒܼܬܼܐ ܀ ܦܤܘܩܐ ܕܫܒܥܐ ܀ ܡܛܠ ܫܘܡܠܝܐ ܕܒܼܤܝܵܡ ܐܝܼܕܐ ܀ ܩܕܡܝܐ ܡܛܠ ܤܝܵܡ ܐܝܼܕܐ ܪܫ ܟܗܢܝܐ . ܐܡ̇ܪܝܢܢ . ܕܐܟܼܡܐ ܓܹܝܪ ܕܟܠܗ̇ ܪܹܫܘܼܬܼ ܟܗܢܘܬܐ ܘܟܗܢܘܼܬܼܐ ܐܢ ܕܒܲܫܡܝܐ ܘܐܢ ܕܒܐܪܥܐ ܒܝܼܫܘܿܥ ܪܫ ܟܘܼܡܪ̈ܐ ܕܫܪܪܐ . ܡܸܬܓܲܡܪܐ ܆ ܒܗ̇ ܒܕܡܘܼܬܼܐ ܘܚܝܠܐ ܕܪܫ ܟܗ̈ܢܐ ܠܐܗܝܐ ܕܠܘܬܢ ܆ ܒܟܠܗܝܢ ܟܠ̱ܵܝܘ̈ܬܼܐ ܟܗ̈ܢܝܬܼܐ ܕܥܠ ܐܪܥܐ ܥܵܒ̇ܪ : ܡܵܠܘܿܢ ܕܝܢ ܚܝܠܐ ܐܠܗܝܐ ܒܐܝܕܵܘ̈ܗܝ ܠܘܬ ܟܠܗܘܢ ܛܲܟܼܤ̈ܐ ܕܬܼܚܘܿܬܵܘܗܝ݂ pb. f.18v ܡܸܬܡܲܛܐ . ܘܡܛܠ ܗܕܐ ܒܠܥܕ ܫܘܼܟܵܢܐ ܗ̇ܘ ܕܒܼܡܸܨܥܝܘܼܬܗ ܡܥܵܕ ܠܡܸܫܬܿܟܢܘ ܆ ܘܠܐ ܐܢܿܫ ܡ̣ܢ ܗܢܘܢ ܕܬܼܚܘܿܬܵܘܗܝ ܡܟܼܵܢ ܠܲܡܫܲܡܠܝܘܼ ܘܲܠܡܸܓܼܫܦ ܒܡܕܡ ܡ̣ܢ ܐܪ̈ܙܐ ܡܥ̈ܠܝܐ ܘܐܠܗ̈ܝܐ . ܘܐܠܐ ܡܤܵܡ ܒܪܫܐ ܢܩܲܒܸܿܠ ܗ̇ܘ ܕܲܡܒܲܠܒܸܿܠ ܛܟܼܤܵܐ ܘܚ̇ܛܦ ܕܪܓܼܐ ܕܠܐ ܕܝܼܠܗ ܐܢ ܐܢܵܫ ܢܲܡܪܚ . ܗܵܐ ܓܹܝܪ ܕܒܹܝܬܼ ܩܘܼܪܚ ܘܥܘܿܙ̱ܝܼܵܐ ܡܲܠܟܿܐ ܆ ܕܒܸܠܥܕ ܡ̣ܢ ܠܐܗܐ ܘܲܦܤܵܤܐ ܟܵܗܢܵܝܐ ܤܵܡܘ ܠܗܘܢ ܪܫ ܟܘܼܡܪܘܼܬܼܐ : ܗ̇ܢܘܢ ܡ̇ܢ ܢܩܸܕܘ ܒܢܘܼܪܐ : ܗ̇ܘ ܕܝܢ ܗܘܸܐ ܓܲܪܒܿܐ ܆ ܥܕܡܐ ܕܡܝܼܬܼ . ܐܵܦ ܫܐܘܿܠ ܕܒܠܥܕ ܫܡܘܼܐܝܠ ܢܒܝܼܵܐ ܘܪܫ ܟܗ̈ܢܐ ܕܒܼܚ ܆ ܐܬܬܸ ܥܠܘܗܝ ܚܛܝܼܬܼܐ ܘܠܵܘܛܬܼܐ . ܐܟܼܡܐ ܕܚܲܤܝܐ ܚܤܸܐ ܕܘܼܟܼܪܢܐ ܡܵܪܝ ܛܝܼܡܵܬܼܐܘܿܣ ܩܬܘܿܠܝܼܩܐ . ܐܡ̇ܪ ܒܐܓܪܬܗ ܤܘܼܢܗܵܕܝܼܩܵܝܬܐ . pb. f.19r ܒܡܕܝܼܢܬܗ ܠܲܡ ܡܲܠܟܿܝܬܿܐ ܕܡܲܠܟܿܢ ܙܲܟܿܝܐ : ܐܢܵܫ ܗܹܘܦܵܛܘܿܣ ܦܩܝܼܕ ܡ̣ܢ ܡܲܠܟܿܐ ܪܚ̇ܡ ܐܠܗܐ : ܗ̇ܘ ܕܲܡܗܲܝܡܲܢ ܥܠ ܡܘܿܢܝܛܐ ܐܵܘܿ ܟܹܝܬܼ ܛܲܒܼܥܐ ܗ̇ܘ ܕܒܗ ܡܬܛܲܒܥܝܼܢ ܕܝܪ̈ܐ ܘܙܘܼ̈ܙܐ ܒܝܵܘ̈ܡܬܗ ܆ ܠܘ ܒܲܠܚܘܿܕ ܒܡܲܠܟܿܘܼܬܐ ܗܕܐ : ܐܠܐ ܘܒܟܼܠ ܡܲܠ̈ܟܘܢ ܗܘܸ ܗܢܐ ܥܝܵܕܐ ܇ ܘܗܘܸ ܟܕ ܗܘܸ ܢܵܡܘܿܤܐ ܐܝܼܬܼܘܗܝ ܗܘ̣ܐ ܘܐܝܼܬܼܘܗܝ . ܘܐܸܢܗܘܸ ܕܡܸܫܬܿܟܼܚ ܐܢܫ ܐܝܢܐ ܕܗܘܸ : ܕܲܤܛܪ ܡ̣ܢ ܗ̇ܘ ܕܦܩܝܼܕ ܠܡܠܟܐ ܥܠ ܛܲܒܼܥܐ ܕܕܝܢܪ̈ܐ ܘܕܙܘܼ̈ܙܐ : ܐܚܝܕ ܡܘܿܢܝܛܐ ܘܲܡܕܲܡܘܸܬܼ ܘܛ̇ܒܥ : ܘܐܦܢ ܗܘܸ ܕܗܢ̣ܘܢ ܟܕ ܗܢ̣ܘܢ ܝܘܼܩ̈ܢܐ ܘܟܼܬܝ̈ܒܬܐ ܘܛܘܼܦ̈ܤܐ ܡ̈ܠܥܝܐ ܆ ܢܸܗܘܘܢ ܒܡܘܿܢܛܐ ܗ̇ܝ ܕܲܓܵܠܬܿܐ ܇ ܘܐܦܢ ܗܘܸ ܕܕܗܒܐ ܕܟܼܝܐ ܘܤܹܐܡܵܐ ܓܲܒܝܐ ܛܒܼܥ ܇ ܠܘ ܕܠܐ ܓܙܪ ܕܝܢܐ ܇ ܘܠܘ ܕܠܐ ܚܘܼܝܵܒܐ ܐܝܼܬܼܵܘܗܝ pb. f.19v ܠܢܡܘ̈ܤܐ ܡ̈ܠܟܝܐ . ܒܗ̇ܝ ܕܠܘ ܓܲܠܝܐܝܼܬܼ ܡ̇ܢ ܘܠܵܘ ܒܲܪܓܸܫܬܼܐ ܕܵܦܩܝܼܕܐ ܕܡܲܠܟܿܐ . ܐܝܟ ܕܒܛܘܼܫܝܐ ܕܝܢ ܘܟܲܤܝܐܝܼܬܼ ܐܸܬܼܚܲܦܛ ܠܡܼܛܒܥ ܕܝܢܪ̈ܐ ܘܙܘܼ̈ܙܐ . ܒܗ̇ܕܝܢ ܒܲܕܡܘܼܬܐ : ܘܐܦ ܒܥܕܬܿܐ ܩܵܬܘ̈ܠܝܼܩܝܸ . ܗ̇ܝ ܕܐܝܼܬܹܝܗ̇ ܡܕܝܢܬܼ ܡܠܟܘܬܼܐ ܕܡܠܟܐ ܕܫܡܝܐ : ܗܹܘܦܵܛܘܣ ܐܵܘ ܟܝܬ ܥܲܒܼܕܐ ܐܢܫ ܐܝܼܬ ܠܗ ܠܲܡܠܸܟ ܡܠ̈ܟܐ ܫܡܝܵܢܐ : ܗ̇ܘ ܕܲܦܩܝܼܕ ܠܗ ܥܠ ܡܘܿܢܝܛܐ ܘܛܲܒܼܥܐ ܡܲܠܟܿܝܐ ܕܝܼܠܗ : ܗ̇ܘ ܕܒܹܗ ܡܸܬܛܒܼܥܝܼܢ ܕܝܼܢܪ̈ܐ ܡܠ̈ܝܼܠܐ ܕܡܲܠܟܿܘܼܬܹܗ : ܘܡܸܨܛܲܠܡܝܼܢ ܟܹܝܬܼ ܘܡܸܬܿܬܿܨܝܪܝܼܢ ܘܡܸܬܝܲܩܢܝܼܢ ܆ ܒܲܨܠܸܡ ܨܘܼܪܬܿܐ ܕܐܝܼܩܪܗ . ܐܝܼܬܼܘܗܝ ܕܝܢ ܛܒܼܥܐ ܗܢܐ ܐܝܟ ܕܒܩܹܦܠܐܘܿܢ ܐܹܡܲܪ . ܫܡܵܐ ܕܐܒܼܐ ܘܕܒܪܐ ܘܕܪܘܼܚܵܐ ܕܩܘܕܫܐ . ܗܹ̇ܘ ܦܵܛܘܿܣ ܕܝܢ ܗ̇ܘ ܕܠܗܢܐ ܐܲܚܝܼܕ ܆ ܦܛܪܝܪܟܿܝܣ ܐܢܫ ܘܐܢ ܩܵܬܿܘܿܠܝܼܩܐ pb. f.20r ܪܚܝܼܡܐ ܠܐܢܫ ܕܢܸܩܪܐ ܘܲܢܫܲܡܲܗ . ܡܸܬܛܒܼܥܝܼܢ ܗܟܝܠ ܒܝܘܼܩܢܐ ܐܠܗܐܐ ܘܒܨܠܡܐ ܗܢܐ ܆ ܩܲܕܡܝܑܬܼ ܡ̇ܢ ܓܹܝܪ ܗ̇ܘ ܕܡܸܨܥܵܝܐ ܗܢܐ ܐܸܬܼܗܲܝܡܲܢ ܠܡ̣ܗܘܐ . ܒܬܪܟܢ ܕܝܢ ܡܝܛܪ̈ܦܘܠܝܼܛܘܿ . ܬܠܝܼܬܐܝܼܬ ܕܝܢ ܠܦܤܩ̈ܘܦܘܿ . ܬܘܒ ܕܝܢ ܘܐܦ ܩܲܫ̈ܝܼܫܐ ܘܡܫܡ̈ܫܢܐ ܇ ܘܛܟܤ̈ܐ ܗ̇ܢܘܢ ܐܚܪ̈ܝܐ : ܕܲܡܡܲܠܹܝܢ ܨܸܒܼܬܿܗ̇ ܕܥܹܕܬܐ . ܡܸܬܬܿܤܝܼܡ ܕܝܡ ܗܘܸ ܗܢܐ ܛܲܒܼܥܐ ܘܪܘܿܫܡܐ̣ ܐܝܟ ܫܬܐܤܬܐ ܛܵܒܼܬܼܵܐ ܕܡܲܠܟܿܘܼܬܼܐ ܕܲܫܡܲܝܵܐ . ܥܠ ܗ̇ܢܘܢ ܕܩܘܼܡ ܟܠ ܒܡܲܥܡܘܕܝܬܐ ܗ̇ܘܝܢ ܫܘ̈ܬܿܦܐ ܠܚܲܫܹܗ ܘܠܡܵܘܬܗ ܘܠܩܝܡܬܗ ܘܠܪܒܿܘܼܬܼ ܫܘܒܚܗ̣ ܕܡܲܠܟܐ ܕܫܡܝܐ . ܡܵܕܹܝܢ ܗ̇ܘ ܕܒܼܐܝܕܘ̈ܗܝ ܐܸܬܿܬܲܓܼܓܲܠ ܛܲܒܼܥܵܐ ܗܢܐ ܘܝܘܼܩܢ̣ܵܐ . ܩܲܕܡܝܐ ܐܝܼܬܼܘܗܝ ܦܛܪܝܪܟܿܝܼܣ ܐܝܟܿܢܐ ܕܡܵܪܗ̇ ܡ̇ܢ pb. f.20v ܕܡܲܠܟܿܘܼܬܐ ܐܡ̣ܪ ܨܝܕ ܦܛܪܘܿܣ . ܠܟ ܐܬܠ ܩ̈ܠܝܼܕܐ ܘܫܪܟܐ . ܦܘܠܘܣ ܕܝܢ ܟܕ ܢܩ̇ܦ ܠܦܘܩܕܢܐ ܗܢܐ ܫܲܕܪ . ܤܵܡ ܓܹܝܪ ܠܐܗܐ ܒܥܕܬܗ . ܠܘܩܕܡ ܡ̇ܢ ܫܠܚ̈ܝܐ . ܒܬܪܟܸܢ ܕܝܢ ܢܒ̈ܝܐ . ܘܐܸܢܗܘ ܕܐܢܵܫ ܤܛܪ ܡ̣ܢ ܦܘܼܩܕܢ ܗ̇ܘ ܡ̇ܢ ܕܐܸܬܗܲܝܡܲܢ ܛܲܒܼܥܐ ܗܢܐ ܐܵܘ ܟܹܝܬܼ ܡܘܿܢܝܼܛܵܐ ܢܸܤܥܹܐ : ܐܵܘ ܟܹܝܬܼ ܢܲܡܪܚ ܕܝܢܪ̈ܐ ܡ̈ܠܝܠܐ ܠܲܡܝܲܩܵܢܘܼ : ܘܐܦܢ ܗܘܸ ܕܗܸܢܹܝܢ ܟܕ ܗܸܢܹܝܢ ܕܸܡܘ̈ܬܐ ܘܨܘܼܪ̈ܬܐ ܡܸܬܚ̈ܙܝܢ ܒܝܘܼܩ̈ܢܐ : ܘܐܦܢ ܗܘܸ ܕܤܘܿܓܼܐܐ ܢܕܲܡܘܸܬܼ ܒܪܹܫ ܝܘܼܩܢܐ ܕܝܼܠܗ : ܐܸܠܐ ܡܛܠ ܕܠܘ ܒܲܪܓܹܫܬܼܐ ܡ̇ܢ ܘܲܒܼܦܘܼܩܕܢܐ ܕܗ̇ܘ ܕܒܐܝܼܕܗ ܐܸܬܓܿܥܸܠ ܛܲܒܼܥܐ ܡ̣ܢ ܡܲܠܟܿܐ ܫܡܲܝܢܐ : ܟܲܤܝܐܝܼܢ ܕܝܢ ܘܤܛܪ ܡ̣ܢ ܦܘܼܩܕܢܐ ܆ ܗܘܸ ܠܗ ܡܗܲܝܡܸܢ ܥܒܿܕܐ pb. f.21r ܕܡܲܠܟܿܘܼܬܼܵܐ . ܗܘܸ ܡ̇ܢ ܠܓܙܪ ܕܝܼܢܐ ܕܚܝܼܠܐ ܢܸܬܼܚܲܝܲܒ . ܫܘܬ̈ܦܐ ܕܝܢ ܕܝܼܠܹܗ . ܠܲܡܤܵܡ ܒܪܫܐ ܕܤ̇ܒܼܠܝܼܢ . ܕܝܢܪ̈ܐ ܕܝܢ ܗܢ̇ܘܢ ܕܛܒܼܥ ܢܟܼܝܼܠܐܝܼܬ ܡܸܤܬܿܠܹܝܢ ܘܒܢܘܼܪܐ ܡܸܬܦܲܫܪܝܼܢ . ܘܲܠܒܹܝܬܼ ܓܲܙܐ ܡܠܟܿܝܐ . ܠܐ ܥܵܐܠܝܢ . ܐܲܝܟܿܢܐ ܕܐܦܠܐ ܗܢ̇ܘܢ ܕܼܝܢ̈ܪܐ ܡܸܬܼܪ̈ܓܼܫܢܐ ܕܙܹܐܦܵܐ ܥܵܐܠܝܢ ܠܒܹܝܬܼ ܓܲܙܐ ܕܡܠܟܘܬܐ ܐܪܥܢܵܝܬܐ . ܗܐ ܓܹܝܪ ܐܠܘܼܠܐ ܕܡܩܲܕܸܫ ܗܘܸ ܪܫ ܟܗ̈ܢܐ ܡܸܫܚܵܐ ܘܪܫ̇ܡ ܠܡܲܕܒܚܐ : ܘܦܵܪܹܫ ܘܤ̇ܐܡ ܟܵܗ̈ܢܐ ܐܝܟ ܕܬܒ̇ܥ ܢܵܡܘܿܤܐ ܕܪܫܘܼܬܼ ܟܵܗܢܘܼܬܼܐ : ܕܩܲܕܝܼܫܐܝܼܬܼ ܢܸܬܩܼܲܪܒܘܼܢ ܠܐܝܠܝܢ ܕܩܲܕܝܼܫܝܼܢ : ܘܢܸܫܬܘܬܦܘܢ ܥܲܡ ܗ̇ܢܝܢ ܕܐܠܗ̈ܝܵܢ ܠܗ̇ܢܘܢ ܕܐܵܠܵܗܵܝܑܼܝܼܢ ܒܲܠܚܘܿܕ : ܘܥܲܡ ܗܠܝܢ ܕܓܼܡܝܼܪ̈ܢ ܠܗ̇ܢܘܢ ܕܡܨܝܢ ܠܡܸܓܼܡܪ ܐܦ ܠܐܚܪ̈ܢܐ ܥܲܡ pb. f.21v ܗ̇ܢܝܢ ܬܘܼܒܼ ܕܩܲܕܝܼ̈ܫܢ ܠܗܠܝܢ ܕܛܵܒܼ ܩܕܝܼܫܝܼܢ : ܐܠܐ ܘܠܐ ܚܕ ܐܪܙܐ ܡܸܫܬܡܠܐ ܗܘ̣ܐ ܠܓܼܡܪ . ܦܤܘܿܩܐ ܕܬܡܢܝܐ ܀ ܡܛܠ ܕܝܼ̈ܠܝܬܼܐ ܕܫܘܼܡܠܝܗ . ܘܫܸܬ ܡܸܫܟܿܚܝܼܢܢ ܕܝܼ̈ܠܝܬܐ ܕܫܘܼܡܠܝܗ ܕܪܫ ܟܗ̈ܢܐ ܀ ܚܕܐ ܡ̇ܢ ܐܵܡܘܿܠܘܿܓܼܝܼܐ ܕܩ̇ܪܐ . ܟܕ ܡܚܵܘܹܐ ܬܘܕܝܼܬܹܗ ܚܠܝܼܡܬܿܐ . ܘܕܓܵܥܹ̇ܝܨ ܡ̇ܢ ܗܪ̈ܛܝܼܩܘܿ ܇ ܘܕܡܩܲܒܸܿܠ ܠܡ̈ܠܦܢܐ ܫܪܝܼܪ̈ܐ ܇ ܘܲܕܡܲܤܗܕ ܥܠܘܗܝ ܠܐܗܐ ܟܹܝܬ ܘܡ̈ܠܐܟܼܘ̄ ܩܕܝܼܫ̈ܐ ܘܲܟܼܢܘ̈ܬܗ : ܕܟܼܡܵܐ ܕܡܼܨܐ ܠܐ ܢܒܲܨܪ ܡ̣ܢ ܗܠܝܢ ܕܦܲܐ̈ܝܵܢ ܠܩܲܝܘܡܘܼܬܹܗ ܀ ܕܬܪ̈ܬܝܢ ܕܝܢ ܆ ܗ̇ܝ ܕܠܐ ܡܸܬܬܤܪܚ ܒܸܠܥܕ ܬܪܝܢ ܐܵܘ ܬܠܬܼܐ ܐܦܤܩ̈ܘܿܦܐ : ܐܝܟ ܡܠܬܼܐ ܡܪܢܝܬܐ . ܕܐܲܝܟܿܐ ܕܬܪܝܢ ܐܵܘ ܬܠܬܐ ܟܢܝܼܫܝܼܢ ܒܫܡܝ ܆ ܬܡ̇ܢ ܐܢܐ ܒܲܝܢܬܼܗܘܢ . ܘܒܗܕܐ ܡܫܬܪܪܐ : ܕܟܕ pb. f.22r ܡܢܗ ܕܐܠܗܐ ܥܵܬ̇ܪܼ . ܠܗ̇ܢܘܢ ܐܚܪ̈ܢܐ ܡܲܥܬܿܪ .. ܕܬܠܬ ܕܨ . ܐܘܢܓܠܝܘܢ ܩܕܝܼܫܐ ܕܡܼܬܦܬܚ ܥܠ ܪܫܗ . ܘܩܸܪܝܢܐ ܕܫܸܡܗܘܢ ܪܫܐ ܕܫܠܝܚ̈ܐ ܡܸܬܼܩܪܐ . ܘܒܗܕܐ ܆ ܬܲܪ̈ܬܝܢ ܡܸܬܝܕܥ̈ܢ . ܚܕܐ ܡ̇ܢ ܆ ܕܬܸܫܡܫܬܹܿܗ ܡܸܬܼܗܲܝܡܢ ܕܫܸܡܥܘܢ ܘܐܟܼܘܵܬܹܗ ܟܐܦܐ ܕܵܥܠܝܗ̇ ܡܸܬܼܒܲܢܝܐ ܥܕܬܐ ܡܸܫܬܿܘܐ ܠܡܸܗܘܐ . ܘܐܚܪܬܐ ܕܐܟܼܘܬܗ ܡܘܕܐ . ܕܐܢܬܿ ܗܘ̣ ܡܫܝܚܐ ܒܪܗ ܕܐܠܗܐ ܚܝܐ ܀ ܕܐܪܒܥ ܀ ܚܘܼܛܪܐ ܕܢܤ̇ܒ . ܗ̇ܘ ܕܡܫܵܘܕܥ ܥܠ ܫܘܼܠܛܢܗ ܀ ܕܚܲܡܸܫ ܀ ܠܒܘ̈ܫܐ ܦܪ̈ܝܼܫܐ ܕܡܸܬܥܛܦ ܒܗܘܢ . ܒܝܼܪܘܿܢܐ ܠܡܐܡܪ ܘܡܲܨܢܲܦܬܼܐ ܘܲܪܕܝܼܕܐ ܘܲܤܛܪ ܀ ܕܫܸܬ ܀ ܗ̇ܝ ܕܩ̇ܥܝܢ ܟܗ̈ܢܐ ܘܟܸܢܫܵܐ . ܕܝܠܐ ܘܙܿܕܩ ܠܪܒܿܘܼܬܼ ܕܪܓܐ ܕܩܲܒܸܿܠ ܡܫܵܘܕܥܐ . ܘܠܦܘܼܬܼ ܕܪܓܹܗ ܘܛܟܼܤܗ . ܗ̄ ܆ ܥܠ pb. f.22v ܦܛܪܝܪܟܐ ܬܠܬܼ ܙܒ̈ܢܝܢ . ܘܥܠ ܡܝܛܪܼܦܘܠܝܛܐ ܬܪ̈ܬܝܢ ܙܒ̈ܢܝܢ . ܘܥܠ ܐܦܤܩܘܦܐ ܚܕܐ ܙܒܼܢ ܀ ܦܤܘܩܐ ܕܬܫܥܐ ܀ ܡܛܠ ܤܝܵܡ ܐܝܼܕܼܵܐ ܘܫܘܡܠܝܐ ܕܟܗ̈ܢܐ . ܟܵܗܢܘܼܬܼܐ ܡ̇ܢ ܥܠ ܗ̇ܝ ܝܵܨܦܵܐ : ܘܲܒܼܛܝܼܠ ܠܗ̇ ܕܠܗܠܝܢ ܕܐܸܬܼܕܲܟܿܝܼܘ ܆ ܒܡܐ ܕܙܢܘܬܐ ܩܲܕܝܼ̈ܫܬܐ ܕܒܝܕ ܥܡܵܕܐ ܘܲܢܤܝܼܒܘܼܬܼ ܐܪ̈ܙܐ ܩܕܝܼܫ̈ܐ ܬܫܵܘܬܸ̇ܦ . ܕܝ̈ܠܝܬܐ ܕܝܢ ܩܢܸܐ ܚܲܡܸܫ ܀ ܚܕܵܐ ܡ̇ܢ ܆ ܡܸܬܼܩܲܪܒܢܘܼܬܐ ܕܩܕܡ ܡܕܒܚܐ ܕܡܫܘܕܥܐ ܆ ܠܗ̇ܝ ܕܡ̣ܢ ܆ ܗ̇ܘ ܕܗܘܸܐ ܡܲܕܒܿܚܐ . ܘܕܒܡܲܕܒܿܚܐ ܡܩܲܒܿܠ ܠܗܘܿܢ ܠܫܘܼܟ̈ܢܐ ܀ ܕܬܪ̈ܬܝܢ ܀ ܩܥܵܕܐ ܕܥܲܠ ܬܪ̈ܬܝܗܝܢ ܒܘܼܪ̈ܟܐ ܡܫܘܕܥ ܆ ܠܡܸܬܩܪܒܢܘܼܬܐ ܡܫܲܥܒܿܕܬܿܐ ܕܡܫܲܥܒܿܕ ܒܗ̇ ܠܐܠܗܐ ܗ̇ܘ ܕܡܩܲܪܸܒܼ ܆ ܠܗ̇ܘ ܕܩܲܕܝܼܫܐܝܬ ܡܸܬܼܩܲܪܒ . ܘܕܗܘܸ ܗ̇ܘ ܕܐܸܬܼܩܲܪܒܼ ܆ pb. f.23r ܡܸܫܬܥܒܕ ܠܗ̇ ܟܕ ܠܗ̇ ܀ ܕܬܠܬ ܀ ܦܫܵܛܐ ܕܬܪ̈ܬܝܗܝܢ ܐܝ̈ܕܘܗܝ . ܡܫܵܘܕܥ ܠܗ̇ܝ ܕܩ̣ܢܐ ܡܟܝܠ ܚܝܠܐ ܠܲܡܒܼܪܟܼܘܼ . ܐܝܟ ܕܡܪܢ ܒܲܪܸܟ ܠܬܠܡܝܼ̈ܕܘܗܝ ܆ ܥܸܕܵܢ ܤܘܼܠܩܗ ܀ ܕܐܪܒܥ ܀ ܟܪܘܿܙܘܬܐ ܗ̇ܝ ܕܐܲܪܝܼܡܘ ܥܲܝ̈ܢܝܟܘܢ . ܕܡܫܘܕܥܐ ܕܡܢܗ ܕܐܠܗܐ ܐܝܼܬܹܝܗ̇ ܓܒܼܝܼܬܹܗ ܘܩܪܵܝܬܹܿܗ ܒܡܸܨܥܝܘܼܬ ܪܫ ܟܗ̈ܢܐ . ܘܕܤܗܕܘܼܬܐ ܗܝ̣ ܕܪܫ ܟܗ̈ܢܐ ܕܥܠܘܗܝ ܕܩܲܒܸܿܠ ܠܡܵܘܗܒܬܐ ܗܕܐ ܡܥܠܝܬܿܐ ܗ̇ܘ ܕܐܸܬܼܓܒܼܝܸ ܀ ܕܚܲܡܫ ܀ ܫܠܡܐ ܕܡܸܬ̱ܝܼܗܸܒܼ ܠܗ ܡ̣ܢ ܟܢ̈ܘܬܗ ܆ ܐܟܼܡܵܐܢ ܕܗܘܸܐ ܒܝܬܝܐ ܠܐܪ̈ܙܐ ܐܟܘܗܘܢ . ܦܤܘܼܩܐ ܕܥܤܪܐ ܀ ܡܛܠ ܤܝܵܡܝܼܕܐ ܘܫܘܼܡܠܝܐ ܡܫܡܫܢܝܐ ܠܛܟܼܤܐ ܕܝܢ ܕܡܫܲܡܸܫ ܚܲܕܬܼܐܝܼܬܼ ܕܝܼܠܵܝܬܐ ܦܪܝܼܫܬܿܐ ܩܢܹܐ ܒܡܸܫܬܡܥܢܘܬܗ . ܕܐܝܼܬܿܝܗ̇ ܩܥܵܕܐ pb. f.23v ܕܥܠ ܚܕܼܵܐ ܒܘܼܪܟܿܐ ܇ ܘܙܩ̇ܦ ܚܕܐ ܨܸܒܼܥܵܐ ܡ̣ܢ ܐܝܼܕܐ ܇ ܕܡܫܘܕܥܐ ܕܠܚܕܐ ܡܬܩܲܪܒܼ̄ ܢܘܼܬܼܵܐ ܕܗ̇ܢܘܢ ܕܡܸܬܕܲܟܹܿܝܢ ܆ ܡܢܗܘܢ . ܘܕܒܼܡܢܬܐ ܩܢ̣ܐ ܠܡܸܬܩܲܪܒܢܘܼܬܼܐ ܡܫܲܥܒܕܬܿܐ . ܘܠܘ ܡܫܲܡܠܝܬܿܐ . ܐܵܘ ܕܝܲܬܿܝܼܪ ܡܫܲܡܠܝܐ : ܐܝܟ ܟܗ̈ܢܐ ܘܪ̈ܫܝ ܟܗ̈ܢܐ . ܘܕܲܚܕܐ ܟܲܟܪܐ ܩܲܒܸܿܠ . ܗ̇ܝ ܕܝܢ ܕܐܘܼܪܪܐ ܢܸܟܼܪܘܿܟ ܥܠ ܨܵܘܪܗ ܟܕ ܡܲܟܼܪܙ . ܡܫܵܘܕܥܢܐ ܗܘܼ ܕܥܠ ܫܘܼܡܠܝ ܫܘܼܥܒܿܕܘ ܕܒܢ̈ܝ ܬܫܡܫܬܐ ܕܐܸܬܼܗܲܝܡܲܢ ܀ ܦܤܘܿܩܐ ܕܚܕܥܤܪ ܀ ܡܛܠ ܗ̇ܝ ܕܐܪܐ ܫܠܝܚ̈ܐ ܡ̣ܢ ܡܪܢ ܩܲܒܸܿܠܘ ܠܫܘ̈ܡܠܝܐ ܗܠܝܢ ܬܠܬܼܐ ܘܠܢ ܐܲܫܠܸܡܘ . ܐܵܘ ܡܢܗܘܢ . ܐܡ̇ܪܝܢܢ . ܕܡܥܗ ܕܦܪܘܩܐ ܩܲܒܿܠܘ ܫ̈ܠܝܼܚܝܐ ܘܠܲܢ ܐܲܫܠܸܡܘ . ܘܝܼܕܝܼܥܐ ܗܕܐ . ܡ̣ܢ ܗ̇ܝ ܕܟܕ ܫܲܕܪ ܐܢܘܢ ܬܪܝܢ ܬܪܝܢ ܘܝܲܗܒ ܠܗܘܿܢ pb. f.24r ܫܘܼܠܛܢܐ ܥܠ ܟܘܪ̈ܗܢܐ ܘܪ̈ܘܚܐ ܒܝܼ̈ܫܬܼܐ ܕܐܡ̣ܪ . ܕܓܲܪ̈ܒܲܐ ܕܲܟܵܘ . ܘܫܲܪܟܿܐ . ܡܫ̈ܡܫܢܐ ܐܵܘ ܟܹܝܬܼ ܡܕܟܿܝ̈ܢܐ ܥܒܕ ܐܢܘܢ . ܘܟܕ ܢܦܚ̣ ܒܗܘܿܢ ܘܐܡ̣ܪ ܆ ܩܲܒܸܿܠܘ ܪܘܼܚܐ ܕܩܘܕܫܐ ܘܐܵܘܤܸܦ ܗ̇ܝ ܕܐܢ ܬܸܫܒܿܩܘܿܢ ܚܛ̈ܗܐ ܠܐܢܵܫ ܢܸܫܬܲܒܼܩܘܢ ܠܗ : ܘܐܢ ܬܹܐܚܕܘܼܢ ܕܐܢܵܫ ܐܲܚܝܼܕܝܼܢ . ܩܫܝ̈ܫܐ ܥܒܼܕ ܐܢܘܢ . ܘܟܕ ܐܪܝܼܡ ܐܝܼ̈ܕܘܗܝ ܘܒܲܪܸܟ ܐܢܘܢ ܒܥܸܕܵܢ ܤܘܠܩܗ ܆ ܐܦܤܩ̈ܘܦܐ ܥܒܼܕ ܐܢܘܢ ܀ ܦܤܘܩܐ ܕܬܪܥܤܪ ܀ ܡܛܠ ܪ̈ܘܫܡܐ ܨܠܝܼܒ̈ܝܐ ܕܥܠ ܡܸܬܿܬܿܤܝ̈ܡܢܐ ܟܠܗܘܢ ܐܦ ܐܝܟܢܝܘܬܗܘܢ ܐܡ̇ܪܝܼܢܢ ܕܝܢ ܚܬܡܐ ܡܢܐ ܕܪܘܿܫܡܗ ܕܨܠܝܼܒܐ ܕܗ̇ܘܐ ܥܠܝܗܘܢ ܡܫܵܘܕܥ ܆ ܥܠ ܡܝܼܬܼܘܼܬܼܐ ܕܡ̣ܢ ܟܠܗܘܢ ܪ̈ܓܝܼܓܼܬܗ ܕܦܓܼܪܐ . ܘܥܠ ܚܝ̈ܐ ܕܡܕܲܡܹܝܢ ܒܐܠܗܐ : ܘܚ̇ܝܪܝܢ ܠܐ ܡܸܨܛܠܝܢܐܝܬ ܒܐܠܗܝܘܼܬܼܐ pb. f.24v ܕܚܝ̈ܗܝ ܐܢܫ̈ܝܐ ܕܝܼܫܘܿܥ : ܗ̇ܘ ܕܐܸܬܼܢܲܚܲܬܼ ܥܕܡܐ ܠܙܩܝܼܦܐ ܘܠܡܵܘܬܿܐ : ܥܲܡ ܟܠܗ ܕܘܼܒܵܪܐ ܐܠܗܝܐ ܕܪܲܚܝܼܩ ܡ̣ܢ ܚܛܝܼܬܐ ܕܡܸܬܪܫܡܝܼܢ ܒܗ ܐܝܠܝܢ ܕܗܵܟܼܢܐ ܚ̇ܐܝܢ : ܐܟܼܡܵܐ ܕܐܝܬܝܗܘܿܢ ܒܢܝ̈ ܕܡܘܼܬܹܗ : ܒܨܘܼܪܬ ܙܩܝܼܦܐ ܕܚ̈ܝܘܗܝ ܪ̈ܚܝܼܩܝ ܒܟܼܠ ܡ̣ܢ ܚܛܝܼܬܼܐ ܀ ܡܛܠ ܐܲܝܟܿܢܝܘܼܬܗ ܕܝܢ ܆ ܐܢܫ̈ܝܼܢ ܡ̣ܢ ܐܒܗ̈ܬܼܐ : ܡ̣ܢ ܒܤܬܪ ܪܫܗ ܕܗ̇ܘ ܕܡܬܬܤܝܼܡ ܥܕܡܐ ܠܒܹܝܬܼ ܥܝܢ̈ܘܗܝ ܆ ܘܡ̣ܢ ܐܸܕܢܗ ܕܝܲܡܝܼܢܐ ܠܐܕܢܗ ܕܤܸܡܠܐ ܪܫ̣ܡܘ . ܘܐܝܬܝܗܘܢ ܡܵܐܪܝܸ ܘܝܘܿܐܵܢܝܼܣ ܩܬ̈ܘܿܠܝܼܩܐ ܦܛܪܝܪܟܐ . ܐܚܪܢ̈ܐ ܕܝܢ ܡ̣ܢ ܒܹܝܬܼ ܥܝ̈ܢܘܗܝ ܕܡܬܬܤܝܡܢܐ ܘܥܕܡܐ ܠܒܤܬܪ ܪܫܗ : ܘܡ̣ܢ ܐܕܢܐ ܕܝܲܡܝܼܢ̣ܵܐ ܠܗ̇ܝ ܕܤܸܡܠܐ . ܘܐܝܼܬܝܗܘܿܢ ܓܝܼܘܪܓܝܣ ܡܝܛܪܦܘܠܝܛܐ ܕܐܵܬܼܘܿܪ . pb. f.25r ܘܐܝܠܝܢ ܕܢܩܸܦܘ ܠܗ . ܘܟܠ ܚܕ ܡ̣ܢ ܗܵܠܝܢ ܬܪܝܗܘܢ ܥܹܠܬܐ ܥܒܼܕ ܠܪܘܿܫܡܹܗ . ܡܵܐܪܝܸ ܡ̇ܢ ܩܬܘܿܠܝܼܩܐ ܘܐܝܠܝܢ ܕܐܲܫܠܡܘ ܠܗ ܐܡ̣ܪܘ . ܕܡܲܫܠܡܢܘܬܐ ܕܪܘܫܡܐ ܕܥܠ ܐܪ̈ܙܐ ܩܕܝܼܫ̈ܐ ܕܦܓܼܪܐ ܘܕܡܐ : ܘܥܠ ܡܕܒܚܐ ܘܲܤܛܪ ܆ ܘܬ̃ܟܝ̃ܒܘ̃ܬܐ ܡ̣ܢ ܡܲܕܢܚܐ ܠܡܥܪܒܼܐ ܡܫܲܪܝܼܢܢ ܒܗ ܒܪܘܿܫܡܐ . ܘܬܟܝܒܼܘܬܐ ܕܤܘܼܥܪ̈ܢܐ ܤܵܗܕܐ ܕܗܟܼܢܐ ܐܬܬܲܫ̱ܠܡܬ̤ . ܟܕ ܡܬ̇ܚ ܐܝܕܗ ܗ̇ܘ ܕܪܫ̇ܡ ܠܡܕܢܚܐ . ܐܢ ܥܠ ܐܪ̈ܙܐ ܩܕܝܼܫ̈ܐ ܇ ܘܐܢ ܥܠ ܡܕܒܿܚܐ ܘܤܛܪ ܇ ܘܢܓܕ ܠܗ̇ ܠܡܲܥܪܒܐ ܘܡ̣ܢ ܓܪܒܿܝܐ ܠܬܝܡܢܐ . ܘܐܦ ܥܠ ܡܸܫܚܵܐ ܕܥܡܵܕܐ ܘܘܲܙܢܵܐ ܇ ܘܥܠ ܟܤܐ ܕܡܟܼܘܪܝܐ ܇ ܘܥܠ ܟܦܵܦܬܼܐ ܕܒܤܡ̈ܐ ܇ ܘܥܠ ܦܝܼܪܡܵܐ ܘܲܤܛܪ . ܘܟܕ ܗܟܢܐ ܐܝܼܬܹܝܗ̇ ܗܕܐ pb. f.25v ܐܦ ܥܠ ܡܸܬܬܤܝ̈ܡܢܐ ܗܟܼܢܐ ܙ̇ܕܩ ܠܡܸܪܫܡ . ܐܝܟܢܐ ܕܟܠܗܘܢ ܪ̈ܘܫܡܐ ܢܸܗܘܘܿܢ ܫܘܹܝܢ ܠܚ̈ܕܕܐ ܕܠܐ ܫܘܼܚܠܦܐ ܡܕܡ .. ܓܝܘܪܓܼܝܼܣ ܕܝܢ ܡܝܛܪܦܘܠܝܛܐ ܘܲܕܢܲܩܦܘܼܗܝ ܐܡ̣ܪܘ . ܘܐ̃ܝܟܿܢ ܕܐܵܦܹܢ ܬܲܚ̱ܘ̈ܝܬܼܐ ܗܠܝܢ ܕܐܲܝܬܿܝܸ ܡܵܐܪܝܸ ܩܬܿܘܠܝܩܐ ܫܲܪܝܼܪ̈ܢ ܇ ܘܕܟܠܗܘܿܢ ܪ̈ܘܿܫܡܐ ܡ̣ܢ ܡܕܢܚܐ ܒܗܘܿܢ ܡܫܲܪܝܢܢ : ܘܠܡܲܥܪܒܼܐ ܢ̇ܓܕܝܢܢ : ܘܡ̣ܢ ܓܲܪܒܿܝܐ ܠܬܝܡܢܐ ܆ ܐܠܐ ܐܦ ܥܠ ܡܸܬܬܤܝܼ̈ܡܡܢܐ ܗܘܸ ܗܵܟܢ ܙܕܿܩ ܠܤܵܝܘܿܡܵܐ ܕܲܢܫܪܐ ܒܪܘܿܫܡܵܐ . ܘܡܛܠ ܕܒܡܕܢܚܐ ܩ̇ܐܡ ܤܵܝܘܿܡܵܐ ܘܐܦܘ̈ܗܝ ܠܡܲܥܪܒܼܐ . ܘܡܸܬܿܬܿܤܝܼܡܢܐ ܩܐ̇ܡ ܩܕܡܵܘܗܝ ܒܡܲܥܪܒܐ ܘܐܦܘ̈ܗܝ ܠܡܲܕܢܚܐ ܆ ܡܢܗ ܕܐܝܼܬܼܘܗܝ ܒܡܲܕܢܚܐ ܙܕ̇ܩ ܕܲܢܫܲܪܐ ܒܪܘܿܫܡܐ . ܗ̄ ܆ ܡ̣ܢ ܒܹܝܬܼ pb. f.26r ܥܲܝܢ̈ܘܗܝ ܕܡܬܬܣܝܡܵܢܐ ܠܒܸܤܬܪܗ . ܕܢܸܗܘܐ ܫܠ̇ܡ ܪܘܿܫܡܐ ܗܢܐ ܕܤܝܵܡ ܐܝܼܕܵܐ ܆ ܠܗܠܝܢ ܕܐܪ̈ܙܐ ܘܕܡܕܒܿܚܐ ܘܤܛܪ . ܡ̣ܢ ܡܕܢܚܐ ܠܡܲܥܪܒܐ ܀ ܬܘܼܒܼ ܐܡܼܪ ܗܘܸ ܡܪܝ ܓܝܼܘܪܓܝܣ ܡܝܛܪܦܘܠܝܛܐ . ܕܡܲܕܢܚܵܝܹܗ ܕܒܪܢܫܐ ܦܪܨܘܿܦܗ ܐܝܼܬܼܘܗܝ . ܘܡܲܥܪܒܼܵܝܹܗ ܒܸܤܬܪܗ . ܡܵܕܝܢ ܡ̣ܢ ܡܲܕܢܚܗ ܕܐܝܼܬܼܵܘܗܝ ܦܪܨܘܦܗ ܕܡܬܬܤܝܼܡܢܐ ܙ̇ܕܩ ܕܲܢܫܲܪܐ ܒܪܘܿܫܡܵܐ : ܘܠܘ ܡ̣ܢ ܒܸܤܬܪܗ . ܦܪܘܿܫܐ ܕܝܢ ܠܦܘܼܬܼ ܚܝܠܐ ܕܦܘܼܪܫܢܗ ܙܕܿܩ ܠܗ ܠܡܩܒܿܠܘܼ ܐܝܢܐ ܕܨܒܐ ܡ̣ܢ ܬܪܝܗܘܢ ܙܢ̈ܝܐ ܕܪܘܿܫܡܐ . ܢܝܼܫܐ ܓܹܝܪ ܕܬܪܝܗܘܿܢ ܫܲܪܝܼܪ ܘܲܬܼܪܝܼܨ ܀ ܚܢܢ ܕܝܢ ܐܡ̇ܪܝܼܢܢ . ܕܐܸܢܗܘܸ ܕܢܝܼܫܗ ܕܤܝܘܿܡܵܐ ܢܸܗܘܐ . ܒܗ̇ܝ ܕܡ̣ܢ ܒܸܤܬܪܐ ܠܩܘܼܕܡܵܐ . pb. f.26v ܕܒܹܗ ܘܫ̣ܡ ܡܪܝ ܡܐܪܝܸ ܩܵܬܘܿܠܝܼܩܐ ܆ ܕܫܘܼܟܵܢܐ ܐܠܗܝܐ ܘܚܲܝܠܐ ܡ̣ܢ ܠܥܠ ܐܝܼܬܼܘ̄ ܘܲܒܡܸܨܥܵܝܘܼܬܹܗ ܕܤܝܘܿܡܵܐ ܐܝܟ ܚܝܠܐ ܕܩܲܒܸܿܠ ܆ ܠܡܬܿܬܿܤܝܡܢܐ ܡܸܫܬܲܟܿܢ . ܘܗܕܐ ܆ ܒܬܪܝܗܘܢ ܪ̈ܘܿܫܡܐ : ܩܕܡܝܐ ܘܲܬܪܝܵܢܐ . ܒܗܿܘ ܕܐܠܗܢ ܛܵܒܼܵܐ ܆ ܘܒܗ̇ܘ ܕܐܠܗܐ ܪܒܐ . ܐܵܘ ܕܡܵܪܝܐ ܐܠܗܐ ܚܝܠܬܢܐ . ܒܗ̇ܘ ܕܝܢ ܬܠܝܼܬܼܵܝܐ ܆ ܕܐܝܼܬܼܘܗ̇ܝ . ܐܸܬܦܪܸܫ ܘܐܸܬܼܩܲܕܫ . ܗ̄ ܆ ܕܡ̣ܢ ܒܬܼܪ ܕܐܸܫܬܲܡܠܝܸ ܘܐܸܬܼܓܡܪ ܡܬܬܤܝܼܡܵܢܐ . ܐܸܫܬܿܘܝܸ ܠܡܸܤܩ ܠܕܪܓܼܿܐ : ܒܡܸܥܵܘܬܗ ܕܪܘܿܫܡܐ ܕܡ̣ܢ ܠܬܼܚܬܿ ܠܥܠ ܆ ܒܲܟܼܪܬܼܐ ܕܝܲܡܝܼܢܐ . ܐܦ [ ܗܢܐ ] ܢܝܼܫܐ ܫܲܦܝܼܪ ܗ̄ܘ̣ . ܒܗ̇ܝ ܕܗ̇ܢܘܢ ܬܪܝܢ ܪ̈ܘܿܫܡܐ ܕܐܡ̣ܪܢܢ ܩܕܡ̈ܝܐ . ܒܲܬܼܠܬܼ ܨܸܒܼ̈ܥܢ ܡܫܵܘ̈ܕܥܝ ܥܠ ܬܠܝܼܬܝܘܼܬܐ ܙ̇ܕܩ ܠܡܸܪܫܡ . ܘܒܗܢܐ ܐܚܪܢܐ ܀ ܀ ܀ ܓ ܀ ܀ ܀ pb. f.27r ܕܒܚܲܕܐ ܨܸܒܼܥܐ . ܗ̄ ܆ ܟܪܵܬܼܐ . ܥܠ ܚܕܢܝܘܼܬܼ ܟܝܢܐ ܐܠܗܝܐ ܠܡܸܚܬܿܡ . ܐܢܕܝܢ ܘܒܟܼܠܗ̇ ܐܝܼܕܵܐ ܪܫ̇ܡ ܆ ܘܐܦ ܗܟܼܢܐ ܠܝܬܿ ܥܕܠܝܐ . ܘܗܠܝܢ ܟܬܼܒܼܢ ܐܟܼܡܐ ܕܐܕܪܸܟܼܢܢ ܡ̣ܢ ܚܝܠܐ ܕܒܼܟܬ̈ܒܹܐ ܕܡܛܠ ܗܠܝܢ ܘܠܘ ܡ̣ܢ ܕܝܼܠܢ . ܘܤܦܩ̈ܢ ܐܢܝܢ ܤ̇ܒܪܝܢܢ ܕܠܐܝܢܐ ܕܩܢܹܐ ܡܕܥܐ ܆ ܢܲܗܝܼܪܐ ܢܸܥܒ̈ܕܵܢ . ܡܬܐܡܪ ܬܘܼܒ . ܕܐܢܗܘܸ ܡ̇ܢ ܕܒܼܟܼܠܗܘܿܢ ܪ̈ܘܿܫܡܐ . ܐܢ ܕܲܥܡܵܕܐ ܘܐܢ ܕܐܪ̈ܙܐ . ܘܐܢ ܕܡܸܫܚܵܐ ܘܤܛܪ . ܐܦܝ̈ ܟܗܢܐ ܘܪܫ ܟܗ̈ܢܐ ܠܡܕܢܚܐ ܙ̇ܕܩ ܠܡܸܗܘܐ . ܠܡ̇ܢܐ ܕܝܢ ܒܪܘܿܫܡܐ ܕܤܝܵܡ ܐܝܼܕܼܵܐ ܐܦܘ̈ܗܝ ܠܡܲܥܪܒܼܐ . ܘܠܘ ܠܡܲܕܢܚܐ ܡܲܗܦܸܟ . ܗܟܼܢܐ ܕܩܵܘܡ̈ܐ ܐܚܪ̈ܢܐ .. ܐܡ̇ܪܝܼܢܢ . ܕܒܟܠܗܘܢ ܫܘܼܡ̈ܠܝܐ ܗܢ̇ܘܢ . ܡܸܨܥܵܝܐ ܐܝܬܼܘܗܝ ܟܗܢܐ ܐܵܘ ܪܫ ܟܗ̈ܢܐ ܒܹܝܬܼ .. ܀ .. ܕ .. ܀ .. pb. f.27v ܐܠܗܐ ܠܒܼܪܝܼܬܼܐ . ܘܡܢܗ ܫ̇ܐܠ ܚܘܼܤܵܝܐ ܘܫܘܼܒܼܩܢܐ ܠܡܸܕܢܚ ܥܠܘܗܝ ܡ̣ܢ ܡܕܢܚܐ . ܐܦܘ̈ܗܝ ܠܬܡ̇ܢ ܠܲܡܚܪ ܙ̇ܕܩ ܠܲܡܩܲܒܵܠܘܼ ܘܠܡܸܬܠ ܘܠܘܡܢܗ ܗܘܸ ܚܘܼܤܝܐ ܘܫܘܼܟܿܢܐ ܠܘ ܕܝܢ ܗܟܼܢܐ ܒܲܤܝܵܡ ܐܝܼܕܐ . ܒܕ ܗܠܝܢ ܡ̣ܢ ܚܲܕ ܠܐܚܪܝܢ ܡܸܬܼܝܲܒܿܠܝܼܢ ܒܡܨܥܝܘܼܬܼ ܟܵܗܢܘܼܬܼܐ . ܡܛܠ ܕܪܫ ܟܗ̈ܢܐ ܗܘܸܝܘ ܝܵܗܘܿܒܼܵܐ . ܘܠܗ ܐܸܬܓܿܥܸܠ ܫܘܼܠܛܢܐ ܡ̣ܢ ܐܠܗܐ ܇ ܕܢܬܿܠ ܘܲܢܦܲܠܸܓܼ ܘܢܲܓܼܥܸܠ ܟܐܢܐܝܼܬ ܠܫܵܐܘ̈ܠܐ ܘܢܤ̈ܘܿܒܐ ܫܘܼܟܿܢܐ .. ܘܐܢ ܐܦܘ̈ܗܝ ܠܡܲܕܢܚܐ ܡܲܗܦܸܟ ܗܘܼܐ ܘܗܢܘܿܢ ܩܕܡܵܘܗܝ ܠܐ ܫܠ̇ܡܝܼܢ ܗܘܼܘ ܪ̈ܘܿܫܡܐ . ܠܐ ܕܡܵܐܪܝܸ ܩܬܘܠܝܩܐ ܐܦܠܐ ܕܓܼܝܘܪܓܼܝܣ ܡܛܪܦܘܿܠܝܛܐ . ܒܕ ܗ̇ܘ ܕܡܵܐܪܝܼ ܡ̣ܢ ܒܸܤܬܿܪܹܗ ܡܫܲܪܹܐ ܕܡܸܬܬܤܝܼܡܢܐ ܘܠܘ ܡ̣ܢ ܡܲܕܢ̱ܚܵܝܹܗ . ܘܲܕܓܝܼܘܪܓܼܝܣ pb. f.28r ܡ̣ܢ ܡܲܥܪܒܼܐ ܠܡܕܢܚܐ ܐ̇ܙܠ ܗܘ̣ܐ . ܘܠܐ ܚܕ ܡ̣ܢ ܬܪܝܗܘܢ ܠܫܪܪܐ ܡܫܵܘܙܸܒܼ . ܡܛܠ ܗܕܐ ܟܐܢܹܐܝܼܬܼ ܩ̇ܐܡ ܤܵܝܘܡܵܐ ܒܡܲܕܢܚܐ ܘܐܦܘ̄ܠܡܥܪܒܐ ܀ ܫܠܡ ܘܠܡܪܢ ܫܘܒܚܐ ܐܲܡܝܼܢܐ ܀ ܥܲܠ ܫܘܼܒܼܚܵܗ̇ ܕܟܼܵܗܢܘܼܬܐ ܥܲܠ ܫܘܼܒܼܚܵܗ̇ ܕܟܼܵܗܢܘܼܬܐ