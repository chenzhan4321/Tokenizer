ܬܘܼܒܼ ܢܝܼܫܵܐ ܕܲܨܠܘܿܬܼܵܐ ܘܫܼܲܟܵܐ ܕܐܲܝܠܹܝܢ ܕܲܒܼܥܘܼܗܕܵܢܵܐ ܐܲܡܝܼܢܵܐ ܐܵܠܨܵܐܝܼܬܼ ܕܸܬܼܒܲܥ̈ܝܵܢ : ܘܤܲܓܝܼ ܡܵܘܬܪ̈ܵܢ ܐܸܢ ܐ̄ܢܵܫ ܒܦܘܼܪܫܵܢܵܐ ܩܵܪܹܐ ܘܐܵܚܹ̇ܕܼ ܠܗܹܝܢ . ܢܓ . ܬܘܼܒܼ ܢܝܼܫܵܐ ܕܲܨܠܘܿܬܼܵܐ ܘܫܼܲܟܵܐ ܕܐܲܝܠܹܝܢ ܕܲܒܼܥܘܼܗܕܵܢܵܐ ܐܲܡܝܼܢܵܐ ܐܵܠܨܵܐܝܼܬܼ ܕܸܬܼܒܲܥ̈ܝܵܢ : ܘܤܲܓܝܼ ܡܵܘܬܪ̈ܵܢ ܐܸܢ ܐ̄ܢܵܫ ܒܦܘܼܪܫܵܢܵܐ ܩܵܪܹܐ ܘܐܵܚܹ̇ܕܼ ܠܗܹܝܢ . ܢܓ . ܕܢܸܫܬܲܪܲܪ ܐ̄ܢܵܫ ܒܫܸܠܬܼܵܐ ܕܲܨܠܘܿܬܹܗ ܒܬܼܘܼܟܼܠܵܢܵܐ ܕܥܲܠ ܐܲܠܵܗܵܐ : ܡܢܵܬܼܵܐ ܗ̣̄ܝ ܪܹܫܵܝܬܼܵܐ ܕܡܵܘܗܲܒܼܬܼܵܐ ܕܗܲܝܡܵܢܘܼܬܼܵܐ . ܡܫܲܪܪܘܼܬܼ ܗܲܝܡܵܢܘܼܬܼܵܐ ܕܒܲܐܠܵܗܵܐ : ܠܵܘ ܚܠܝܼܡܘܼܬܼܵܐ ܗ̣̄ܝ ܕܬܼܵܘܕܝܼܬܼܵܐ : ܐܵܦܸܢ ܐܸܡܲܐ ܗ̣̄ܝ ܕܗܲܝܡܵܢܘܼܬܼܵܐ : ܐܸܠܵܐ ܢܲܦܫܵܐ ܕܚܵܝ̇ܪܵܐ ܒܲܫܪܵܪܹܗ ܕܐܲܠܵܗܵܐ ܡ̣ܢ ܚܲܝܠܵܐ ܕܕܘܼܒܵܪܹ̈ܐ . ܐܸܡܲܬܼܝ ܕܗܲܝܡܵܢܘܼܬܼܵܐ ܒܫܲܪ̈ܒܹܝܗ̇ : ܕܥܲܡ ܕܘܼܒܵܪܹ̈ܐ ܚܠܝܼܛܵܐ : ܬܸܫܟܲܚ ܒܲܟܼܬܼܵܒܹ̈ܐ ܩܲܕܝܼ̈ܫܹܐ : ܠܵܘ ܥܲܠ ܬܪܝܼܨܘܼܬܼ ܬܵܘܕܝܼܬܼܵܐ ܬܸܤܒܼܝܼܗ̇ ܠܬܹܐܘܿܪܝܼܵܐ ܕܲܥܠܹܝܗ̇ . ܠܵܐ ܡܬܼܘܿܡ ܡܸܬܿܬܲܒܼܥܵܐ ܗܲܝܡܵܢܘܼܬܼܵܐ ܕܝܵܗ̇ܒܵܐ ܦܝܵܤܵܐ ܕܬܼܘܼܟܼܠܵܢܵܐ ܡ̣ܢ ܠܵܐ ܓܡܝܼܪܹ̈ܐ : ܐܵܘ ܡ̣̤ܢ ܐܲܝܠܹܝܢ ܕܲܡܚܲܒܲܠ ܪܸܥܝܵܢܗܘܿܢ ܡ̣ܢ ܫܪܵܪܵܐ . ܡܫܲܪܪܘܼܬܼ ܗܲܝܡܵܢܘܼܬܼܵܐ ܕܹܝܢ ܓܵܠ̇ܝܵܐ ܝܵܬܼܵܗ̇ ܒܢܲܦܫܵܐ : ܠܘܼܩܒܲܠ ܦܸܚܡܵܐ ܕܥܘܼܠܵܝܵܐ ܕܲܒܼܕܼܘܼܒܵܪܹ̈ܐ : ܒܢܝܼܫܵܐ ܕܚܵܐܲܪ ܠܲܤܝܵܡܵܐ ܕܦܘܼܩܕܵܢܵܘ̈ܗܝ ܕܡܵܪܲܢ . ܢܘܼܗܪܵܐ ܕܢܲܦܫܵܐ : ܗܸܪܓܵܐ ܐܲܡܝܼܢܵܐ ܕܒܲܟܼܬܼܵܒܹ̈ܐ . ܗܸܢܘܿܢ ܓܹܝܪ ܪܵܫܡܝܼܢ ܒܡܲܕܥܵܐ ܥܘܼ̈ܫܕܵܢܹܐ ܡܵܘܬܵܪ̈ܵܢܹܐ ܠܲܙܗܝܼܪܘܼܬܼܵܐ ܕܡ̣ܢ ܚܲܫܹ̈ܐ : ܘܲܠܡܸܬܼܐܡܵܢܘܼ ܠܘܵܬܼ ܐܲܠܵܗܵܐ : ܒܚܘܼܒܵܐ ܘܲܒܼܕܲܟܼܝܘܼܬܼܵܐ ܕܲܨܠܘܿܬܼܵܐ . ܘܬܼܵܪܨܝܼܢ ܩܕܼܵܡܲܝܢ ܐܘܼܪܚܵܐ : ܕܲܡܫܲܝܢܵܐ ܒܕܼܘܼܪ̈ܟܵܬܼܵܐ ܕܩܲܕܝܼ̈ܫܹܐ . ܒܪܲܡ pb. 380 ܕܹܝܢ : ܠܵܐ ܬܸܬܟܸܠ ܥܲܠ ܝܲܕܼܥܹ̈ܐ ܕܦܸܬܼܓܼܵܡܹ̈ܐ : ܐܸܡܲܬܼܝ ܕܲܠܗܘܿܢ ܠܵܐ ܢܲܩܝܼܦܵܐ ܥܝܼܪܘܼܬܼܵܐ ܤܲܓܝܼܐܬܼܵܐ : ܘܚܲܫܝܼܫܘܼܬܼܵܐ ܐܲܡܝܼܢܬܼܵܐ ܕܒܲܨ̈ܠܵܘܵܬܼܵܐ ܕܲܒܼܟܼܠܫܵܥ̈ܝܼܢ . ܡܸܠܹ̈ܐ ܕܡ̣ܢ ܢܸܤܝܵܢܵܐ ܡܸܬܼܐܲܡܪ̈ܵܢ : ܐܲܠܨܵܐܝܼܬܼ ܩܲܒܸܠ ܐܸܢܹܝܢ : ܘܐܵܦܸܢ ܗܸܕܼܝܘܿܛܵܐ ܢܸܗܘܸܐ ܐܲܝܢܵܐ ܕܲܠܗܹܝܢ ܡܡܲܠܸܠ . ܐܵܦ ܓܲܙܵܐ ܪܲܒܵܐ ܕܡܲܠܟܹ̈ܐ ܐܲܪ̈ܥܵܢܵܝܹܐ : ܠܵܐ ܓܵܥܹ̇ܝܨ ܕܢܸܤܲܒܼ ܬܵܘܤܲܦܬܼܵܐ ܡ̣ܢ ܦܘܼܠܤܹܗ ܕܚܵܕܼܘܿܪܵܐ . ܘܡ̣ܢ ܪ̈ܨܝܼܢܹܐ ܙܥܘܿܪܹ̈ܐ : ܝܵܪܒܿܝܼܢ ܫܸܦ̈ܥܹܐ ܪܵܘܪ̈ܒܹܐ ܕܢܲܗܪ̈ܵܘܵܬܼܵܐ . ܐܸܢ ܓܹܝܪ ܥܘܼܗܕܵܢܵܐ ܕܲܡܝܲܬܿܪܹ̈ܐ ܡܚܲܕܸܬܼ ܒܲܢ ܪܸܓܿܬܼܵܐ ܕܲܡܝܲܬܿܪܘܼܬܼܵܐ ܐܸܡܲܬܼܝ ܕܗܵܘܹ̇ܝܢܲܢ ܒܥܸܢܝܵܢܗܘܿܢ ܒܡܲܚܫܲܒܼܬܲܢ : ܐܵܦ ܥܘܼܗܪܵܢܵܐ ܕܦܲܚ̈ܙܹܐ ܡܚܲܕܸܬܼ ܒܬܲܪܥܝܼܬܲܢ ܪܸܓܿܬܼܵܐ ܫܟܼܝܼܪܬܵܐ ܐܸܡܲܬܼܝ ܕܲܠܗܘܿܢ ܥܵܗܕܝܼܢܲܢ . ܒܗܵܝ̇ ܕܥܘܼܗܕܵܢܵܐ ܕܟܼܠܚܲܕܼ ܡ̣ܢ ܗܵܠܹܝܢ : ܦܘܼܪ̈ܫܵܢܹܐ ܕܤܘܼܥܪ̈ܵܢܵܘܗܝ ܪܵܫܹ̇ܩ ܒܡܲܚܫܲܒܼܬܲܢ . ܘܐܲܝܟܼ ܕܲܒܼܨܸܒܼܥܵܐ ܡܚܵܘܸܐ ܠܲܢ ܤܲܢ̈ܝܬܼܵܐ ܕܤܘܼܥܪ݁ܵܢܲܝܗܘܿܢ : ܐܵܘ ܪ̈ܵܡܵܬܼܵܐ ܕܲܡܥܲܠܝܘܼܬܼ ܕܘܼܒܵܪ̈ܲܝܗܘܿܢ : ܐܸܢ ܕܗܵܢܘܿܢ ܘܐܸܢ ܕܗܵܠܹܝܢ . ܘܐܵܠܹ̇ܨ ܠܲܢ ܗ̤ܘ ܥܘܼܗܕܵܢܵܐ ܒܓܼܘܼܪ̈ܵܓܼܵܘܗܝ : ܐܸܢ ܕܝܲܡܝܼܢܵܐ ܘܐܸܢ ܕܤܸܡܵܠܵܐ : ܕܲܗ̤ܘܲܝܢ ܗܵܪܓܝܼܢܲܢ ܒܒܲܤܝܘܼܬܼܵܐ ܕܬܲܪܥܝܼܬܲܢ . ܟܲܕܼ ܡܸܬܿܬܨܝܼܪܝܼܢ ܝܘܼ̈ܩܢܹܐ ܕܲܦܪܝܼܫܘܼܬܼ ܕܘܼܒܵܪ̈ܲܝܗܘܿܢ ܒܗܲܓܵܠܹ̈ܐ ܕܪܸܥܝܵܢܲܢ : ܘܕܲܚܢܲܢ ܚܲܙܵܝܹ̈ܐ ܕܝܼܠܗܘܿܢ ܕܢܸܗܘܸܐ ܚܸܦܝܼܛܵܐܝܼܬܼ . ܡܵܕܹܝܢ : ܠܵܐ ܗ̄ܘ̣ܵܐ ܗܸܪܓܵܐ ܕܒܼܝܼܫܬܼܵܐ ܡܤܲܓܸܦ ܒܲܠܚܘܿܕܼ ܠܲܕܼܒܹܗ ܐܲܚܝܼܕܝܼܢ : ܐܸܠܵܐ ܐܵܦ ܚܙܵܬܼܵܐ : ܐܵܦ ܥܘܼܗܕܵܢܵܐ ܬܘܼܒܼ ܕܐܲܝܠܹܝܢ ܕܲܠܗܹܝܢ ܡܫܲܡܠܹܝܢ . ܘܠܵܘ ܬܘܼܒܼ ܦܘܼܠܚܵܢܵܐ ܕܲܡܝܲܬܿܪ̈ܵܬܼܵܐ ܡܥܲܕܲܪ ܠܓܼܵܡܘܿܪܲܝܗܹܝܢ ܪܵܘܪܒܼܵܐܝܼܬܼ : ܐܸܠܵܐ ܐܵܦ ܦܲܢܛܵܤܝܼܵܐ ܕܪܸܥܝܵܢܵܐ ܕܡܸܨܛܲܠܲܡ ܡ̣ܢ ܥܘܼ̈ܗܕܵܢܹܐ ܕܦܲܪ̈ܨܘܿܦܹܐ ܐܲܝܠܹܝܢ ܕܲܠܗܹܝܢ ܦܵܠ̇ܚܝܼܢ . ܘܡ̣ܢ ܗܵܕܹܐ pb. 381 ܝܑܼܕܼܝܼܥܵܐ ܗ̣̄ܝ : ܕܐܵܦ ܐܲܝܠܹܝܢ ܕܲܠܛܲܟܼܤܵܐ ܕܕܲܟܼܝܘܼܬܼܵܐ ܩܲܪܝܼܒܼܝܼܢ ܕܢܸܬܼܡܲܛܘܿܢ : ܠܲܚܙܵܬܼܵܐ ܕܐ̄ܢܵܫܵܐ ܩܲܕܝܼ̈ܫܹܐ ܡܸܫܬܘܹܝܢ : ܒܚܸܙܘܹ̈ܐ ܕܠܸܠܝܵܐ ܐܲܡܝܼܢܵܐܝܼܬܼ . ܘܲܠܥܸܕܵܢܹ̈ܐ ܕܐܝܼܡܵܡܵܐ ܟܠܹܗ ܝܵܘܡܵܐ : ܡܠܘܿܐܵܐ ܗܵܘܹ̇ܝܢ ܠܗܘܿܢ ܠܚܲܕܼܘܼܬܼܵܐ : ܒܥܸܢܝܵܢܵܐ ܡܸܬܼܝܲܕܼܥܵܢܵܐ ܕܪܸܥܝܵܢܗܘܿܢ : ܚܸܙܘܲܝ̈ܗܘܿܢ ܕܩܲܕܝ̈ܫܹܐ ܕܐܸܬܿܛܒܲܥܘ ܒܢܲܦܫܗܘܿܢ . ܘܲܒܼܝܲܕܼ ܗܵܕܹܐ ܝܲܬܝܼܪ ܚܲܡܝܼܡܵܐܝܼܬܼ ܗܵܡ̇ܤܝܼܢ ܠܘܵܬܼ ܦܘܼܠܚܵܢܗܹܝܢ ܕܲܡܝܲܬܿܪ̈ܵܬܼܵܐ : ܘܢܘܼܪܵܐ ܝܲܬܝܼܪܬܵܐ ܡܸܫܬܲܒܼܩܵܐ ܒܗܘܿܢ ܕܪܸܚܡܬܼܵܐ ܕܲܡܝܲܬܿܪܘܼܬܼܵܐ . ܘܐܵܡ̇ܪܝܼܢ : ܕܡܲܠܲܐܟܹ̈ܐ ܩܲܕܝܼ̈ܫܹܐ ܢܵܤ̇ܒܿܝܼܢ ܕܘܼܡܝܵܐ ܕܐ̄ܢܵܫܵܐ ܝܲܩܝܼܪܹ̈ܐ ܘܲܡܝܲܬܿܪܹ̈ܐ : ܘܡܸܬܼܚܵܘܹܝܢ ܠܢܲܦܫܵܐ ܒܗܲܓܵܓܹ̈ܐ ܕܫܸܢܬܼܵܐ ܒܦܸܗܝܵܐ ܕܙܵܘ̈ܥܹܝܗ̇ : ܐܲܝܟܼ ܕܲܠܚܲܕܼܘܼܬܼܵܐ ܘܓܘܼܪܵܓܼܵܐ ܝܲܬܝܼܪܵܐ . ܘܲܠܗܘܿܢ ܒܐܝܼܡܵܡܵܐ ܡܙܝܼܥܝܼܢ ܒܚܸܙܘܵܐ ܕܡܲܚܫܲܒܼܬܼܵܐ : ܘܩܵܐܹ̇ܠ ܥܲܡܠܗܘܿܢ ܕܐܝܼܡܵܡܵܐ ܡ̣ܢ ܪܘܵܙܵܐ ܕܲܒܼܐ̄ܢܵܫܵܐ ܩܲܕܝܼ̈ܫܹܐ . ܘܒܲܕܼܓܼܘܿܢ ܡܵܘܤܦܝܼܢ ܥܲܠ ܪ̈ܲܗܛܲܝܗܘܿܢ . ܗܵܟܲܢܵܐ ܘܒܲܙܒܲܢ ܬܟܼܝܼܒܼܘܼܬܹܗ ܕܲܩܪܵܒܼܵܐ : ܠܐܲܝܢܵܐ ܕܲܠܥܸܢܝܵܢܵܐ ܒܝܼܫܵܐ ܢܩܸܐ ܐܲܡܝܼܢܵܐܝܼܬܼ : ܫܹ̈ܐܕܹܐ ܒܵܗ̇ ܒܲܕܼܡܘܼܬܼܵܐ ܤܵܥ̇ܪܝܼܢ . ܟܲܕܼ ܢܵܤ̇ܒܿܝܼܢ ܕܘܼܡܝܵܐ ܠܡܸܬܼܚܵܘܵܝܘܼ ܠܢܲܦܫܵܐ : ܚܸܙ̈ܘܹܐ ܕܲܡܙܝܼܥܝܼܢ ܝܲܬܝܼܪ : ܒܥܘܼ̈ܗܕܵܢܹܐ ܕܐܝܼܡܵܡܵܐ ܠܐܲܝܢܵܐ ܕܲܡܡܲܨܲܥ ܒܗܵܠܹܝܢ . ܒܲܙܒܲ : ܘܐܵܦ ܒܲܚܙܵܬܼܵܐ ܕܚܝܼܠܬܼܵܐ ܕܡܲܪܗܒܼܵܐ ܠܢܲܦܫܵܐ ܘܡܲܡܚܠܵܐ : ܘܲܡܚܵܘܝܵܐ ܥܲܤܩܘܼܬܼܵܐ ܕܕܼܘܼܒܵܪܵܐ ܕܲܒܼܫܸܠܝܵܐ ܘܲܠܚܘܿܕܼܵܝܘܼܬܼܵܐ ܥܲܡ ܐ̄ܚܪ̈ܵܢܝܵܬܼܵܐ . ܘܲܚܢܲܢ ܗܵܟܹܝܠ ܐܲܚܲܝ̈ : ܢܸܗܘܸܐ ܐܝܼܬܼ ܠܲܢ ܦܘܼܪܫܵܢܵܐ ܕܥܘܼ̈ܗܕܵܢܹܐ ܒܗܸܪܓܲܢ : ܕܒܲܐܝܠܹܝܢ ܡܸܢܗܘܿܢ ܢܸܬܼܥܢܸܐ : ܘܐܲܝܠܹܝܢ ܡܸܢܗܘܿܢ ܢܸܕܼܚܸܐ ܡ̣ܢ ܨܹܐܕܲܝܢ ܪܗܒܼܵܐܝܼܬܼ ܟܲܕܼ ܢܸܬܼܩܲܪܒܼܘܼܢ ܠܬܲܪܥܝܼܬܲܢ : ܐܸܢ ܡ̣ܢ ܒܛܝܼܠܘܼܬܼܵܐ ܕܫܹ̈ܐܕܹܐ pb. 382 ܕܫܵܕܹܝܢ ܡܠܘܿܐܵܐ ܠܚܲܫܹ̈ܐ : ܐܸܢ ܕܪܸܓܿܬܼܵܐ ܐܵܘ ܕܚܸܡܬܼܵܐ . ܘܐܸܢ ܡ̣ܢ ܡܲܠܲܐܟܹ̈ܐ ܩܲܕܝܼ̈ܫܹܐ ܕܝܵܗ̇ܒܿܝܼܢ ܪܸܡܙܵܐ ܕܲܪܘܵܙܵܐ ܘܕܝܼܕܲܥܬܼܵܐ : ܘܲܕܼܥܘܼܪ̈ܵܢܹܐ ܒܚܘܼ̈ܫܵܒܲܝܗܘܿܢ ܕܲܡܕܼܝܼܠܝܼܢ ܒܩܘܼܪܵܒܼܗܘܿܢ ܕܨܹܐܕܲܝܢ : ܘܐܸܢ ܡ̣ܢ ܥܘܼܗܕܵܢܵܐ ܕܩܲܕܝܼܡܘܼܬܼ ܤܘܼܥܪ̈ܵܢܹܐ ܘܲܪܓܸܫܬܼܵܐ : ܕܡܸܢܗܘܿܢ ܒܢܲܦܫܵܐ ܡܸܬܿܬܿܙܝܼܥܝܼܢ ܚܘܼ̈ܫܵܒܹܐ : ܕܚܵܫ̇ܚܝܼܢ ܠܐܲܝܢܵܐ ܕܗ̤ܘ ܓܲܒܵܐ . ܘܢܸܤܝܵܢܵܐ ܕܬܲܪ̈ܬܲܝܗܹܝܢ : ܒܝܼܕܲܥܬܼܵܐ ܦܵܪܘܿܫܬܼܵܐ ܢܸܩܢܸܐ : ܐܵܦ ܕܵܚܙܵܬܼܗܘܿܢ : ܐܵܦ ܕܥܸܢܝܵܢܗܘܿܢ : ܐܵܦ ܕܦܘܼܠܚܵܢܵܐ ܕܲܥ̇ܒܼܵܕܲܝ̈ܗܘܿܢ . ܘܲܠܟܼܠ ܚܕܼܵܐ ܡܸܢܗܹܝܢ ܢܲܠܘܸܬܼ ܒܲܪ ܫܵܥܬܹܗ : ܨܠܘܿܬܼܵܐ ܦܪܝܼܫܬܼܵܐ . ܚܘܼܒܵܐ ܕܡ̣ܢ ܨܸܒܼ̈ܘܵܬܼܵܐ ܡܸܬܼܩܲܝܲܡ : ܐܲܝܟܼ ܕܸܠܩܵܐ ܙܥܘܿܪܵܐ ܕܲܒܼܬܼܘܼܪܤܵܝܵܐ ܕܡܸܫܚܵܐ ܩܵܐܹ̇ܡ ܢܘܼܗܪܵܐ ܕܡܸܢܹܗ : ܘܐܲܝܟܼ ܢܲܗܪܵܐ ܕܩܵܐܹ̇ܡ ܡ̣ܢ ܡܸܛܪܵܐ : ܕܥܲܡ ܕܲܚ̣ܤܲܪ ܡܠܘܿܐܵܐ ܕܩܘܼܝܵܡܹܗ : ܦܵܫ̣ ܠܹܗ ܚܹܐܦܵܐ ܕܡܲܪܕܝܼܬܹܗ . ܚܘܼܒܵܐ ܕܐܲܠܵܗܵܐ ܐܝܼܬܼܵܘܗܝ ܥܸܠܬܹܗ : ܐܲܝܟܼ ܡܥܝܼܢܵܐ ܕܡ̣ܢ ܥܘܼ̈ܡܩܹܐ ܓܵܤܝܵܐ : ܕܠܵܐ ܡܬܼܘܿܡ ܓܵܐܹ̇ܙ ܪܸܕܼܝܵܐ ܕܡܲܪܕܝܼܬܹܗ . ܕܗ̤ܘܝܘܼ ܒܲܠܚܘܿܕܼܵܘܗܝ ܡܥܝܼܢܵܐ ܕܚܘܼܒܵܐ : ܕܠܵܐ ܚܵܤܲܪ ܡܠܘܿܐܵܐ ܕܐܲܤܵܢܹܗ ܀ ܨܵܒܹ̇ܐ ܐܲܢ̄ܬܿ ܕܬܸܬܼܒܲܤܲܡ ܒܙܘܼܡܵܪܵܐ ܕܬܸܫܡܸܫܵܟ : ܘܲܪܓܸܫܬܼܵܐ ܬܸܤܲܒܼ ܕܡܸ̈ܠܲܝ ܪܘܼܚܵܐ ܕܡܸܢܵܟܼ ܡܸܙܕܲܡܪ̈ܲܢ ؟ ܡܘܼܠܵܝܵܐ ܕܲܟܼܡܵܝܘܼܬܼܵܐ : ܐܲܪܦܵܐ . ܘܝܼܕܲܥܬܼܵܐ ܕܡܘܼ̈ܫܚܵܬܼܵܐ ܕܒܼܵܗ̇ : ܠܵܐ ܬܩܝܼܡ . ܘܲܠܦܸܬܼܓܼܵܡܹ̈ܐ : ܒܢܝܼܫܵܐ ܕܲܨܠܘܿܬܼܵܐ ܗ̤ܘܲܝܬܿ ܐܵܡܲ̈ܪ . ܘܬܸܢܝܵܐ ܥܝܵܕܼܵܢܵܝܵܐ : ܫܒܼܘܼܩ . ܐܸܤܬܲܟܲܠ ܡܸܕܸܡ ܕܐܵܡܲ݁ܪܢܵܐ . ܘܐܲܝܠܹܝܢ ܕܬܲܫܥܝܼܬܼܵܢܵܐܝܼܬܼ ܐܲܡܝܼܪܵܢ : ܐܲܝܟܼ ܕܲܒܼܩܸܪܝܵܢܵܐ ܡܸܕܸܡ ܕܲܡܕܲܒܿܪܵܢܘܼܬܼܵܐ ܐܲܠܵܗܵܝܬܼܵܐ ܗܘ̤ܵܐ ܚܵܐܲܪ ܪܸܥܝܵܢܵܟܼ ܒܬܸܢܝܼܗܹܝܢ . ܐܲܝܟܲܢܵܐ ܕܲܒܼܤܘܼ̈ܟܵܠܹܐ ܪܵܘܪ̈ܒܹܐ ܕܲܒܼܗܹܝܢ : ܬܸܬܿܥܝܼܪ ܢܲܦܫܵܐ pb. 383 ܠܬܲܗܪܵܐ ܕܒܲܡܕܲܒܿܪܵܢܘܼܬܼܵܐ . ܘܡ̣ܢ ܗܵܪܟܵܐ ܬܸܬܿܙܝܼܥ ܐܵܘ ܠܬܸܫܒܿܘܿܚܬܼܵܐ : ܐܵܘ ܠܚܲܫܵܐ ܡܵܘܬܪܵܢܵܐ . ܘܐܲܝܠܹܝܢ ܕܲܨ̈ܠܵܘܵܬܼܵܐ ܐܸܢܹܝܢ : ܥܲܠ ܩܢܘܿܡܵܟܼ ܬܸܤܲܒܼ ܐܸܢܹܝܢ . ܡܵܐ ܕܹܝܢ ܕܐܸܫܬܲܪܪܲܬ̤ ܬܲܪܥܝܼܬܼܵܟܼ ܒܗܵܠܹܝܢ : ܕܘܼܘܵܕܼܵܐ ܡ̣ܢ ܟܲܕܼܘܼ ܝܲܗ̣̄ܒܼ ܐܲܬܼܪܵܐ ܘܫܲܢ̣ܝܼ . ܠܲܝܬܿ ܓܹܝܪ ܒܦܘܼܠܚܵܢܵܐ ܕܥܲܒܼܕܘܼܬܼܵܐ ܫܲܝܢܵܐ ܕܪܸܥܝܵܢܵܐ : ܘܠܵܐ ܒܚܹܐܪܘܼܚܵܐ ܕܲܒܼܢܲܝ̈ܵܐ ܫܓܼܘܼܫܝܵܐ ܕܕܼܘܼܘܵܕܼܵܐ . ܗ̤ܘ ܓܹܝܪ ܡܥܵܕܼ ܡܵܬܹ̇ܩ ܠܵܗ̇ ܠܲܛܥܵܡܬܼܵܐ ܕܤܘܼ̈ܟܵܠܹܐ : ܘܒܼܵܐܹ̇ܙ ܠܒܼܘܼܝܵܢܵܐ ܕܲܒܼܗܘܿܢ . ܒܲܕܼܡܘܼܬܼ ܥܠܲܩܬܼܵܐ : ܕܡܵܬܲܩܵܐ ܚܲܝܘܼܬܹܗ ܕܦܲܓܼܪܵܐ : ܒܲܕܼܡܵܐ ܕܗܲܕܵܡܵܘ̈ܗܝ . ܐܵܦ ܓܹܝܪ ܪܟܼܘܿܒܹܗ ܕܤܵܛܵܢܵܐ : ܐܸܢ ܡܲܨܝܵܐ : ܙܵܕܹܩ ܕܢܸܬܼܩܪܸܐ ܕܘܼܘܵܕܼܵܐ . ܗ̤ܘ ܤܵܛܵܢܵܐ ܒܲܕܼܡܘܼܬܼ ܗܸܢܝܘܿܟܼܵܐ ܡܥܵܕܼ ܐܲܡܝܼܢܵܐܝܼܬܼ ܪܵܟܹܒܼ ܥܲܠ ܗܵܢܵܐ : ܟܲܕܼ ܕܒܼܝܼܪ ܥܲܡܹܗ ܟܸܢܫܵܐ ܕܚܲܫܹ̈ܐ . ܘܥܲܠ ܢܲܦܫܵܐ ܕܵܘܝܼܬܼܵܐ ܥܵܐܹ̇ܠ : ܒܚܲܒܵܪܵܐ ܕܕܼܘܼܘܵܕܼܵܗ̇ . ܘܐܵܦ ܗܵܕܹܐ : ܦܵܪܘܿܫܵܐܝܼܬܼ ܗ̤ܘܲܝܬܿ ܡܸܤܬܲܟܲܠ . ܕܲܡܝܲܒܿܠܵܢܵܐ ܕܡܸܠܹ̈ܐ ܐܲܝܟܼ ܕܡ̣ܢ ܦܲܪܨܘܿܦܵܐ ܢܘܼܟܼܪܵܝܵܐ ܒܦܸܬܼܓܼܵܡܹ̈ܐ ܕܙܘܼܡܵܪܵܟܼ ܘܲܨܠܘܿܬܼܵܟܼ : ܠܵܐ ܬܸܗܘܸܐ . ܕܠܵܐ ܬܸܤܬܿܒܲܪ ܠܵܟܼ ܕܲܥ̇ܒܼܵܕܼܵܐ ܕܲܫܠܝܼܚܘܼܬܼܵܐ ܡܲܤܓܸܐ ܐܲܢ̄ܬܿ ܚܦܝܼܛܵܐܝܼܬܼ : ܟܲܕܼ ܡ̣ܢ ܚܲܫܵܐ ܘܚܲܕܼܘܼܬܼܵܐ ܕܲܒܼܗܘܿܢ ܡܒܲܪܲܝ ܐܲܢ̄ܬܿ ܠܲܓܼܡܵܪ . ܐܸܠܵܐ ܐܲܝܟܼ ܕܡ̣ܢ ܦܲܪܨܘܿܦ ܝܵܬܼܵܟܼ ܗ̤ܘܲܝܬܿ ܐܵܡܲ݁ܪ ܠܗܹܝܢ ܠܡܸܠܹ̈ܐ ܡܸܬܼܟܲܫܦܵܢܵܐܝܼܬܼ : ܒܒܼܘܼܝܵܢܵܐ ܘܲܒܼܚܚܲܫܵܐ ܕܦܘܼܪܫܵܢܵܐ . ܐܲܝܟܼ ܐܲܝܢܵܐ ܕܲܡܦܵܣ : ܕܒܲܥ̇ܒܼܵܕܼܵܐ ܕܲܩܢܘܿܡܹܗ ܐܝܼܬܼܵܘܗܝ ܫܲܪܝܼܪܵܐܝܼܬܼ . ܩܘܼܛܵܥܵܐ : ܡ̣ܢ ܦܸܗܝܵܐ ܕܪܸܥܝܵܢܵܐ . ܘܦܸܗܝܵܐ : ܡ̣ܢ ܒܸܛܠܵܢܵܐ ܕܥܲܡ̈ܠܐ ܘܩܸܪܝܵܢܵܐ ܘܡ̣ܢ ܥܸܢܝܵܢܵܐ ܕܲܡܫܵܟܼܵܐ ܗܵܘܹ̇ܐ ܀ ܗܵܝ̇ ܕܠܵܐ ܢܸܬܼܚܲܫܲܚ ܒܗܘܼܦܵܟܼ ܚܘܼ̈ܫܵܒܹܐ ܠܘܼܩܒܲܠ ܗܵܢܘܿܢ ܕܲܡܡܲܠܠܝܼܢ ܒܲܢ : ܐܸܠܵܐ ܒܝܲܕܼ ܬܲܟܼܫܲܦܬܼܵܐ pb. 384 ܢܸܦܤܘܿܩ ܡܲܡܠܲܠܗܘܿܢ : ܗܵܕܹܐ : ܫܘܼܘܕܵܥܵܐ ܗ̣̄ܝ ܕܗܵܘܢܵܐ ܕܐܸܫܟܲܚ ܚܸܟܼܡܬܼܵܐ ܘܚܲܝܠܵܐ ܕܡ̣ܢ ܛܲܝܒܿܘܼܬܼܵܐ . ܕܡ̣ܢ ܥܲܡܠܵܐ ܤܲܓܝܼܐܵܐ : ܚܲܪܲܪܬܹܗ ܝܑܼܕܲܥܬܹܗ ܫܲܪܝܼܪܬܵܐ . ܘܒܲܫܟܼܵܚܬܵܐ ܕܲܫܒܼܝܼ̈ܠܹܐ ܦܵܤ̈ܘܿܩܹܐ ܕܐܲܕܼܪܸܟܼ : ܤܲܓܝܼܐܘܼܬܼ ܟܪܘܼܟܼܝܵܐ ܕܐܘܼܪܚܵܐ ܢܲܓܝܼܪܬܵܐ ܦܲܤܩ̣ܵܗ̇ . ܒܗܵܝ̇ ܕܐܵܦ ܠܵܐ ܒܟܼܠܙܒܲܢ ܐܝܼܬܼ ܠܲܢ ܚܲܝܠܵܐ : ܕܒܲܗ̈ܦܵܟܼܵܬܼܵܐ ܠܟܼܠܗܘܿܢ ܚܘܼ̈ܫܵܒܹܐ ܕܲܠܩܘܼ̈ܒܼܠܵܝܹܐ ܢܫܲܬܸܩ ܐܸܢܘܿܢ . ܐܸܠܵܐ ܓܵܕܼܫܵܐ ܐܸܡܲܬܼܝ ܕܢܵܤ̇ܒܿܝܼܢܲܢ ܡܸܢܗܘܿܢ ܡܚܘܿܬܼܵܐ : ܕܲܠܙܲܒܼܢܵܐ ܤܲܓܝܼܐܵܐ ܠܵܐ ܡܸܬܼܐܲܤܝܵܐ ܀ ܠܘܼܩܒܲܠ ܗܵܢܘܿܢ ܕܐܝܼܬܲܝܗܘܿܢ ܒܢܲܝ̈ ܫܬܼܵܐ ܐܲܠܦܹ̈ܐ ܕܲܫܢܲܝ̈ܵܐ : ܡܲܥܸܠ ܐܲܢ̄ܬܿ ܢܲܦܫܵܟܼ ܠܕܲܪܵܐ . ܐܝܼܬܼ ܕܹܝܢ ܘܲܠܗܘܿܢ ܐܵܦ ܥܘܼܬܵܕܼܵܐ ܕܐܲܝܠܹܝܢ ܕܲܒܼܗܹܝܢ ܢܸܡܚܘܿܢܵܟܼ : ܘܝܲܬܿܝܼܪ ܡ̣ܢ ܚܸܟܼܡܬܼܵܟܼ ܘܕܼܘܼܪܵܫܵܟܼ ܕܝܼܠܵܟܼ . ܐܸܠܵܐ ܘܐܵܦ ܟܲܕܼ ܙܵܟܹ̇ܐ ܐܲܢ̄ܬܿ : ܫܘܼܚܬܼܵܐ ܕܚܘܼ̈ܫܵܒܹܐ ܡܟܲܬܡܵܐ ܗ̣̄ܝ ܒܪܸܥܝܵܢܵܟܼ : ܘܪܹܚܝܵܐ ܕܤܲܪܝܼܘܼܬܼܗܘܿܢ ܥܲܕܼ ܙܲܒܼܢܵܐ ܦܵܐܲܚ ܒܤܵܘܩܵܟܼ . ܒܝܼܫܵܐ ܕܹܝܢ ܩܲܕܼܡܵܝܵܐ : ܡ̣ܢ ܟܠܗܹܝܢ ܗܵܠܹܝܢ ܘܩܸܢܛܵܐ ܡܚܲܪܲܪ ܐܲܢ̄ܬܿ : ܒܗܵܝ̇ ܕܲܠܲܝܬܿ ܤܘܼܝܵܥܵܐ ܐܲܝܟܼ ܐܲܠܵܗܵܐ ܀ ܕܸܡ̈ܥܹܐ ܐܲܡܝܼ̈ܢܵܬܼܵܐ ܕܒܲܨܠܘܿܬܼܵܐ : ܫܘܼܘܕܵܥܵܐ ܐܸܢܹܝܢ ܕܪ̈ܲܚܡܹܐ ܐܲܠܵܗܵܝܹ̈ܐ : ܕܲܫܘܵܬ̤ ܠܗܘܿܢ ܢܲܦܫܵܐ ܒܝܲܕܼ ܬܝܵܒܼܘܼܬܼܵܗ̇ ܕܐܸܬܼܩܲܒܿܠܲܬ̤ : ܘܫܲܪܝܲܬ̤ ܥܵܐ̇ܠܵܐ ܠܲܦܩܲܥܬܼܵܐ ܕܫܲܦܝܼܘܼܬܼܵܐ ܒܕܸܡ̈ܥܹܐ . ܐܸܠܵܐ ܓܹܝܪ ܐܸܬܿܕܲܠܝܼܘ ܚܘܼ̈ܫܵܒܹܐ ܡ̣ܢ ܪܸܢܝܵܐ ܕܥܵܒܼܘܿܪ̈ܝܵܬܼܵܐ : ܘܲܫܕܼܵܘ ܡܸܢܗܘܿܢ ܤܲܒܼܪܹܗ ܕܥܵܠܡܵܐ : ܘܕܼܵܠܲܬ̤ ܒܗܘܿܢ ܒܲܤܝܘܼܬܼܵܐ ܕܲܥܠܵܘܗܝ : ܘܫܲܪܝܼܘ ܠܡܲܬܼܩܵܢܘܼ ܙܘܵܕܹ̈ܐ ܕܲܠܝܘܿܡ ܡܲܦܩܵܢܹܗ ܕܒܲܪܢܵܫܵܐ . ܒܲܕܼܙܠܲܬ̤ ܠܵܗ̇ ܒܢܲܦܫܵܐ ܡܲܚܫܲܒܼܬܼܵܐ ܕܨܸܒܼ̈ܘܵܬܼܵܐ ܕܲܠܗܲܠ ܡ̣ܢ ܕܲܬܼܢܵܢ : ܠܵܐ ܡܲܨܝܵܐ ܕܢܲܪ̈ܕܝܵܢ ܥܲܝ̈ܢܹܐ ܕܸܡ̈ܥܹܐ ܀ ܕܡ̈ܥܹܐ ܓܹܝܪ ܡ̣ܢ pb. 385 ܗܸܪܓܵܐ ܚܲܬܝܼܬܼܵܐ ܘܲܕܼܠܵܐ ܦܸܗܝܵܐ : ܘܡ̣ܢ ܚܘܼ̈ܫܵܒܹܐ ܬܟܼܝܼ̈ܒܹܐ ܘܠܵܐ ܡܸܨܛܲܠܝܵܢܹ̈ܐ ܗܵܘ̈ܝܵܢ . ܘܲܒܼܝܲܕܼ ܥܘܼܗܕܵܢܵܐ ܡܸܕܸܡ ܩܲܛܝܼܢܵܐ ܕܢܵܦܹ̇ܠ ܒܪܸܥܝܵܢܵܐ : ܘܡܲܚܸܫ ܠܠܸܒܵܐ ܒܨܸܦܬܼܵܐ ܕܲܥܠܵܘܗܝ . ܘܡ̣ܢ ܗܵܪܟܵܐ : ܬܵܟܼ̈ܒܵܢ ܕܸܡ̈ܥܹܐ . ܐܸܡܲܬܼܝ ܕܬܸܦܢܸܐ ܠܘܵܬܼ ܥ̇ܒܼܵܕܼܵܐ ܕܐܝܼ̈ܕܲܝܵܐ ܒܐܲܡܝܼܢܘܼܬܼܵܐ ܕܲܒܼܫܸܠܝܵܟܼ : ܠܵܐ ܬܤܝܼܡܝܼܘܗܝ ܠܦܘܼܩܕܵܢܵܐ ܕܐܲܒܼܵܗ̈ܬܼܵܐ ܕܡܸܛܠܵܬܹܗ : ܬܲܚܦܝܼܬܼܵܐ ܠܪܸܚܲܬܼ ܟܸܤܦܵܐ . ܥ̇ܒܼܵܕܼܵܐ ܠܲܡ ܙܥܘܿܪܵܐ ܢܸܗܘܸܐ ܠܵܟܼ ܡܸܛܠ ܩܘܼܛܵܥܵܐ : ܐܲܝܢܵܐ ܕܠܵܐ ܫܵܓܹ̇ܫ ܠܹܗ ܠܗܵܘܢܵܐ . ܐܸܢܕܹܝܢ ܡܸܛܠ ܙܸܕܼܩܬܼܵܐ ܟܹܐܡܲܬܼ ܕܬܸܗܡܘܿܣ ܠܘܵܬܹܗ ܒܝܲܬܿܝܼܪ ܨܵܒܹ̇ܐ ܐܲܢ̄ܬܿ : ܕܲܥ ܕܲܡܝܲܬܿܪܵܐ ܨܠܘܿܬܼܵܐ ܡ̣ܢ ܙܸܕܼܩܬܼܵܐ ܒܛܲܟܼܤܵܗ̇ . ܘܐܸܢ ܡܸܛܠ ܤܘܼܢܩܵܢܵܟܼ : ܐܸܢ ܠܵܐ ܬܸܬܼܝܲܥܲܢ : ܡܸܤܬܼܵܟܼ ܠܡܘܼܠܵܝܵܐ ܕܲܚܫܲܚܬܼܵܟܼ : ܗܵܘ̇ ܡܸܕܸܡ ܕܲܡܦܲܪܢܸܣ ܠܵܟܼ ܡܵܪܲܢ . ܠܵܐ ܡܸܡܬܼܘܿܡ ܐܲܪܦ̣ܝܼ ܠܦܵܠܚܵܘ̈ܗܝ : ܕܢܸܤܬܲܬܩܝܼܢ ܥܲܠ ܥܵܒܼܘܿܪ̈ܝܵܬܼܵܐ . ܒܥܵܘ ܠܘܼܩܕܲܡ ܡܲܠܟܿܘܼܬܹܗ ܕܐܲܠܵܗܵܐ ܘܙܲܕܼܝܼܩܘܼܬܹܗ : ܘܗܵܠܹܝܢ ܡܸܬܿܬܵܘ̈ܤܦܵܢ ܠܟܼܘܿܢ : ܥܲܕܼܠܵܐ ܬܸܫܠܘܼܢ : ܐܸܡ݂ܲܪ ܡܵܪܲܢ ܀ ܐܸܡ݂ܲܪ ܚܲܕܼ ܡ̣ܢ ܩܲܕܝܼ̈ܫܹܐ : ܠܵܘ ܓܹܝܪ ܗܵܢܵܘ ܢܝܼܫܵܐ ܕܕܼܘܼܒܵܪܵܟܼ : ܐܲܝܟܲܢܵܐ ܕܲܬܼܤܲܒܲܥ ܠܟܲܦ̈ܢܹܐ : ܘܬܸܗܘܸܐ ܩܸܠܵܝܬܵܟܼ ܒ݂ܹܝܬܼ ܨܵܘܒܵܐ ܠܐܲܟܼܤ̈ܢܵܝܹܐ . ܗܵܢܵܐ ܓܹܝܪ ܕܘܼܒܵܪܵܐ : ܠܐܲܝܠܹܝܢ ܕܲܒܼܥܵܠܡܵܐ ܐܸܢܘܿܢ ܝܲܬܝܼܪ ܫܲܦܝܼܪ ܠܵܚܹ̇ܡ : ܘܠܵܘ ܠܝܼܚܝܼ̈ܕܼܵܝܹܐ ܡܚܲܪܪ̈ܲܝ ܡ̣ܢ ܡܲܪ̈ܢܝܵܬܼܵܐ ܕܡܸܬܼܚܲܙܝܵܢ̈ܝܵܬܼܵܐ : ܘܢܵܛܪ̈ܲܝ ܗܵܘܢܵܐ ܒܲܨܠܘܿܬܼܵܐ . ܐܸܢ ܡܸܡܬܼܘܿܡ ܬܸܫܬܿܘܸܐ ܠܝܼܚܝܼܕܼܵܝܘܼܬܼܵܐ ܩܲܠܝܼܠܲܬܼ ܡܵܘ̈ܒܠܹܐ ܒܡܲܠܟܿܘܼܬܼܵܐ ܕܚܹܐܪܘܼܬܼܵܗ̇ : pb. 386 ܠܵܐ ܬܲܪܗܒܼܵܟܼ ܡܲܚܫܲܒܼܬܼܵܐ ܗܵܝ̇ ܕܕܸܚܠܬܼܵܐ ܐܲܝܟܼ ܥܝܵܕܼܵܐ : ܒܤܘܿܓܼܵܐܐ ܕܲܙܢܲܝ̈ ܫܘܼ̈ܚܠܵܦܹܐ ܕܚܘܼ̈ܫܵܒܹܐ ܕܲܗ̈ܦܵܟܼܵܬܼܵܗ̇ . ܐܸܠܵܐ ܐܲܝܟܼ ܐ̄ܢܵܫ ܕܲܡܗܲܝܡܸܢ ܕܢܵܛܘܿܪܵܐ ܐܝܼܬܼ ܥܲܡܹܗ : ܘܲܡܦܵܣ ܒܚܸܟܼܡܬܹܗ ܚܲܬܝܼܬܵܐܝܼܬܼ : ܕܗ̤ܘ ܥܲܡ ܟ̱ܠܵܗ̇ ܒܪܝܼܬܼܵܐ ܬܚܹܝܬܼ ܚܲܕܼ ܡܵܪܵܐ ܐܝܼܬܲܝܗܘܿܢ : ܘܚܲܕܼ ܪܸܡܙܵܐ ܠܟܼܠܗܘܿܢ ܡܙܝܼܥ ܘܲܡܫܲܠܸܐ ܐܵܦ ܡܕܲܒܲܪ . ܘܠܵܐ ܡܸܫܟܲܚ ܚܲܕܼ ܡ̣ܢ ܟܢܵܘ̈ܬܼܵܐ ܠܚܲܒܼܪܹܗ ܕܢܲܟܸܐ ܒܸܠܥܵܕܼ ܡ̣ܢ ܦܘܼܩܕܵܢܹܗ ܕܲܡܕܲܒܿܪܵܢܵܐ : ܘܕܲܬܼܚܹܝܬܼ ܒܛܝܼܠܘܼܬܼܵܐ ܐܝܼܬܼܵܘܗܝ ܟܠ : ܗܵܟܲܢܵܐ ܩܘܼܡ ܘܐܸܬܼܠܲܒܲܒܼ . ܘܐܵܦܸܢ ܝܑܼܗܝܼܒܼܵܐ ܚܹܐܪܘܼܬܼܵܐ ܠܡܸܢܗܘܿܢ : ܠܵܐ ܗ̄ܘ̣ܵܐ ܒܟܼܠܡܸܕܸܡ : ܘܠܵܐ ܫܹ̈ܐܕܹܐ ܐܵܦܠܵܐ ܚܲܝ̈ܘܵܬܼܵܐ ܚܲܒ̈ܵܠܵܬܼܵܐ : ܘܠܵܐ ܒܢܲܝ̈ܢܵܫܵܐ ܒܒܼܝܼܫܘܼܬܼܵܐ : ܕܲܢܢܝܼܚ ܚܲܕܼ ܡܸܢܗܘܿܢ ܨܸܒܼܝܵܢܹܗ ܒܚܘܼܒܵܠܵܐ ܕܐ̄ܢܵܫ ܡܸܫܟܲܚ : ܥܕܲܡܵܐ ܕܦܵܩܹ̇ܕܼ ܪܸܡܙܵܐ ܘܡܸܬܼܝܼܗܵܒܼ ܐܲܬܼܪܵܐ ܒܲܟܼܡܵܝܘܼܬܼܵܐ ܀ ܠܵܐ ܗ̄ܘ̣ܵܐ ܟܠܵܗ̇ ܚܹܐܪܘܼܬܼܵܐ ܕܬܹܐܬܸܐ ܠܤܵܥܘܿܪܘܼܬܼܵܐ : ܡܲܦܲܣ ܡ̣ܢ ܪܸܡܙܵܐ ܐܲܠܵܗܵܝܵܐ : ܘܐܸܠܵܐ : ܠܵܐ ܚܵܝܹ̇ܐ ܗ̄ܘ̣ܵܐ ܟܠ ܒܤܲܪ . ܠܵܐ ܓܹܝܪ ܫܵܒܹ̇ܩ ܡܵܪܝܵܐ ܠܼܲܒܼܪܝܼܬܹܗ : ܕܬܸܬܼܩܲܪܲܒܼ ܠܵܗ̇ ܚܹܐܪܘܼܬܼܵܐ ܕܫܹ̈ܐܕܹܐ ܐܵܘ ܕܲܒܼܢܲܝ̈ܢܵܫܵܐ : ܕܢܸܬܼܚܲܫܚܘܼܢ ܒܵܗ̇ ܚܲܕܼ ܡܸܢܗܘܿܢ ܐܲܝܟܼ ܨܸܒܼܝܵܢܗܘܿܢ . ܡܸܛܠܗܵܢܵܐ ܗ̤ܘܲܝܬܿ ܐܵܡܲ݁ܪ ܠܝܵܬܼܵܟܼܸ : ܕܢܵܛܘܿܪܵܐ ܐܝܼܬܼ ܥܲܡܝܼ . ܘܠܲܝܬܿ ܡܸܬܼܡܲܨܝܵܢܘܼܬܼܵܐ ܠܲܚܕܼܵܐ ܡ̣ܢ ܒܸܪ̈ܝܵܬܼܵܐ ܐܵܦܸܢ ܠܡܸܬܼܚܙܵܝܘܼ ܒܲܠܚܘܿܕܼ ܩܕܼܵܡܲܝ : ܐܸܠܵܐ ܡܲܦܤܵܢܘܼܬܼܵܐ ܗܘ̤ܵܬܼ ܡ̣ܢ ܠܥܸܠ . ܐܲܝܟܲܢܵܐ ܕܐܵܦܠܵܐ : ܟܲܕܼ ܒܥܲܝܢܲܝ̈ܟ ܬܸܚܙܸܐ ܘܒܸܐܕܸܢܲܝ̈ܟ ܬܸܫܡܲܥ ܠܲܓܼܙܵܡܗܘܿܢ : ܬܲܫܲܪ ܕܡܲܡܪܚܝܼܢ . ܐܸܠܘܼ ܦܘܼܩܕܵܢܵܐ ܐܝܼܬܼ ܗ̄ܘ̣ܵܐ ܠܘܵܬܼܗܘܿܢ ܡ̣ܢ ܪܸܡܙܵܐ pb. 387 ܫܡܲܝܵܢܵܐ : ܠܵܐ ܐܵܠ̇ܨܵܐ ܗ̄ܘ̣ܵܬܼ : ܠܵܐ ܡܹܐܡܪܵܐ ܐܵܦܠܵܐ ܡܸܠܹ̈ܐ . ܐܸܠܵܐ ܠܨܸܒܼܝܵܢܵܐ : ܥ̇ܒܼܵܕܼܵܐ ܢܵܩܹ̇ܦ ܗ̄ܘ̣ܵܐ . ܘܐܸܢ ܕܹܝܢ ܗܵܢܵܘ ܨܸܒܼܝܵܢܹܗ ܕܡܵܪܝ : ܐܸܡܲܪ ܐܲܢ̄ܬܿ ܠܵܟܼ : ܕܢܸܫܬܲܠܛܘܼܢ ܒܝܼ̈ܫܹܐ ܒܬܼܘܼܩܵܢܹܗ : ܐܵܦܠܵܐ ܐܸܢܵܐ ܡܸܬܼܥܲܤܲܩ ܐ̄ܢܵܐ ܠܘܼܩܒܲܠ ܗܵܕܹܐ : ܐܲܝܟܼ ܐ̄ܢܵܫ ܕܲܡܢܵܚ ܕܲܢܒܲܛܸܠ ܨܸܒܼܝܵܢܵܐ ܕܡܵܪܹܗ . ܘܒܲܕܼܓܼܘܿܢ ܐܵܦ ܒܢܸܤܝܘܿܢܵܟܼ : ܚܲܕܼܘܼܬܼܵܐ ܡܸܬܼܡܠܸܐ ܐܲܢ̄ܬܿ : ܐܲܝܟܼ ܐܲܝܢܵܐ ܕܝܼܕܲܥ̣ ܘܐܼܲܪܓܸܫ̣ : ܕܡܵܪܹܗ ܐܝܼܬܼܵܘܗܝ ܠܹܗ ܡܕܲܒܿܪܵܢܵܐ . ܡܵܕܹܝܢ ܤܡܘܿܟܼ ܠܸܒܵܟܼ ܒܬܼܘܼܟܼܠܵܢ ܗܲܝܡܵܢܘܼܬܼܵܐ ܕܡܵܪܝܵܐ : ܘܠܵܐ ܬܸܬܿܙܝܼܥ : ܠܵܐ ܡ̣ܢ ܕܸܚܠܬܹܗ ܕܠܸܠܝܵܐ : ܘܐܵܦܠܵܐ ܡ̣ܢ ܓܹܐܪܵܐ ܕܦܵܪܲܚ ܒܐܝܼܡܵܡܵܐ . ܗܲܝܡܵܢܘܼܬܹܗ ܠܲܡ ܕܙܲܕܝܼܩܵܐ ܕܲܠܘܵܬܼ ܐܲܠܵܗܵܐ : ܥܵܒܼܕܵܐ ܠܗܹܝܢ ܠܚܲܝ̈ܘܵܬܼܵܐ ܕܒܲܪܵܐ ܐܲܝܟܼ ܐܸܡܪܹ̈ܐ ܘܥܸܙܹ̈ܐ . ܠܵܐ ܠܲܡ ܐܝܼܬܲܝ ܙܲܕܝܼܩܵܐ : ܕܐܸܬܿܬܿܟܸܠ ܒܐܲܠܵܗܵܐ . ܐܸܠܵܐ ܚܲܬܝܼܬܼܵܐ ܠܵܟܼ : ܕܡܸܛܠ ܦܘܼܠܚܵܢܵܐ ܕܙܲܕܝܼܩܘܼܬܼܵܐ ܢܦܲܩ̣ܬܿ ܠܚܘܼܪܒܵܐ ܤܒܼܝܼܣ ܒܐܘܼܠܨܵܢܹ̈ܐ : ܘܡܸܛܠܗܵܢܵܐ ܡܫܲܡܫܵܢܵܐ ܐܝܼܬܲܝܟ ܕܨܒܼܝܵܢܹܗ ܕܐܲܠܵܗܵܐ . ܡܵܕܹܝܢ : ܡܲܓܵܢ ܬܵܥܹ̇ܫ ܐܲܢ̄ܬܿ : ܟܲܕܼ ܤܵܒܹ̇ܠ ܐܲܢ̄ܬܿ ܛܘܼܪ̈ܵܦܹܐ ܗܵܠܹܝܢ . ܠܵܐ ܗ̄ܘ̣ܵܐ ܕܐܲܠܵܗܵܐ ܨܵܒܹ̇ܐ ܒܛܘܼܪ̈ܵܦܹܐ ܕܲܒܼܢܲܝ̈ܢܵܫܵܐ : ܐܸܠܵܐ ܕܐܲܢ̄ܬܿ ܬܩܲܪܸܒܼ ܠܹܗ ܕܸܒܼܚܬܼܵܐ ܕܚܘܼܒܵܐ : ܚܲܫܹ̈ܐ ܕܲܩܢܘܿܡܵܟܼ . ܗܵܢܵܐ ܦܘܼܪܫܵܢܵܐ ܡܚܵܘܹܝܢ ܠܐܲܠܵܗܵܐ ܟܠܗܘܿܢ ܪ̈ܵܚܡܵܘܗܝ : ܕܲܚܠܵܦ ܚܘܼܒܹܗ ܢܸܬܼܐܲܠܨܘܼܢ . ܡܸܛܠ ܕܟܼܠܗܘܿܢ ܐܲܝܠܹܝܢ ܕܨܵܒܹ̇ܝܢ ܕܲܒܼܕܸܚܠܲܬܼ ܐܲܠܵܗܵܐ ܕܢܸܚܘܿܢ ܒܝܼܫܘܿܥܡܫܝܼܚܵܐ : ܡܸܬܼܠܲܨܝܼܢ . ܘܗܵܝܕܹܝܢ ܡܲܫܠܸܛ ܠܗܘܿܢ ܥܲܠ ܤܬܼܝܼܪ̈ܵܬܼܵܐ ܕܓܲܙܵܘ̈ܗܝ ܀ ܐܸܡ݂ܲܪ ܓܹܝܪ ܚܲܕܼ ܡ̣ܢ ܩܲܕܝܼ̈ܫܹܐ : ܕܐܝܼܬܼ ܗ̄ܘ̣ܵܐ ܐ̄ܢܵܫ ܝܑܼܚܝܼܕܼܵܝܵܐ ܤܵܒܼܵܐ ܝܲܩܝܼܪܵܐ : ܘܐܸܙܹ̇ܠܬܼ ܠܘܵܬܹܗ ܒܲܙܒܲܢ : ܟܲܕܼ ܫܚܝܼܩ ܐ̄ܢܵܐ ܡ̣ܢ ܢܸܤܝ̈ܘܿܢܹܐ . pb. 388 ܗ̤ܘ ܕܹܝܢ ܟܪܝܼܗ ܗ̄ܘ̣ܵܐ ܘܡܲܓܲܣ ܗ̄ܘ̣ܵܐ . ܘܟܲܕܼ ܫܲܠܸܡ̇ܬܹܗ : ܝܸܬܼܒܹ̇ܬܼ ܠܘܵܬܹܗ : ܘܐܸܡ̇ܪܹܬܼ ܠܹܗ : ܨܲܠܵܐ ܥܠܲܝ ܐܲܒܼܘܼܢ : ܕܤܲܓܝܼ ܫܚܝܼܩ ܐ̄ܢܵܐ ܡ̣ܢ ܢܸܤܝ̈ܘܿܢܹܐ ܕܫܹ̈ܐܕܹܐ . ܗ̤ܘ ܕܹܝܢ ܦܬܲܚ̣ ܥܲܝܢܵܘ̈ܗܝ ܘܚ̣ܵܪ ܒܝܼ ܫܲܦܝܼܪ : ܘܐܸܡ݂ܲܪ ܠܝܼ : ܒܹܪܝ : ܛܲܠܝܵܐ ܐܲܢ̄ܬܿ : ܘܠܵܐ ܫܵܒܹ̇ܩ ܥܠܲܝܟ ܐܲܠܵܗܵܐ ܢܸܤܝ̈ܘܿܢܹܐ . ܗܵܝܕܹܝܢ ܐܸܡ̇ܪܹܬܼ ܠܹܗ : ܕܛܲܠܝܵܐ ܐ̄ܢܵܐ : ܐܸܠܵܐ ܢܸܤܝ̈ܘܿܢܹܐ ܕܓܲܒܼܪܹ̈ܐ ܚܲܝ̈ܠܵܬܼܵܢܹܐ ܐܝܼܬܼ ܥܲܡܝ . ܗܵܝܕܹܝܢ ܐܸܡ݂ܲܪ ܠܝܼ : ܡܵܕܹܝܢ ܠܲܡܚܲܟܵܡܘܼܬܼܵܟܼ ܒܵܥܹ̇ܐ ܐܲܠܵܗܵܐ . ܘܐܸܡ̇ܪܹܬܼ ܠܹܗ ܐܸܢܵܐ : ܕܐܲܝܟܲܢ ܡܸܬܼܚܲܟܲܡܢܵܐ : ܟܲܕܼ ܟܠܝܘܿܡ ܡܵܘܬܵܐ ܛܵܥܹ̇ܡ ܐ̄ܢܵܐ ؟ ܗ̤ܘ ܕܹܝܢ ܐܸܡ݂ܲܪ ܠܝܼ : ܐܲܠܵܗܵܐ ܪܵܚܹܡ ܠܵܟܼ : ܫܬܼܘܿܩ . ܥܬܼܝܼܕܼ ܗ̄ܘ̣ ܐܲܠܵܗܵܐ ܕܢܸܬܸܠ ܠܵܟܼ ܡܵܘܗܲܒܼܬܹܗ . ܬܘܼܒܼ ܐܸܡ݂ܲܪ ܠܝܼ : ܕܲܗ̤ܘܲܝܬܿ ܝܵܕܲܥ̇ ܒܹܪܝ : ܕܲܬܼܠܵܬܼܝܼܢ ܫܢ̈ܝܼܢ ܩܪܵܒܼܵܐ ܥܲܡ ܫܹ̈ܐܕܹܐ ܥܒܼܝܼܕܼ ܠܝܼ : ܟܲܕܼ ܥܸܤܪܝܼܢ ܫܢ̈ܝܼܢ ܠܵܐ ܐܸܬܼܥܲܕܪܹܬܼ ܟܠ ܟ̱ܠܹܗ . ܟܲܕܼ ܗ̤ܘܲܝ̈ ܕܹܝܢ ܥܸܤܪܝܼܢ ܘܚܲܡܸܫ ܫܢ̈ܝܼܢ : ܫܲܪܝܼ ܡܕܝܼܩ ܗ̄ܘ̣ܵܐ ܢܝܵܚܵܐ . ܘܲܟܼܡܵܐ ܕܐܵܬܹ̇ܐ ܗ̄ܘ̣ܵܐ : ܤܵܓܹ̇ܐ ܗ̄ܘ̣ܵܐ . ܘܟܲܕܼ ܗ̤ܘܲܝ̈ ܥܸܤܪܝܼܢ ܘܲܬܼܡܵܢܹܐ ܫܢܝܼ̈ܢ : ܤ̣ܓܝܼ ܝܲܬܿܝܼܪ ܒܝܲܬܝܼܪ . ܘܲܒܼܡܘܼܠܵܝܵܐ ܕܹܝܢ ܕܲܬܼܠܵܬܼܝܼܢ ܫܢ̈ܝܼܢ ܗܵܟܲܢܵܐ ܤ̣ܓܼܝܼ ܢܝܵܚܵܐ : ܕܠܵܐ ܝܵܕܲܥ̇ܢܵܐ ܟܡܵܐ ܗܵܘܹ̇ܐ . ܘܐܵܡܲ̇ܪ ܗ̄ܘ̣ܵܐ : ܕܡܵܐ ܕܒܼܵܥܹ̇ܐ ܐ̄ܢܵܐ ܕܐܹܩܘܼܡ ܒܬܸܫܡܸܫܬܼܵܐ : ܚܕܼܵܐ ܡܲܪܡܝܼܬܼܵܐ ܡܸܫܬܒܸܩ ܐ̄ܢܵܐ ܕܐܹܫܲܡܸܫ . ܕܫܲܪܟܵܐ ܕܹܝܢ : ܐܸܢ ܩܵܐܹ̇ܡ ܐ̄ܢܵܐ ܬܠܵܬܼܵܐ ܝܵܘܡ̈ܝܼܢ : ܒܬܲܗܪܵܐ ܕܥܲܡ ܐܲܠܵܗܵܐ ܗܵܘܹ̇ܐ ܐ̄ܢܵܐ : ܟܲܕܼ ܠܵܐ ܡܲܪܓܸܫ ܐ̄ܢܵܐ ܒܠܹܐܘܬܼܵܐ ܀ ܗܵܐ ܥܲܡܠܵܐ ܕܙܲܒܼܢܵܐ ܤܲܓܝܼܐܵܐ : ܐܲܝܢܵܐ ܢܝܵܚܵܐ ܕܠܵܐ ܤܵܟܼܵܐ ܐܵܘܠܸܕܼ ܀ ܐܝܼܬܼ ܗ̄ܘ̣ܵܐ ܚܲܕܼ ܡ̣ܢ ܐܲܒܼܵܗ̈ܵܬܼܵܐ : ܕܐܵܟܹ̇ܠ ܗ̄ܘ̣ܵܐ ܬܲܪܬܹܝܢ ܙܲܒܼܢ̈ܝܼܢ ܒܫܲܒܿܬܼܵܐ . ܘܐܸܡ݂ܲܪ ܠܲܢ : ܕܲܒܼܗܵܘ̇ ܝܵܘܡܵܐ ܕܲܡܡܲܠܸܠ ܐ̄ܢܵܐ ܥܲܡ ܐ̄ܢܵܫ : pb. 389 ܩܵܢܘܿܢܵܐ ܕܨܵܘܡܵܐ ܐܲܝܟܼ ܥܝܵܕܼܵܐ ܕܐܝܼܬܼ ܠܝܼ : ܠܵܐ ܡܸܫܟܲܚܢܵܐ ܠܡܸܛܲܪ : ܐܸܠܵܐ ܡܸܬܼܐ̱ܠܸܨ ܐ̄ܢܵܐ ܕܐܸܫܪܸܐ . ܘܐܸܤܬܲܟܲܠܢܲܢ : ܕܲܢܛܘܼܪܬܵܐ ܕܠܸܫܵܢܵܐ : ܠܵܐ ܒܲܠܚܘܿܕܼ ܡܥܝܼܪܵܐ ܠܗܵܘܢܵܐ ܠܘܵܬܼ ܐܲܠܵܗܵܐ : ܐܸܠܵܐ ܐܵܦ ܠܥܲܡ̈ܠܹܐ ܓܠܲܝ̈ܵܐ ܕܲܒܼܦܲܓܼܪܵܐ ܡܸܬܼܦܲܠܚܝܼܢ : ܚܲܝܠܵܐ ܪܲܒܵܐ ܟܲܤܝܵܐܝܼܬܼ ܡܵܘܫܛܵܐ ܠܫܘܼܡܠܵܝܗܘܿܢ . ܘܢܵܗܲܪ ܡܲܕܥܵܐ ܐܲܡܝܼܢܵܐܝܼܬܼ ܒܦܘܼܠܚܵܢܵܐ ܟܲܤܝܵܐ : ܐܲܝܟܼ ܕܐܸܡ݂ܲܪܘ ܐܲܒܼܵܗܲܝ̈ܢ . ܕܗܵܝ̇ ܕܢܸܛܲܪ ܠܦܘܼܡܵܐ : ܡܥܝܼܪܵܐ ܠܬܹܐܪܬܵܐ ܠܘܵܬܼ ܐܲܠܵܗܵܐ : ܐܸܢ ܒܝܼܕܲܥܬܼܵܐ ܢܸܫܬܘܿܩ . ܗ̤ܘ ܕܹܝܢ ܗܵܢܵܐ ܩܲܕܝܼܫܵܐ : ܓܪܸܐ ܗ̄ܘ̣ܵܐ ܤܲܓܝܼ ܒܫܲܗܪܵܐ ܕܠܲܝ̈ܠܵܘܵܬܼܵܐ : ܘܐܸܡ݂ܲܪ : ܕܗܵܘ̇ ܠܸܠܝܵܐ ܕܩܵܐܹ̇ܡ ܐ̄ܢܵܐ ܥܕܲܡܵܐ ܠܨܲܦܪܵܐ : ܘܒܼܵܬܲܪ ܡܲܙܡܘܿܪܹ̈ܐ ܡܸܬܿܬܿܢܝܼܚ ܐ̄ܢܵܐ . ܡ̣ܢ ܒܵܬܲܪ ܕܡܸܬܬܿܥܝܼܪ ܐ̄ܢܵܐ ܡ̣ܢ ܫܸܢܬܼܵܐ : ܒܗܵܘ̇ ܝܵܘܡܵܐ ܗܵܘܹ̇ܐ ܐ̄ܢܵܐ ܐܲܝܟܼ ܕܠܵܐ ܐܝܼܬܼܵܘܗ ܒܥܵܠܡܵܐ ܗܵܢܵܐ . ܘܡܸܕܸܡ ܚܘܼܫܵܒܼܵܐ ܐܲܪܥܵܢܵܝܵܐ ܥܲܠ ܠܹܒܿܝ ܠܵܐ ܤܵܠܹ̇ܩ : ܐܵܦܠܵܐ ܥܲܠ ܩܵܢܘܿܢܹ̈ܐ ܡܬܲܚܡܹ̈ܐ ܡܸܤܬܿܢܸܩ ܐ̄ܢܵܐ : ܐܸܠܵܐ ܒܬܸܡܗܵܐ ܗܵܘܹ̇ܐ ܐ̄ܢܵܐ ܝܵܘܡܵܐ ܗܵܘ̇ ܟ̱ܠܹܗ . ܒܚܲܕܼ ܡ̣ܢ ܝܵܘ̈ܡܵܬܼܵܐ ܗܵܟܹܝܠ ܕܐܝܼܬܼܵܘܗܝ ܝܵܘܡܵܐ ܗܵܘ̇ ܕܒܹܗ ܐܹܟܼܘܿܠ : ܘܐܝܼܬܼ ܗ̄ܘ̣ܵܐ ܠܝܼ ܝܵܘ̈ܡܵܬܼܵܐ ܐܲܪܒܿܥܵܐ ܕܡܸܕܸܡ ܠܵܐ ܛܥܝܼܡ ܠܝܼ . ܟܲܕܼ ܩܵܡܹ̇ܬܼ ܕܐܹܫܲܡܸܫ ܪܲܡܫܵܐ ܘܐܸܛܥܲܡ : ܩܵܡܹ̇ܬܼ ܒܕܼܵܪܬܵܐ ܕܩܸܠܵܝܬܝ : ܟܲܕܼ ܐܝܼܬܼ ܗ̄ܘ̣ܵܐ ܫܸܡܫܵܐ ܤܲܓܝܼ . ܘܲܕܼܫܲܪܝܼܬܼ ܒܲܠܚܘܿܕܼ ܒܡܲܪܡܝܼܬܼܵܐ ܕܪܹܫ ܬܸܫܡܸܫܬܼܵܐ ܐܲܪܓܫܹ̇ܬܼ : ܘܬܼܘܼܒܼ ܥܕܲܡܵܐ ܠܝܵܘܡܵܐ ܐ̄ܚܪܹܢܵܐ ܕܲܕܼܢܲܚ̣ ܫܸܡܫܵܐ ܒܐܲܦܲܝ̈ : ܘܚܲܡ̣ܘ ܠܗܘܿܢ ܡܵܐܢܲܝ̈ ܥܲܠ ܓܘܼܫܡܝ : ܠܵܐ ܪܓܼܝܼܫ ܗ̄ܘܹ̇ܝܬܼ ܕܐܲܝܟܵܐ ܐܝܼܬܲܝ . ܡ̣ܢ ܕܐܲܠܨܲܢܝ ܫܸܡܫܵܐ ܟܲܕܼ ܚܵܪܹܟܼ ܗ̄ܘ̣ܵܐ ܦܲܪܨܘܿܦܝ : ܐܸܬܼܟܲܢܲܫ ܗܵܘܢܝ ܠܘܵܬܼܝ : ܘܗܵܐ ܚܵܙܹ̇ܐ ܐ̄ܢܵܐ ܕܐܝܼܬܼܵܘܗܝ ܝܵܘܡܵܐ ܐ̄ܚܪܹܢܵܐ . ܘܐܵܘܕܝܼܬܼ ܠܐܲܠܵܗܵܐ : ܕܲܟܼܡܵܐ pb. 390 ܫܦܝܼܥܵܐ ܛܲܝܒܿܘܼܬܹܗ ܠܘܵܬܼ ܒܢܲܝ̈ܢܵܫܵܐ : ܘܠܲܐܝܕܵܐ ܪܲܒܿܘܼܬܼܵܐ ܡܫܘܸܐ ܠܲܕܼܒܼܵܥܹ̇ܝܢ ܠܹܗ . ܫܠܸܡ̣ܘ ܫܲܪ̈ܒܹܐ ܕܐ̄ܢܵܫܵܐ ܩܲܕܝܼ̈ܫܹܐ . ܕܢܸܫܬܲܪܲܪ ܐ̄ܢܵܫ ܒܫܸܠܬܼܵܐ ܕܲܨܠܘܿܬܹܗ ܒܬܼܘܼܟܼܠܵܢܵܐ ܕܥܲܠ ܐܲܠܵܗܵܐ : ܡܢܵܬܼܵܐ ܗ̣̄ܝ ܪܹܫܵܝܬܼܵܐ ܕܡܵܘܗܲܒܼܬܼܵܐ ܕܗܲܝܡܵܢܘܼܬܼܵܐ . ܡܫܲܪܪܘܼܬܼ ܗܲܝܡܵܢܘܼܬܼܵܐ ܕܒܲܐܠܵܗܵܐ : ܠܵܘ ܚܠܝܼܡܘܼܬܼܵܐ ܗ̣̄ܝ ܕܬܼܵܘܕܝܼܬܼܵܐ : ܐܵܦܸܢ ܐܸܡܲܐ ܗ̣̄ܝ ܕܗܲܝܡܵܢܘܼܬܼܵܐ : ܐܸܠܵܐ ܢܲܦܫܵܐ ܕܚܵܝ̇ܪܵܐ ܒܲܫܪܵܪܹܗ ܕܐܲܠܵܗܵܐ ܡ̣ܢ ܚܲܝܠܵܐ ܕܕܘܼܒܵܪܹ̈ܐ . ܐܸܡܲܬܼܝ ܕܗܲܝܡܵܢܘܼܬܼܵܐ ܒܫܲܪ̈ܒܹܝܗ̇ : ܕܥܲܡ ܕܘܼܒܵܪܹ̈ܐ ܚܠܝܼܛܵܐ : ܬܸܫܟܲܚ ܒܲܟܼܬܼܵܒܹ̈ܐ ܩܲܕܝܼ̈ܫܹܐ : ܠܵܘ ܥܲܠ ܬܪܝܼܨܘܼܬܼ ܬܵܘܕܝܼܬܼܵܐ ܬܸܤܒܼܝܼܗ̇ ܠܬܹܐܘܿܪܝܼܵܐ ܕܲܥܠܹܝܗ̇ . ܠܵܐ ܡܬܼܘܿܡ ܡܸܬܿܬܲܒܼܥܵܐ ܗܲܝܡܵܢܘܼܬܼܵܐ ܕܝܵܗ̇ܒܵܐ ܦܝܵܤܵܐ ܕܬܼܘܼܟܼܠܵܢܵܐ ܡ̣ܢ ܠܵܐ ܓܡܝܼܪܹ̈ܐ : ܐܵܘ ܡ̣̤ܢ ܐܲܝܠܹܝܢ ܕܲܡܚܲܒܲܠ ܪܸܥܝܵܢܗܘܿܢ ܡ̣ܢ ܫܪܵܪܵܐ . ܡܫܲܪܪܘܼܬܼ ܗܲܝܡܵܢܘܼܬܼܵܐ ܕܹܝܢ ܓܵܠ̇ܝܵܐ ܝܵܬܼܵܗ̇ ܒܢܲܦܫܵܐ : ܠܘܼܩܒܲܠ ܦܸܚܡܵܐ ܕܥܘܼܠܵܝܵܐ ܕܲܒܼܕܼܘܼܒܵܪܹ̈ܐ : ܒܢܝܼܫܵܐ ܕܚܵܐܲܪ ܠܲܤܝܵܡܵܐ ܕܦܘܼܩܕܵܢܵܘ̈ܗܝ ܕܡܵܪܲܢ . ܢܘܼܗܪܵܐ ܕܢܲܦܫܵܐ : ܗܸܪܓܵܐ ܐܲܡܝܼܢܵܐ ܕܒܲܟܼܬܼܵܒܹ̈ܐ . ܗܸܢܘܿܢ ܓܹܝܪ ܪܵܫܡܝܼܢ ܒܡܲܕܥܵܐ ܥܘܼ̈ܫܕܵܢܹܐ ܡܵܘܬܵܪ̈ܵܢܹܐ ܠܲܙܗܝܼܪܘܼܬܼܵܐ ܕܡ̣ܢ ܚܲܫܹ̈ܐ : ܘܲܠܡܸܬܼܐܡܵܢܘܼ ܠܘܵܬܼ ܐܲܠܵܗܵܐ : ܒܚܘܼܒܵܐ ܘܲܒܼܕܲܟܼܝܘܼܬܼܵܐ ܕܲܨܠܘܿܬܼܵܐ . ܘܬܼܵܪܨܝܼܢ ܩܕܼܵܡܲܝܢ ܐܘܼܪܚܵܐ : ܕܲܡܫܲܝܢܵܐ ܒܕܼܘܼܪ̈ܟܵܬܼܵܐ ܕܩܲܕܝܼ̈ܫܹܐ . ܒܪܲܡ  pb. 380  ܕܹܝܢ : ܠܵܐ ܬܸܬܟܸܠ ܥܲܠ ܝܲܕܼܥܹ̈ܐ ܕܦܸܬܼܓܼܵܡܹ̈ܐ : ܐܸܡܲܬܼܝ ܕܲܠܗܘܿܢ ܠܵܐ ܢܲܩܝܼܦܵܐ ܥܝܼܪܘܼܬܼܵܐ ܤܲܓܝܼܐܬܼܵܐ : ܘܚܲܫܝܼܫܘܼܬܼܵܐ ܐܲܡܝܼܢܬܼܵܐ ܕܒܲܨ̈ܠܵܘܵܬܼܵܐ ܕܲܒܼܟܼܠܫܵܥ̈ܝܼܢ . ܡܸܠܹ̈ܐ ܕܡ̣ܢ ܢܸܤܝܵܢܵܐ ܡܸܬܼܐܲܡܪ̈ܵܢ : ܐܲܠܨܵܐܝܼܬܼ ܩܲܒܸܠ ܐܸܢܹܝܢ : ܘܐܵܦܸܢ ܗܸܕܼܝܘܿܛܵܐ ܢܸܗܘܸܐ ܐܲܝܢܵܐ ܕܲܠܗܹܝܢ ܡܡܲܠܸܠ . ܐܵܦ ܓܲܙܵܐ ܪܲܒܵܐ ܕܡܲܠܟܹ̈ܐ ܐܲܪ̈ܥܵܢܵܝܹܐ : ܠܵܐ ܓܵܥܹ̇ܝܨ ܕܢܸܤܲܒܼ ܬܵܘܤܲܦܬܼܵܐ ܡ̣ܢ ܦܘܼܠܤܹܗ ܕܚܵܕܼܘܿܪܵܐ . ܘܡ̣ܢ ܪ̈ܨܝܼܢܹܐ ܙܥܘܿܪܹ̈ܐ : ܝܵܪܒܿܝܼܢ ܫܸܦ̈ܥܹܐ ܪܵܘܪ̈ܒܹܐ ܕܢܲܗܪ̈ܵܘܵܬܼܵܐ . ܐܸܢ ܓܹܝܪ ܥܘܼܗܕܵܢܵܐ ܕܲܡܝܲܬܿܪܹ̈ܐ ܡܚܲܕܸܬܼ ܒܲܢ ܪܸܓܿܬܼܵܐ ܕܲܡܝܲܬܿܪܘܼܬܼܵܐ ܐܸܡܲܬܼܝ ܕܗܵܘܹ̇ܝܢܲܢ ܒܥܸܢܝܵܢܗܘܿܢ ܒܡܲܚܫܲܒܼܬܲܢ : ܐܵܦ ܥܘܼܗܪܵܢܵܐ ܕܦܲܚ̈ܙܹܐ ܡܚܲܕܸܬܼ ܒܬܲܪܥܝܼܬܲܢ ܪܸܓܿܬܼܵܐ ܫܟܼܝܼܪܬܵܐ ܐܸܡܲܬܼܝ ܕܲܠܗܘܿܢ ܥܵܗܕܝܼܢܲܢ . ܒܗܵܝ̇ ܕܥܘܼܗܕܵܢܵܐ ܕܟܼܠܚܲܕܼ ܡ̣ܢ ܗܵܠܹܝܢ : ܦܘܼܪ̈ܫܵܢܹܐ ܕܤܘܼܥܪ̈ܵܢܵܘܗܝ ܪܵܫܹ̇ܩ ܒܡܲܚܫܲܒܼܬܲܢ . ܘܐܲܝܟܼ ܕܲܒܼܨܸܒܼܥܵܐ ܡܚܵܘܸܐ ܠܲܢ ܤܲܢ̈ܝܬܼܵܐ ܕܤܘܼܥܪ݁ܵܢܲܝܗܘܿܢ : ܐܵܘ ܪ̈ܵܡܵܬܼܵܐ ܕܲܡܥܲܠܝܘܼܬܼ ܕܘܼܒܵܪ̈ܲܝܗܘܿܢ : ܐܸܢ ܕܗܵܢܘܿܢ ܘܐܸܢ ܕܗܵܠܹܝܢ . ܘܐܵܠܹ̇ܨ ܠܲܢ ܗ̤ܘ ܥܘܼܗܕܵܢܵܐ ܒܓܼܘܼܪ̈ܵܓܼܵܘܗܝ : ܐܸܢ ܕܝܲܡܝܼܢܵܐ ܘܐܸܢ ܕܤܸܡܵܠܵܐ : ܕܲܗ̤ܘܲܝܢ ܗܵܪܓܝܼܢܲܢ ܒܒܲܤܝܘܼܬܼܵܐ ܕܬܲܪܥܝܼܬܲܢ . ܟܲܕܼ ܡܸܬܿܬܨܝܼܪܝܼܢ ܝܘܼ̈ܩܢܹܐ ܕܲܦܪܝܼܫܘܼܬܼ ܕܘܼܒܵܪ̈ܲܝܗܘܿܢ ܒܗܲܓܵܠܹ̈ܐ ܕܪܸܥܝܵܢܲܢ : ܘܕܲܚܢܲܢ ܚܲܙܵܝܹ̈ܐ ܕܝܼܠܗܘܿܢ ܕܢܸܗܘܸܐ ܚܸܦܝܼܛܵܐܝܼܬܼ . ܡܵܕܹܝܢ : ܠܵܐ ܗ̄ܘ̣ܵܐ ܗܸܪܓܵܐ ܕܒܼܝܼܫܬܼܵܐ ܡܤܲܓܸܦ ܒܲܠܚܘܿܕܼ ܠܲܕܼܒܹܗ ܐܲܚܝܼܕܝܼܢ : ܐܸܠܵܐ ܐܵܦ ܚܙܵܬܼܵܐ : ܐܵܦ ܥܘܼܗܕܵܢܵܐ ܬܘܼܒܼ ܕܐܲܝܠܹܝܢ ܕܲܠܗܹܝܢ ܡܫܲܡܠܹܝܢ . ܘܠܵܘ ܬܘܼܒܼ ܦܘܼܠܚܵܢܵܐ ܕܲܡܝܲܬܿܪ̈ܵܬܼܵܐ ܡܥܲܕܲܪ ܠܓܼܵܡܘܿܪܲܝܗܹܝܢ ܪܵܘܪܒܼܵܐܝܼܬܼ : ܐܸܠܵܐ ܐܵܦ ܦܲܢܛܵܤܝܼܵܐ ܕܪܸܥܝܵܢܵܐ ܕܡܸܨܛܲܠܲܡ ܡ̣ܢ ܥܘܼ̈ܗܕܵܢܹܐ ܕܦܲܪ̈ܨܘܿܦܹܐ ܐܲܝܠܹܝܢ ܕܲܠܗܹܝܢ ܦܵܠ̇ܚܝܼܢ . ܘܡ̣ܢ ܗܵܕܹܐ  pb. 381  ܝܑܼܕܼܝܼܥܵܐ ܗ̣̄ܝ : ܕܐܵܦ ܐܲܝܠܹܝܢ ܕܲܠܛܲܟܼܤܵܐ ܕܕܲܟܼܝܘܼܬܼܵܐ ܩܲܪܝܼܒܼܝܼܢ ܕܢܸܬܼܡܲܛܘܿܢ : ܠܲܚܙܵܬܼܵܐ ܕܐ̄ܢܵܫܵܐ ܩܲܕܝܼ̈ܫܹܐ ܡܸܫܬܘܹܝܢ : ܒܚܸܙܘܹ̈ܐ ܕܠܸܠܝܵܐ ܐܲܡܝܼܢܵܐܝܼܬܼ . ܘܲܠܥܸܕܵܢܹ̈ܐ ܕܐܝܼܡܵܡܵܐ ܟܠܹܗ ܝܵܘܡܵܐ : ܡܠܘܿܐܵܐ ܗܵܘܹ̇ܝܢ ܠܗܘܿܢ ܠܚܲܕܼܘܼܬܼܵܐ : ܒܥܸܢܝܵܢܵܐ ܡܸܬܼܝܲܕܼܥܵܢܵܐ ܕܪܸܥܝܵܢܗܘܿܢ : ܚܸܙܘܲܝ̈ܗܘܿܢ ܕܩܲܕܝ̈ܫܹܐ ܕܐܸܬܿܛܒܲܥܘ ܒܢܲܦܫܗܘܿܢ . ܘܲܒܼܝܲܕܼ ܗܵܕܹܐ ܝܲܬܝܼܪ ܚܲܡܝܼܡܵܐܝܼܬܼ ܗܵܡ̇ܤܝܼܢ ܠܘܵܬܼ ܦܘܼܠܚܵܢܗܹܝܢ ܕܲܡܝܲܬܿܪ̈ܵܬܼܵܐ : ܘܢܘܼܪܵܐ ܝܲܬܝܼܪܬܵܐ ܡܸܫܬܲܒܼܩܵܐ ܒܗܘܿܢ ܕܪܸܚܡܬܼܵܐ ܕܲܡܝܲܬܿܪܘܼܬܼܵܐ . ܘܐܵܡ̇ܪܝܼܢ : ܕܡܲܠܲܐܟܹ̈ܐ ܩܲܕܝܼ̈ܫܹܐ ܢܵܤ̇ܒܿܝܼܢ ܕܘܼܡܝܵܐ ܕܐ̄ܢܵܫܵܐ ܝܲܩܝܼܪܹ̈ܐ ܘܲܡܝܲܬܿܪܹ̈ܐ : ܘܡܸܬܼܚܵܘܹܝܢ ܠܢܲܦܫܵܐ ܒܗܲܓܵܓܹ̈ܐ ܕܫܸܢܬܼܵܐ ܒܦܸܗܝܵܐ ܕܙܵܘ̈ܥܹܝܗ̇ : ܐܲܝܟܼ ܕܲܠܚܲܕܼܘܼܬܼܵܐ ܘܓܘܼܪܵܓܼܵܐ ܝܲܬܝܼܪܵܐ . ܘܲܠܗܘܿܢ ܒܐܝܼܡܵܡܵܐ ܡܙܝܼܥܝܼܢ ܒܚܸܙܘܵܐ ܕܡܲܚܫܲܒܼܬܼܵܐ : ܘܩܵܐܹ̇ܠ ܥܲܡܠܗܘܿܢ ܕܐܝܼܡܵܡܵܐ ܡ̣ܢ ܪܘܵܙܵܐ ܕܲܒܼܐ̄ܢܵܫܵܐ ܩܲܕܝܼ̈ܫܹܐ . ܘܒܲܕܼܓܼܘܿܢ ܡܵܘܤܦܝܼܢ ܥܲܠ ܪ̈ܲܗܛܲܝܗܘܿܢ . ܗܵܟܲܢܵܐ ܘܒܲܙܒܲܢ ܬܟܼܝܼܒܼܘܼܬܹܗ ܕܲܩܪܵܒܼܵܐ : ܠܐܲܝܢܵܐ ܕܲܠܥܸܢܝܵܢܵܐ ܒܝܼܫܵܐ ܢܩܸܐ ܐܲܡܝܼܢܵܐܝܼܬܼ : ܫܹ̈ܐܕܹܐ ܒܵܗ̇ ܒܲܕܼܡܘܼܬܼܵܐ ܤܵܥ̇ܪܝܼܢ . ܟܲܕܼ ܢܵܤ̇ܒܿܝܼܢ ܕܘܼܡܝܵܐ ܠܡܸܬܼܚܵܘܵܝܘܼ ܠܢܲܦܫܵܐ : ܚܸܙ̈ܘܹܐ ܕܲܡܙܝܼܥܝܼܢ ܝܲܬܝܼܪ : ܒܥܘܼ̈ܗܕܵܢܹܐ ܕܐܝܼܡܵܡܵܐ ܠܐܲܝܢܵܐ ܕܲܡܡܲܨܲܥ ܒܗܵܠܹܝܢ . ܒܲܙܒܲ : ܘܐܵܦ ܒܲܚܙܵܬܼܵܐ ܕܚܝܼܠܬܼܵܐ ܕܡܲܪܗܒܼܵܐ ܠܢܲܦܫܵܐ ܘܡܲܡܚܠܵܐ : ܘܲܡܚܵܘܝܵܐ ܥܲܤܩܘܼܬܼܵܐ ܕܕܼܘܼܒܵܪܵܐ ܕܲܒܼܫܸܠܝܵܐ ܘܲܠܚܘܿܕܼܵܝܘܼܬܼܵܐ ܥܲܡ ܐ̄ܚܪ̈ܵܢܝܵܬܼܵܐ . ܘܲܚܢܲܢ ܗܵܟܹܝܠ ܐܲܚܲܝ̈ : ܢܸܗܘܸܐ ܐܝܼܬܼ ܠܲܢ ܦܘܼܪܫܵܢܵܐ ܕܥܘܼ̈ܗܕܵܢܹܐ ܒܗܸܪܓܲܢ : ܕܒܲܐܝܠܹܝܢ ܡܸܢܗܘܿܢ ܢܸܬܼܥܢܸܐ : ܘܐܲܝܠܹܝܢ ܡܸܢܗܘܿܢ ܢܸܕܼܚܸܐ ܡ̣ܢ ܨܹܐܕܲܝܢ ܪܗܒܼܵܐܝܼܬܼ ܟܲܕܼ ܢܸܬܼܩܲܪܒܼܘܼܢ ܠܬܲܪܥܝܼܬܲܢ : ܐܸܢ ܡ̣ܢ ܒܛܝܼܠܘܼܬܼܵܐ ܕܫܹ̈ܐܕܹܐ  pb. 382  ܕܫܵܕܹܝܢ ܡܠܘܿܐܵܐ ܠܚܲܫܹ̈ܐ : ܐܸܢ ܕܪܸܓܿܬܼܵܐ ܐܵܘ ܕܚܸܡܬܼܵܐ . ܘܐܸܢ ܡ̣ܢ ܡܲܠܲܐܟܹ̈ܐ ܩܲܕܝܼ̈ܫܹܐ ܕܝܵܗ̇ܒܿܝܼܢ ܪܸܡܙܵܐ ܕܲܪܘܵܙܵܐ ܘܕܝܼܕܲܥܬܼܵܐ : ܘܲܕܼܥܘܼܪ̈ܵܢܹܐ ܒܚܘܼ̈ܫܵܒܲܝܗܘܿܢ ܕܲܡܕܼܝܼܠܝܼܢ ܒܩܘܼܪܵܒܼܗܘܿܢ ܕܨܹܐܕܲܝܢ : ܘܐܸܢ ܡ̣ܢ ܥܘܼܗܕܵܢܵܐ ܕܩܲܕܝܼܡܘܼܬܼ ܤܘܼܥܪ̈ܵܢܹܐ ܘܲܪܓܸܫܬܼܵܐ : ܕܡܸܢܗܘܿܢ ܒܢܲܦܫܵܐ ܡܸܬܿܬܿܙܝܼܥܝܼܢ ܚܘܼ̈ܫܵܒܹܐ : ܕܚܵܫ̇ܚܝܼܢ ܠܐܲܝܢܵܐ ܕܗ̤ܘ ܓܲܒܵܐ . ܘܢܸܤܝܵܢܵܐ ܕܬܲܪ̈ܬܲܝܗܹܝܢ : ܒܝܼܕܲܥܬܼܵܐ ܦܵܪܘܿܫܬܼܵܐ ܢܸܩܢܸܐ : ܐܵܦ ܕܵܚܙܵܬܼܗܘܿܢ : ܐܵܦ ܕܥܸܢܝܵܢܗܘܿܢ : ܐܵܦ ܕܦܘܼܠܚܵܢܵܐ ܕܲܥ̇ܒܼܵܕܲܝ̈ܗܘܿܢ . ܘܲܠܟܼܠ ܚܕܼܵܐ ܡܸܢܗܹܝܢ ܢܲܠܘܸܬܼ ܒܲܪ ܫܵܥܬܹܗ : ܨܠܘܿܬܼܵܐ ܦܪܝܼܫܬܼܵܐ . ܚܘܼܒܵܐ ܕܡ̣ܢ ܨܸܒܼ̈ܘܵܬܼܵܐ ܡܸܬܼܩܲܝܲܡ : ܐܲܝܟܼ ܕܸܠܩܵܐ ܙܥܘܿܪܵܐ ܕܲܒܼܬܼܘܼܪܤܵܝܵܐ ܕܡܸܫܚܵܐ ܩܵܐܹ̇ܡ ܢܘܼܗܪܵܐ ܕܡܸܢܹܗ : ܘܐܲܝܟܼ ܢܲܗܪܵܐ ܕܩܵܐܹ̇ܡ ܡ̣ܢ ܡܸܛܪܵܐ : ܕܥܲܡ ܕܲܚ̣ܤܲܪ ܡܠܘܿܐܵܐ ܕܩܘܼܝܵܡܹܗ : ܦܵܫ̣ ܠܹܗ ܚܹܐܦܵܐ ܕܡܲܪܕܝܼܬܹܗ . ܚܘܼܒܵܐ ܕܐܲܠܵܗܵܐ ܐܝܼܬܼܵܘܗܝ ܥܸܠܬܹܗ : ܐܲܝܟܼ ܡܥܝܼܢܵܐ ܕܡ̣ܢ ܥܘܼ̈ܡܩܹܐ ܓܵܤܝܵܐ : ܕܠܵܐ ܡܬܼܘܿܡ ܓܵܐܹ̇ܙ ܪܸܕܼܝܵܐ ܕܡܲܪܕܝܼܬܹܗ . ܕܗ̤ܘܝܘܼ ܒܲܠܚܘܿܕܼܵܘܗܝ ܡܥܝܼܢܵܐ ܕܚܘܼܒܵܐ : ܕܠܵܐ ܚܵܤܲܪ ܡܠܘܿܐܵܐ ܕܐܲܤܵܢܹܗ ܀ ܨܵܒܹ̇ܐ ܐܲܢ̄ܬܿ ܕܬܸܬܼܒܲܤܲܡ ܒܙܘܼܡܵܪܵܐ ܕܬܸܫܡܸܫܵܟ : ܘܲܪܓܸܫܬܼܵܐ ܬܸܤܲܒܼ ܕܡܸ̈ܠܲܝ ܪܘܼܚܵܐ ܕܡܸܢܵܟܼ ܡܸܙܕܲܡܪ̈ܲܢ ؟ ܡܘܼܠܵܝܵܐ ܕܲܟܼܡܵܝܘܼܬܼܵܐ : ܐܲܪܦܵܐ . ܘܝܼܕܲܥܬܼܵܐ ܕܡܘܼ̈ܫܚܵܬܼܵܐ ܕܒܼܵܗ̇ : ܠܵܐ ܬܩܝܼܡ . ܘܲܠܦܸܬܼܓܼܵܡܹ̈ܐ : ܒܢܝܼܫܵܐ ܕܲܨܠܘܿܬܼܵܐ ܗ̤ܘܲܝܬܿ ܐܵܡܲ̈ܪ . ܘܬܸܢܝܵܐ ܥܝܵܕܼܵܢܵܝܵܐ : ܫܒܼܘܼܩ . ܐܸܤܬܲܟܲܠ ܡܸܕܸܡ ܕܐܵܡܲ݁ܪܢܵܐ . ܘܐܲܝܠܹܝܢ ܕܬܲܫܥܝܼܬܼܵܢܵܐܝܼܬܼ ܐܲܡܝܼܪܵܢ : ܐܲܝܟܼ ܕܲܒܼܩܸܪܝܵܢܵܐ ܡܸܕܸܡ ܕܲܡܕܲܒܿܪܵܢܘܼܬܼܵܐ ܐܲܠܵܗܵܝܬܼܵܐ ܗܘ̤ܵܐ ܚܵܐܲܪ ܪܸܥܝܵܢܵܟܼ ܒܬܸܢܝܼܗܹܝܢ . ܐܲܝܟܲܢܵܐ ܕܲܒܼܤܘܼ̈ܟܵܠܹܐ ܪܵܘܪ̈ܒܹܐ ܕܲܒܼܗܹܝܢ : ܬܸܬܿܥܝܼܪ ܢܲܦܫܵܐ  pb. 383  ܠܬܲܗܪܵܐ ܕܒܲܡܕܲܒܿܪܵܢܘܼܬܼܵܐ . ܘܡ̣ܢ ܗܵܪܟܵܐ ܬܸܬܿܙܝܼܥ ܐܵܘ ܠܬܸܫܒܿܘܿܚܬܼܵܐ : ܐܵܘ ܠܚܲܫܵܐ ܡܵܘܬܪܵܢܵܐ . ܘܐܲܝܠܹܝܢ ܕܲܨ̈ܠܵܘܵܬܼܵܐ ܐܸܢܹܝܢ : ܥܲܠ ܩܢܘܿܡܵܟܼ ܬܸܤܲܒܼ ܐܸܢܹܝܢ . ܡܵܐ ܕܹܝܢ ܕܐܸܫܬܲܪܪܲܬ̤ ܬܲܪܥܝܼܬܼܵܟܼ ܒܗܵܠܹܝܢ : ܕܘܼܘܵܕܼܵܐ ܡ̣ܢ ܟܲܕܼܘܼ ܝܲܗ̣̄ܒܼ ܐܲܬܼܪܵܐ ܘܫܲܢ̣ܝܼ . ܠܲܝܬܿ ܓܹܝܪ ܒܦܘܼܠܚܵܢܵܐ ܕܥܲܒܼܕܘܼܬܼܵܐ ܫܲܝܢܵܐ ܕܪܸܥܝܵܢܵܐ : ܘܠܵܐ ܒܚܹܐܪܘܼܚܵܐ ܕܲܒܼܢܲܝ̈ܵܐ ܫܓܼܘܼܫܝܵܐ ܕܕܼܘܼܘܵܕܼܵܐ . ܗ̤ܘ ܓܹܝܪ ܡܥܵܕܼ ܡܵܬܹ̇ܩ ܠܵܗ̇ ܠܲܛܥܵܡܬܼܵܐ ܕܤܘܼ̈ܟܵܠܹܐ : ܘܒܼܵܐܹ̇ܙ ܠܒܼܘܼܝܵܢܵܐ ܕܲܒܼܗܘܿܢ . ܒܲܕܼܡܘܼܬܼ ܥܠܲܩܬܼܵܐ : ܕܡܵܬܲܩܵܐ ܚܲܝܘܼܬܹܗ ܕܦܲܓܼܪܵܐ : ܒܲܕܼܡܵܐ ܕܗܲܕܵܡܵܘ̈ܗܝ . ܐܵܦ ܓܹܝܪ ܪܟܼܘܿܒܹܗ ܕܤܵܛܵܢܵܐ : ܐܸܢ ܡܲܨܝܵܐ : ܙܵܕܹܩ ܕܢܸܬܼܩܪܸܐ ܕܘܼܘܵܕܼܵܐ . ܗ̤ܘ ܤܵܛܵܢܵܐ ܒܲܕܼܡܘܼܬܼ ܗܸܢܝܘܿܟܼܵܐ ܡܥܵܕܼ ܐܲܡܝܼܢܵܐܝܼܬܼ ܪܵܟܹܒܼ ܥܲܠ ܗܵܢܵܐ : ܟܲܕܼ ܕܒܼܝܼܪ ܥܲܡܹܗ ܟܸܢܫܵܐ ܕܚܲܫܹ̈ܐ . ܘܥܲܠ ܢܲܦܫܵܐ ܕܵܘܝܼܬܼܵܐ ܥܵܐܹ̇ܠ : ܒܚܲܒܵܪܵܐ ܕܕܼܘܼܘܵܕܼܵܗ̇ . ܘܐܵܦ ܗܵܕܹܐ : ܦܵܪܘܿܫܵܐܝܼܬܼ ܗ̤ܘܲܝܬܿ ܡܸܤܬܲܟܲܠ . ܕܲܡܝܲܒܿܠܵܢܵܐ ܕܡܸܠܹ̈ܐ ܐܲܝܟܼ ܕܡ̣ܢ ܦܲܪܨܘܿܦܵܐ ܢܘܼܟܼܪܵܝܵܐ ܒܦܸܬܼܓܼܵܡܹ̈ܐ ܕܙܘܼܡܵܪܵܟܼ ܘܲܨܠܘܿܬܼܵܟܼ : ܠܵܐ ܬܸܗܘܸܐ . ܕܠܵܐ ܬܸܤܬܿܒܲܪ ܠܵܟܼ ܕܲܥ̇ܒܼܵܕܼܵܐ ܕܲܫܠܝܼܚܘܼܬܼܵܐ ܡܲܤܓܸܐ ܐܲܢ̄ܬܿ ܚܦܝܼܛܵܐܝܼܬܼ : ܟܲܕܼ ܡ̣ܢ ܚܲܫܵܐ ܘܚܲܕܼܘܼܬܼܵܐ ܕܲܒܼܗܘܿܢ ܡܒܲܪܲܝ ܐܲܢ̄ܬܿ ܠܲܓܼܡܵܪ . ܐܸܠܵܐ ܐܲܝܟܼ ܕܡ̣ܢ ܦܲܪܨܘܿܦ ܝܵܬܼܵܟܼ ܗ̤ܘܲܝܬܿ ܐܵܡܲ݁ܪ ܠܗܹܝܢ ܠܡܸܠܹ̈ܐ ܡܸܬܼܟܲܫܦܵܢܵܐܝܼܬܼ : ܒܒܼܘܼܝܵܢܵܐ ܘܲܒܼܚܚܲܫܵܐ ܕܦܘܼܪܫܵܢܵܐ . ܐܲܝܟܼ ܐܲܝܢܵܐ ܕܲܡܦܵܣ : ܕܒܲܥ̇ܒܼܵܕܼܵܐ ܕܲܩܢܘܿܡܹܗ ܐܝܼܬܼܵܘܗܝ ܫܲܪܝܼܪܵܐܝܼܬܼ . ܩܘܼܛܵܥܵܐ : ܡ̣ܢ ܦܸܗܝܵܐ ܕܪܸܥܝܵܢܵܐ . ܘܦܸܗܝܵܐ : ܡ̣ܢ ܒܸܛܠܵܢܵܐ ܕܥܲܡ̈ܠܐ ܘܩܸܪܝܵܢܵܐ ܘܡ̣ܢ ܥܸܢܝܵܢܵܐ ܕܲܡܫܵܟܼܵܐ ܗܵܘܹ̇ܐ ܀ ܗܵܝ̇ ܕܠܵܐ ܢܸܬܼܚܲܫܲܚ ܒܗܘܼܦܵܟܼ ܚܘܼ̈ܫܵܒܹܐ ܠܘܼܩܒܲܠ ܗܵܢܘܿܢ ܕܲܡܡܲܠܠܝܼܢ ܒܲܢ : ܐܸܠܵܐ ܒܝܲܕܼ ܬܲܟܼܫܲܦܬܼܵܐ  pb. 384  ܢܸܦܤܘܿܩ ܡܲܡܠܲܠܗܘܿܢ : ܗܵܕܹܐ : ܫܘܼܘܕܵܥܵܐ ܗ̣̄ܝ ܕܗܵܘܢܵܐ ܕܐܸܫܟܲܚ ܚܸܟܼܡܬܼܵܐ ܘܚܲܝܠܵܐ ܕܡ̣ܢ ܛܲܝܒܿܘܼܬܼܵܐ . ܕܡ̣ܢ ܥܲܡܠܵܐ ܤܲܓܝܼܐܵܐ : ܚܲܪܲܪܬܹܗ ܝܑܼܕܲܥܬܹܗ ܫܲܪܝܼܪܬܵܐ . ܘܒܲܫܟܼܵܚܬܵܐ ܕܲܫܒܼܝܼ̈ܠܹܐ ܦܵܤ̈ܘܿܩܹܐ ܕܐܲܕܼܪܸܟܼ : ܤܲܓܝܼܐܘܼܬܼ ܟܪܘܼܟܼܝܵܐ ܕܐܘܼܪܚܵܐ ܢܲܓܝܼܪܬܵܐ ܦܲܤܩ̣ܵܗ̇ . ܒܗܵܝ̇ ܕܐܵܦ ܠܵܐ ܒܟܼܠܙܒܲܢ ܐܝܼܬܼ ܠܲܢ ܚܲܝܠܵܐ : ܕܒܲܗ̈ܦܵܟܼܵܬܼܵܐ ܠܟܼܠܗܘܿܢ ܚܘܼ̈ܫܵܒܹܐ ܕܲܠܩܘܼ̈ܒܼܠܵܝܹܐ ܢܫܲܬܸܩ ܐܸܢܘܿܢ . ܐܸܠܵܐ ܓܵܕܼܫܵܐ ܐܸܡܲܬܼܝ ܕܢܵܤ̇ܒܿܝܼܢܲܢ ܡܸܢܗܘܿܢ ܡܚܘܿܬܼܵܐ : ܕܲܠܙܲܒܼܢܵܐ ܤܲܓܝܼܐܵܐ ܠܵܐ ܡܸܬܼܐܲܤܝܵܐ ܀ ܠܘܼܩܒܲܠ ܗܵܢܘܿܢ ܕܐܝܼܬܲܝܗܘܿܢ ܒܢܲܝ̈ ܫܬܼܵܐ ܐܲܠܦܹ̈ܐ ܕܲܫܢܲܝ̈ܵܐ : ܡܲܥܸܠ ܐܲܢ̄ܬܿ ܢܲܦܫܵܟܼ ܠܕܲܪܵܐ . ܐܝܼܬܼ ܕܹܝܢ ܘܲܠܗܘܿܢ ܐܵܦ ܥܘܼܬܵܕܼܵܐ ܕܐܲܝܠܹܝܢ ܕܲܒܼܗܹܝܢ ܢܸܡܚܘܿܢܵܟܼ : ܘܝܲܬܿܝܼܪ ܡ̣ܢ ܚܸܟܼܡܬܼܵܟܼ ܘܕܼܘܼܪܵܫܵܟܼ ܕܝܼܠܵܟܼ . ܐܸܠܵܐ ܘܐܵܦ ܟܲܕܼ ܙܵܟܹ̇ܐ ܐܲܢ̄ܬܿ : ܫܘܼܚܬܼܵܐ ܕܚܘܼ̈ܫܵܒܹܐ ܡܟܲܬܡܵܐ ܗ̣̄ܝ ܒܪܸܥܝܵܢܵܟܼ : ܘܪܹܚܝܵܐ ܕܤܲܪܝܼܘܼܬܼܗܘܿܢ ܥܲܕܼ ܙܲܒܼܢܵܐ ܦܵܐܲܚ ܒܤܵܘܩܵܟܼ . ܒܝܼܫܵܐ ܕܹܝܢ ܩܲܕܼܡܵܝܵܐ : ܡ̣ܢ ܟܠܗܹܝܢ ܗܵܠܹܝܢ ܘܩܸܢܛܵܐ ܡܚܲܪܲܪ ܐܲܢ̄ܬܿ : ܒܗܵܝ̇ ܕܲܠܲܝܬܿ ܤܘܼܝܵܥܵܐ ܐܲܝܟܼ ܐܲܠܵܗܵܐ ܀ ܕܸܡ̈ܥܹܐ ܐܲܡܝܼ̈ܢܵܬܼܵܐ ܕܒܲܨܠܘܿܬܼܵܐ : ܫܘܼܘܕܵܥܵܐ ܐܸܢܹܝܢ ܕܪ̈ܲܚܡܹܐ ܐܲܠܵܗܵܝܹ̈ܐ : ܕܲܫܘܵܬ̤ ܠܗܘܿܢ ܢܲܦܫܵܐ ܒܝܲܕܼ ܬܝܵܒܼܘܼܬܼܵܗ̇ ܕܐܸܬܼܩܲܒܿܠܲܬ̤ : ܘܫܲܪܝܲܬ̤ ܥܵܐ̇ܠܵܐ ܠܲܦܩܲܥܬܼܵܐ ܕܫܲܦܝܼܘܼܬܼܵܐ ܒܕܸܡ̈ܥܹܐ . ܐܸܠܵܐ ܓܹܝܪ ܐܸܬܿܕܲܠܝܼܘ ܚܘܼ̈ܫܵܒܹܐ ܡ̣ܢ ܪܸܢܝܵܐ ܕܥܵܒܼܘܿܪ̈ܝܵܬܼܵܐ : ܘܲܫܕܼܵܘ ܡܸܢܗܘܿܢ ܤܲܒܼܪܹܗ ܕܥܵܠܡܵܐ : ܘܕܼܵܠܲܬ̤ ܒܗܘܿܢ ܒܲܤܝܘܼܬܼܵܐ ܕܲܥܠܵܘܗܝ : ܘܫܲܪܝܼܘ ܠܡܲܬܼܩܵܢܘܼ ܙܘܵܕܹ̈ܐ ܕܲܠܝܘܿܡ ܡܲܦܩܵܢܹܗ ܕܒܲܪܢܵܫܵܐ . ܒܲܕܼܙܠܲܬ̤ ܠܵܗ̇ ܒܢܲܦܫܵܐ ܡܲܚܫܲܒܼܬܼܵܐ ܕܨܸܒܼ̈ܘܵܬܼܵܐ ܕܲܠܗܲܠ ܡ̣ܢ ܕܲܬܼܢܵܢ : ܠܵܐ ܡܲܨܝܵܐ ܕܢܲܪ̈ܕܝܵܢ ܥܲܝ̈ܢܹܐ ܕܸܡ̈ܥܹܐ ܀ ܕܡ̈ܥܹܐ ܓܹܝܪ ܡ̣ܢ  pb. 385  ܗܸܪܓܵܐ ܚܲܬܝܼܬܼܵܐ ܘܲܕܼܠܵܐ ܦܸܗܝܵܐ : ܘܡ̣ܢ ܚܘܼ̈ܫܵܒܹܐ ܬܟܼܝܼ̈ܒܹܐ ܘܠܵܐ ܡܸܨܛܲܠܝܵܢܹ̈ܐ ܗܵܘ̈ܝܵܢ . ܘܲܒܼܝܲܕܼ ܥܘܼܗܕܵܢܵܐ ܡܸܕܸܡ ܩܲܛܝܼܢܵܐ ܕܢܵܦܹ̇ܠ ܒܪܸܥܝܵܢܵܐ : ܘܡܲܚܸܫ ܠܠܸܒܵܐ ܒܨܸܦܬܼܵܐ ܕܲܥܠܵܘܗܝ . ܘܡ̣ܢ ܗܵܪܟܵܐ : ܬܵܟܼ̈ܒܵܢ ܕܸܡ̈ܥܹܐ . ܐܸܡܲܬܼܝ ܕܬܸܦܢܸܐ ܠܘܵܬܼ ܥ̇ܒܼܵܕܼܵܐ ܕܐܝܼ̈ܕܲܝܵܐ ܒܐܲܡܝܼܢܘܼܬܼܵܐ ܕܲܒܼܫܸܠܝܵܟܼ : ܠܵܐ ܬܤܝܼܡܝܼܘܗܝ ܠܦܘܼܩܕܵܢܵܐ ܕܐܲܒܼܵܗ̈ܬܼܵܐ ܕܡܸܛܠܵܬܹܗ : ܬܲܚܦܝܼܬܼܵܐ ܠܪܸܚܲܬܼ ܟܸܤܦܵܐ . ܥ̇ܒܼܵܕܼܵܐ ܠܲܡ ܙܥܘܿܪܵܐ ܢܸܗܘܸܐ ܠܵܟܼ ܡܸܛܠ ܩܘܼܛܵܥܵܐ : ܐܲܝܢܵܐ ܕܠܵܐ ܫܵܓܹ̇ܫ ܠܹܗ ܠܗܵܘܢܵܐ . ܐܸܢܕܹܝܢ ܡܸܛܠ ܙܸܕܼܩܬܼܵܐ ܟܹܐܡܲܬܼ ܕܬܸܗܡܘܿܣ ܠܘܵܬܹܗ ܒܝܲܬܿܝܼܪ ܨܵܒܹ̇ܐ ܐܲܢ̄ܬܿ : ܕܲܥ ܕܲܡܝܲܬܿܪܵܐ ܨܠܘܿܬܼܵܐ ܡ̣ܢ ܙܸܕܼܩܬܼܵܐ ܒܛܲܟܼܤܵܗ̇ . ܘܐܸܢ ܡܸܛܠ ܤܘܼܢܩܵܢܵܟܼ : ܐܸܢ ܠܵܐ ܬܸܬܼܝܲܥܲܢ : ܡܸܤܬܼܵܟܼ ܠܡܘܼܠܵܝܵܐ ܕܲܚܫܲܚܬܼܵܟܼ : ܗܵܘ̇ ܡܸܕܸܡ ܕܲܡܦܲܪܢܸܣ ܠܵܟܼ ܡܵܪܲܢ . ܠܵܐ ܡܸܡܬܼܘܿܡ ܐܲܪܦ̣ܝܼ ܠܦܵܠܚܵܘ̈ܗܝ : ܕܢܸܤܬܲܬܩܝܼܢ ܥܲܠ ܥܵܒܼܘܿܪ̈ܝܵܬܼܵܐ . ܒܥܵܘ ܠܘܼܩܕܲܡ ܡܲܠܟܿܘܼܬܹܗ ܕܐܲܠܵܗܵܐ ܘܙܲܕܼܝܼܩܘܼܬܹܗ : ܘܗܵܠܹܝܢ ܡܸܬܿܬܵܘ̈ܤܦܵܢ ܠܟܼܘܿܢ : ܥܲܕܼܠܵܐ ܬܸܫܠܘܼܢ : ܐܸܡ݂ܲܪ ܡܵܪܲܢ ܀ ܐܸܡ݂ܲܪ ܚܲܕܼ ܡ̣ܢ ܩܲܕܝܼ̈ܫܹܐ : ܠܵܘ ܓܹܝܪ ܗܵܢܵܘ ܢܝܼܫܵܐ ܕܕܼܘܼܒܵܪܵܟܼ : ܐܲܝܟܲܢܵܐ ܕܲܬܼܤܲܒܲܥ ܠܟܲܦ̈ܢܹܐ : ܘܬܸܗܘܸܐ ܩܸܠܵܝܬܵܟܼ ܒ݂ܹܝܬܼ ܨܵܘܒܵܐ ܠܐܲܟܼܤ̈ܢܵܝܹܐ . ܗܵܢܵܐ ܓܹܝܪ ܕܘܼܒܵܪܵܐ : ܠܐܲܝܠܹܝܢ ܕܲܒܼܥܵܠܡܵܐ ܐܸܢܘܿܢ ܝܲܬܝܼܪ ܫܲܦܝܼܪ ܠܵܚܹ̇ܡ : ܘܠܵܘ ܠܝܼܚܝܼ̈ܕܼܵܝܹܐ ܡܚܲܪܪ̈ܲܝ ܡ̣ܢ ܡܲܪ̈ܢܝܵܬܼܵܐ ܕܡܸܬܼܚܲܙܝܵܢ̈ܝܵܬܼܵܐ : ܘܢܵܛܪ̈ܲܝ ܗܵܘܢܵܐ ܒܲܨܠܘܿܬܼܵܐ . ܐܸܢ ܡܸܡܬܼܘܿܡ ܬܸܫܬܿܘܸܐ ܠܝܼܚܝܼܕܼܵܝܘܼܬܼܵܐ ܩܲܠܝܼܠܲܬܼ ܡܵܘ̈ܒܠܹܐ ܒܡܲܠܟܿܘܼܬܼܵܐ ܕܚܹܐܪܘܼܬܼܵܗ̇ :  pb. 386  ܠܵܐ ܬܲܪܗܒܼܵܟܼ ܡܲܚܫܲܒܼܬܼܵܐ ܗܵܝ̇ ܕܕܸܚܠܬܼܵܐ ܐܲܝܟܼ ܥܝܵܕܼܵܐ : ܒܤܘܿܓܼܵܐܐ ܕܲܙܢܲܝ̈ ܫܘܼ̈ܚܠܵܦܹܐ ܕܚܘܼ̈ܫܵܒܹܐ ܕܲܗ̈ܦܵܟܼܵܬܼܵܗ̇ . ܐܸܠܵܐ ܐܲܝܟܼ ܐ̄ܢܵܫ ܕܲܡܗܲܝܡܸܢ ܕܢܵܛܘܿܪܵܐ ܐܝܼܬܼ ܥܲܡܹܗ : ܘܲܡܦܵܣ ܒܚܸܟܼܡܬܹܗ ܚܲܬܝܼܬܵܐܝܼܬܼ : ܕܗ̤ܘ ܥܲܡ ܟ̱ܠܵܗ̇ ܒܪܝܼܬܼܵܐ ܬܚܹܝܬܼ ܚܲܕܼ ܡܵܪܵܐ ܐܝܼܬܲܝܗܘܿܢ : ܘܚܲܕܼ ܪܸܡܙܵܐ ܠܟܼܠܗܘܿܢ ܡܙܝܼܥ ܘܲܡܫܲܠܸܐ ܐܵܦ ܡܕܲܒܲܪ . ܘܠܵܐ ܡܸܫܟܲܚ ܚܲܕܼ ܡ̣ܢ ܟܢܵܘ̈ܬܼܵܐ ܠܚܲܒܼܪܹܗ ܕܢܲܟܸܐ ܒܸܠܥܵܕܼ ܡ̣ܢ ܦܘܼܩܕܵܢܹܗ ܕܲܡܕܲܒܿܪܵܢܵܐ : ܘܕܲܬܼܚܹܝܬܼ ܒܛܝܼܠܘܼܬܼܵܐ ܐܝܼܬܼܵܘܗܝ ܟܠ : ܗܵܟܲܢܵܐ ܩܘܼܡ ܘܐܸܬܼܠܲܒܲܒܼ . ܘܐܵܦܸܢ ܝܑܼܗܝܼܒܼܵܐ ܚܹܐܪܘܼܬܼܵܐ ܠܡܸܢܗܘܿܢ : ܠܵܐ ܗ̄ܘ̣ܵܐ ܒܟܼܠܡܸܕܸܡ : ܘܠܵܐ ܫܹ̈ܐܕܹܐ ܐܵܦܠܵܐ ܚܲܝ̈ܘܵܬܼܵܐ ܚܲܒ̈ܵܠܵܬܼܵܐ : ܘܠܵܐ ܒܢܲܝ̈ܢܵܫܵܐ ܒܒܼܝܼܫܘܼܬܼܵܐ : ܕܲܢܢܝܼܚ ܚܲܕܼ ܡܸܢܗܘܿܢ ܨܸܒܼܝܵܢܹܗ ܒܚܘܼܒܵܠܵܐ ܕܐ̄ܢܵܫ ܡܸܫܟܲܚ : ܥܕܲܡܵܐ ܕܦܵܩܹ̇ܕܼ ܪܸܡܙܵܐ ܘܡܸܬܼܝܼܗܵܒܼ ܐܲܬܼܪܵܐ ܒܲܟܼܡܵܝܘܼܬܼܵܐ ܀ ܠܵܐ ܗ̄ܘ̣ܵܐ ܟܠܵܗ̇ ܚܹܐܪܘܼܬܼܵܐ ܕܬܹܐܬܸܐ ܠܤܵܥܘܿܪܘܼܬܼܵܐ : ܡܲܦܲܣ ܡ̣ܢ ܪܸܡܙܵܐ ܐܲܠܵܗܵܝܵܐ : ܘܐܸܠܵܐ : ܠܵܐ ܚܵܝܹ̇ܐ ܗ̄ܘ̣ܵܐ ܟܠ ܒܤܲܪ . ܠܵܐ ܓܹܝܪ ܫܵܒܹ̇ܩ ܡܵܪܝܵܐ ܠܼܲܒܼܪܝܼܬܹܗ : ܕܬܸܬܼܩܲܪܲܒܼ ܠܵܗ̇ ܚܹܐܪܘܼܬܼܵܐ ܕܫܹ̈ܐܕܹܐ ܐܵܘ ܕܲܒܼܢܲܝ̈ܢܵܫܵܐ : ܕܢܸܬܼܚܲܫܚܘܼܢ ܒܵܗ̇ ܚܲܕܼ ܡܸܢܗܘܿܢ ܐܲܝܟܼ ܨܸܒܼܝܵܢܗܘܿܢ . ܡܸܛܠܗܵܢܵܐ ܗ̤ܘܲܝܬܿ ܐܵܡܲ݁ܪ ܠܝܵܬܼܵܟܼܸ : ܕܢܵܛܘܿܪܵܐ ܐܝܼܬܼ ܥܲܡܝܼ . ܘܠܲܝܬܿ ܡܸܬܼܡܲܨܝܵܢܘܼܬܼܵܐ ܠܲܚܕܼܵܐ ܡ̣ܢ ܒܸܪ̈ܝܵܬܼܵܐ ܐܵܦܸܢ ܠܡܸܬܼܚܙܵܝܘܼ ܒܲܠܚܘܿܕܼ ܩܕܼܵܡܲܝ : ܐܸܠܵܐ ܡܲܦܤܵܢܘܼܬܼܵܐ ܗܘ̤ܵܬܼ ܡ̣ܢ ܠܥܸܠ . ܐܲܝܟܲܢܵܐ ܕܐܵܦܠܵܐ : ܟܲܕܼ ܒܥܲܝܢܲܝ̈ܟ ܬܸܚܙܸܐ ܘܒܸܐܕܸܢܲܝ̈ܟ ܬܸܫܡܲܥ ܠܲܓܼܙܵܡܗܘܿܢ : ܬܲܫܲܪ ܕܡܲܡܪܚܝܼܢ . ܐܸܠܘܼ ܦܘܼܩܕܵܢܵܐ ܐܝܼܬܼ ܗ̄ܘ̣ܵܐ ܠܘܵܬܼܗܘܿܢ ܡ̣ܢ ܪܸܡܙܵܐ  pb. 387  ܫܡܲܝܵܢܵܐ : ܠܵܐ ܐܵܠ̇ܨܵܐ ܗ̄ܘ̣ܵܬܼ : ܠܵܐ ܡܹܐܡܪܵܐ ܐܵܦܠܵܐ ܡܸܠܹ̈ܐ . ܐܸܠܵܐ ܠܨܸܒܼܝܵܢܵܐ : ܥ̇ܒܼܵܕܼܵܐ ܢܵܩܹ̇ܦ ܗ̄ܘ̣ܵܐ . ܘܐܸܢ ܕܹܝܢ ܗܵܢܵܘ ܨܸܒܼܝܵܢܹܗ ܕܡܵܪܝ : ܐܸܡܲܪ ܐܲܢ̄ܬܿ ܠܵܟܼ : ܕܢܸܫܬܲܠܛܘܼܢ ܒܝܼ̈ܫܹܐ ܒܬܼܘܼܩܵܢܹܗ : ܐܵܦܠܵܐ ܐܸܢܵܐ ܡܸܬܼܥܲܤܲܩ ܐ̄ܢܵܐ ܠܘܼܩܒܲܠ ܗܵܕܹܐ : ܐܲܝܟܼ ܐ̄ܢܵܫ ܕܲܡܢܵܚ ܕܲܢܒܲܛܸܠ ܨܸܒܼܝܵܢܵܐ ܕܡܵܪܹܗ . ܘܒܲܕܼܓܼܘܿܢ ܐܵܦ ܒܢܸܤܝܘܿܢܵܟܼ : ܚܲܕܼܘܼܬܼܵܐ ܡܸܬܼܡܠܸܐ ܐܲܢ̄ܬܿ : ܐܲܝܟܼ ܐܲܝܢܵܐ ܕܝܼܕܲܥ̣ ܘܐܼܲܪܓܸܫ̣ : ܕܡܵܪܹܗ ܐܝܼܬܼܵܘܗܝ ܠܹܗ ܡܕܲܒܿܪܵܢܵܐ . ܡܵܕܹܝܢ ܤܡܘܿܟܼ ܠܸܒܵܟܼ ܒܬܼܘܼܟܼܠܵܢ ܗܲܝܡܵܢܘܼܬܼܵܐ ܕܡܵܪܝܵܐ : ܘܠܵܐ ܬܸܬܿܙܝܼܥ : ܠܵܐ ܡ̣ܢ ܕܸܚܠܬܹܗ ܕܠܸܠܝܵܐ : ܘܐܵܦܠܵܐ ܡ̣ܢ ܓܹܐܪܵܐ ܕܦܵܪܲܚ ܒܐܝܼܡܵܡܵܐ . ܗܲܝܡܵܢܘܼܬܹܗ ܠܲܡ ܕܙܲܕܝܼܩܵܐ ܕܲܠܘܵܬܼ ܐܲܠܵܗܵܐ : ܥܵܒܼܕܵܐ ܠܗܹܝܢ ܠܚܲܝ̈ܘܵܬܼܵܐ ܕܒܲܪܵܐ ܐܲܝܟܼ ܐܸܡܪܹ̈ܐ ܘܥܸܙܹ̈ܐ . ܠܵܐ ܠܲܡ ܐܝܼܬܲܝ ܙܲܕܝܼܩܵܐ : ܕܐܸܬܿܬܿܟܸܠ ܒܐܲܠܵܗܵܐ . ܐܸܠܵܐ ܚܲܬܝܼܬܼܵܐ ܠܵܟܼ : ܕܡܸܛܠ ܦܘܼܠܚܵܢܵܐ ܕܙܲܕܝܼܩܘܼܬܼܵܐ ܢܦܲܩ̣ܬܿ ܠܚܘܼܪܒܵܐ ܤܒܼܝܼܣ ܒܐܘܼܠܨܵܢܹ̈ܐ : ܘܡܸܛܠܗܵܢܵܐ ܡܫܲܡܫܵܢܵܐ ܐܝܼܬܲܝܟ ܕܨܒܼܝܵܢܹܗ ܕܐܲܠܵܗܵܐ . ܡܵܕܹܝܢ : ܡܲܓܵܢ ܬܵܥܹ̇ܫ ܐܲܢ̄ܬܿ : ܟܲܕܼ ܤܵܒܹ̇ܠ ܐܲܢ̄ܬܿ ܛܘܼܪ̈ܵܦܹܐ ܗܵܠܹܝܢ . ܠܵܐ ܗ̄ܘ̣ܵܐ ܕܐܲܠܵܗܵܐ ܨܵܒܹ̇ܐ ܒܛܘܼܪ̈ܵܦܹܐ ܕܲܒܼܢܲܝ̈ܢܵܫܵܐ : ܐܸܠܵܐ ܕܐܲܢ̄ܬܿ ܬܩܲܪܸܒܼ ܠܹܗ ܕܸܒܼܚܬܼܵܐ ܕܚܘܼܒܵܐ : ܚܲܫܹ̈ܐ ܕܲܩܢܘܿܡܵܟܼ . ܗܵܢܵܐ ܦܘܼܪܫܵܢܵܐ ܡܚܵܘܹܝܢ ܠܐܲܠܵܗܵܐ ܟܠܗܘܿܢ ܪ̈ܵܚܡܵܘܗܝ : ܕܲܚܠܵܦ ܚܘܼܒܹܗ ܢܸܬܼܐܲܠܨܘܼܢ . ܡܸܛܠ ܕܟܼܠܗܘܿܢ ܐܲܝܠܹܝܢ ܕܨܵܒܹ̇ܝܢ ܕܲܒܼܕܸܚܠܲܬܼ ܐܲܠܵܗܵܐ ܕܢܸܚܘܿܢ ܒܝܼܫܘܿܥܡܫܝܼܚܵܐ : ܡܸܬܼܠܲܨܝܼܢ . ܘܗܵܝܕܹܝܢ ܡܲܫܠܸܛ ܠܗܘܿܢ ܥܲܠ ܤܬܼܝܼܪ̈ܵܬܼܵܐ ܕܓܲܙܵܘ̈ܗܝ ܀ ܐܸܡ݂ܲܪ ܓܹܝܪ ܚܲܕܼ ܡ̣ܢ ܩܲܕܝܼ̈ܫܹܐ : ܕܐܝܼܬܼ ܗ̄ܘ̣ܵܐ ܐ̄ܢܵܫ ܝܑܼܚܝܼܕܼܵܝܵܐ ܤܵܒܼܵܐ ܝܲܩܝܼܪܵܐ : ܘܐܸܙܹ̇ܠܬܼ ܠܘܵܬܹܗ ܒܲܙܒܲܢ : ܟܲܕܼ ܫܚܝܼܩ ܐ̄ܢܵܐ ܡ̣ܢ ܢܸܤܝ̈ܘܿܢܹܐ .  pb. 388  ܗ̤ܘ ܕܹܝܢ ܟܪܝܼܗ ܗ̄ܘ̣ܵܐ ܘܡܲܓܲܣ ܗ̄ܘ̣ܵܐ . ܘܟܲܕܼ ܫܲܠܸܡ̇ܬܹܗ : ܝܸܬܼܒܹ̇ܬܼ ܠܘܵܬܹܗ : ܘܐܸܡ̇ܪܹܬܼ ܠܹܗ : ܨܲܠܵܐ ܥܠܲܝ ܐܲܒܼܘܼܢ : ܕܤܲܓܝܼ ܫܚܝܼܩ ܐ̄ܢܵܐ ܡ̣ܢ ܢܸܤܝ̈ܘܿܢܹܐ ܕܫܹ̈ܐܕܹܐ . ܗ̤ܘ ܕܹܝܢ ܦܬܲܚ̣ ܥܲܝܢܵܘ̈ܗܝ ܘܚ̣ܵܪ ܒܝܼ ܫܲܦܝܼܪ : ܘܐܸܡ݂ܲܪ ܠܝܼ : ܒܹܪܝ : ܛܲܠܝܵܐ ܐܲܢ̄ܬܿ : ܘܠܵܐ ܫܵܒܹ̇ܩ ܥܠܲܝܟ ܐܲܠܵܗܵܐ ܢܸܤܝ̈ܘܿܢܹܐ . ܗܵܝܕܹܝܢ ܐܸܡ̇ܪܹܬܼ ܠܹܗ : ܕܛܲܠܝܵܐ ܐ̄ܢܵܐ : ܐܸܠܵܐ ܢܸܤܝ̈ܘܿܢܹܐ ܕܓܲܒܼܪܹ̈ܐ ܚܲܝ̈ܠܵܬܼܵܢܹܐ ܐܝܼܬܼ ܥܲܡܝ . ܗܵܝܕܹܝܢ ܐܸܡ݂ܲܪ ܠܝܼ : ܡܵܕܹܝܢ ܠܲܡܚܲܟܵܡܘܼܬܼܵܟܼ ܒܵܥܹ̇ܐ ܐܲܠܵܗܵܐ . ܘܐܸܡ̇ܪܹܬܼ ܠܹܗ ܐܸܢܵܐ : ܕܐܲܝܟܲܢ ܡܸܬܼܚܲܟܲܡܢܵܐ : ܟܲܕܼ ܟܠܝܘܿܡ ܡܵܘܬܵܐ ܛܵܥܹ̇ܡ ܐ̄ܢܵܐ ؟ ܗ̤ܘ ܕܹܝܢ ܐܸܡ݂ܲܪ ܠܝܼ : ܐܲܠܵܗܵܐ ܪܵܚܹܡ ܠܵܟܼ : ܫܬܼܘܿܩ . ܥܬܼܝܼܕܼ ܗ̄ܘ̣ ܐܲܠܵܗܵܐ ܕܢܸܬܸܠ ܠܵܟܼ ܡܵܘܗܲܒܼܬܹܗ . ܬܘܼܒܼ ܐܸܡ݂ܲܪ ܠܝܼ : ܕܲܗ̤ܘܲܝܬܿ ܝܵܕܲܥ̇ ܒܹܪܝ : ܕܲܬܼܠܵܬܼܝܼܢ ܫܢ̈ܝܼܢ ܩܪܵܒܼܵܐ ܥܲܡ ܫܹ̈ܐܕܹܐ ܥܒܼܝܼܕܼ ܠܝܼ : ܟܲܕܼ ܥܸܤܪܝܼܢ ܫܢ̈ܝܼܢ ܠܵܐ ܐܸܬܼܥܲܕܪܹܬܼ ܟܠ ܟ̱ܠܹܗ . ܟܲܕܼ ܗ̤ܘܲܝ̈ ܕܹܝܢ ܥܸܤܪܝܼܢ ܘܚܲܡܸܫ ܫܢ̈ܝܼܢ : ܫܲܪܝܼ ܡܕܝܼܩ ܗ̄ܘ̣ܵܐ ܢܝܵܚܵܐ . ܘܲܟܼܡܵܐ ܕܐܵܬܹ̇ܐ ܗ̄ܘ̣ܵܐ : ܤܵܓܹ̇ܐ ܗ̄ܘ̣ܵܐ . ܘܟܲܕܼ ܗ̤ܘܲܝ̈ ܥܸܤܪܝܼܢ ܘܲܬܼܡܵܢܹܐ ܫܢܝܼ̈ܢ : ܤ̣ܓܝܼ ܝܲܬܿܝܼܪ ܒܝܲܬܝܼܪ . ܘܲܒܼܡܘܼܠܵܝܵܐ ܕܹܝܢ ܕܲܬܼܠܵܬܼܝܼܢ ܫܢ̈ܝܼܢ ܗܵܟܲܢܵܐ ܤ̣ܓܼܝܼ ܢܝܵܚܵܐ : ܕܠܵܐ ܝܵܕܲܥ̇ܢܵܐ ܟܡܵܐ ܗܵܘܹ̇ܐ . ܘܐܵܡܲ̇ܪ ܗ̄ܘ̣ܵܐ : ܕܡܵܐ ܕܒܼܵܥܹ̇ܐ ܐ̄ܢܵܐ ܕܐܹܩܘܼܡ ܒܬܸܫܡܸܫܬܼܵܐ : ܚܕܼܵܐ ܡܲܪܡܝܼܬܼܵܐ ܡܸܫܬܒܸܩ ܐ̄ܢܵܐ ܕܐܹܫܲܡܸܫ . ܕܫܲܪܟܵܐ ܕܹܝܢ : ܐܸܢ ܩܵܐܹ̇ܡ ܐ̄ܢܵܐ ܬܠܵܬܼܵܐ ܝܵܘܡ̈ܝܼܢ : ܒܬܲܗܪܵܐ ܕܥܲܡ ܐܲܠܵܗܵܐ ܗܵܘܹ̇ܐ ܐ̄ܢܵܐ : ܟܲܕܼ ܠܵܐ ܡܲܪܓܸܫ ܐ̄ܢܵܐ ܒܠܹܐܘܬܼܵܐ ܀ ܗܵܐ ܥܲܡܠܵܐ ܕܙܲܒܼܢܵܐ ܤܲܓܝܼܐܵܐ : ܐܲܝܢܵܐ ܢܝܵܚܵܐ ܕܠܵܐ ܤܵܟܼܵܐ ܐܵܘܠܸܕܼ ܀ ܐܝܼܬܼ ܗ̄ܘ̣ܵܐ ܚܲܕܼ ܡ̣ܢ ܐܲܒܼܵܗ̈ܵܬܼܵܐ : ܕܐܵܟܹ̇ܠ ܗ̄ܘ̣ܵܐ ܬܲܪܬܹܝܢ ܙܲܒܼܢ̈ܝܼܢ ܒܫܲܒܿܬܼܵܐ . ܘܐܸܡ݂ܲܪ ܠܲܢ : ܕܲܒܼܗܵܘ̇ ܝܵܘܡܵܐ ܕܲܡܡܲܠܸܠ ܐ̄ܢܵܐ ܥܲܡ ܐ̄ܢܵܫ :  pb. 389  ܩܵܢܘܿܢܵܐ ܕܨܵܘܡܵܐ ܐܲܝܟܼ ܥܝܵܕܼܵܐ ܕܐܝܼܬܼ ܠܝܼ : ܠܵܐ ܡܸܫܟܲܚܢܵܐ ܠܡܸܛܲܪ : ܐܸܠܵܐ ܡܸܬܼܐ̱ܠܸܨ ܐ̄ܢܵܐ ܕܐܸܫܪܸܐ . ܘܐܸܤܬܲܟܲܠܢܲܢ : ܕܲܢܛܘܼܪܬܵܐ ܕܠܸܫܵܢܵܐ : ܠܵܐ ܒܲܠܚܘܿܕܼ ܡܥܝܼܪܵܐ ܠܗܵܘܢܵܐ ܠܘܵܬܼ ܐܲܠܵܗܵܐ : ܐܸܠܵܐ ܐܵܦ ܠܥܲܡ̈ܠܹܐ ܓܠܲܝ̈ܵܐ ܕܲܒܼܦܲܓܼܪܵܐ ܡܸܬܼܦܲܠܚܝܼܢ : ܚܲܝܠܵܐ ܪܲܒܵܐ ܟܲܤܝܵܐܝܼܬܼ ܡܵܘܫܛܵܐ ܠܫܘܼܡܠܵܝܗܘܿܢ . ܘܢܵܗܲܪ ܡܲܕܥܵܐ ܐܲܡܝܼܢܵܐܝܼܬܼ ܒܦܘܼܠܚܵܢܵܐ ܟܲܤܝܵܐ : ܐܲܝܟܼ ܕܐܸܡ݂ܲܪܘ ܐܲܒܼܵܗܲܝ̈ܢ . ܕܗܵܝ̇ ܕܢܸܛܲܪ ܠܦܘܼܡܵܐ : ܡܥܝܼܪܵܐ ܠܬܹܐܪܬܵܐ ܠܘܵܬܼ ܐܲܠܵܗܵܐ : ܐܸܢ ܒܝܼܕܲܥܬܼܵܐ ܢܸܫܬܘܿܩ . ܗ̤ܘ ܕܹܝܢ ܗܵܢܵܐ ܩܲܕܝܼܫܵܐ : ܓܪܸܐ ܗ̄ܘ̣ܵܐ ܤܲܓܝܼ ܒܫܲܗܪܵܐ ܕܠܲܝ̈ܠܵܘܵܬܼܵܐ : ܘܐܸܡ݂ܲܪ : ܕܗܵܘ̇ ܠܸܠܝܵܐ ܕܩܵܐܹ̇ܡ ܐ̄ܢܵܐ ܥܕܲܡܵܐ ܠܨܲܦܪܵܐ : ܘܒܼܵܬܲܪ ܡܲܙܡܘܿܪܹ̈ܐ ܡܸܬܿܬܿܢܝܼܚ ܐ̄ܢܵܐ . ܡ̣ܢ ܒܵܬܲܪ ܕܡܸܬܬܿܥܝܼܪ ܐ̄ܢܵܐ ܡ̣ܢ ܫܸܢܬܼܵܐ : ܒܗܵܘ̇ ܝܵܘܡܵܐ ܗܵܘܹ̇ܐ ܐ̄ܢܵܐ ܐܲܝܟܼ ܕܠܵܐ ܐܝܼܬܼܵܘܗ ܒܥܵܠܡܵܐ ܗܵܢܵܐ . ܘܡܸܕܸܡ ܚܘܼܫܵܒܼܵܐ ܐܲܪܥܵܢܵܝܵܐ ܥܲܠ ܠܹܒܿܝ ܠܵܐ ܤܵܠܹ̇ܩ : ܐܵܦܠܵܐ ܥܲܠ ܩܵܢܘܿܢܹ̈ܐ ܡܬܲܚܡܹ̈ܐ ܡܸܤܬܿܢܸܩ ܐ̄ܢܵܐ : ܐܸܠܵܐ ܒܬܸܡܗܵܐ ܗܵܘܹ̇ܐ ܐ̄ܢܵܐ ܝܵܘܡܵܐ ܗܵܘ̇ ܟ̱ܠܹܗ . ܒܚܲܕܼ ܡ̣ܢ ܝܵܘ̈ܡܵܬܼܵܐ ܗܵܟܹܝܠ ܕܐܝܼܬܼܵܘܗܝ ܝܵܘܡܵܐ ܗܵܘ̇ ܕܒܹܗ ܐܹܟܼܘܿܠ : ܘܐܝܼܬܼ ܗ̄ܘ̣ܵܐ ܠܝܼ ܝܵܘ̈ܡܵܬܼܵܐ ܐܲܪܒܿܥܵܐ ܕܡܸܕܸܡ ܠܵܐ ܛܥܝܼܡ ܠܝܼ . ܟܲܕܼ ܩܵܡܹ̇ܬܼ ܕܐܹܫܲܡܸܫ ܪܲܡܫܵܐ ܘܐܸܛܥܲܡ : ܩܵܡܹ̇ܬܼ ܒܕܼܵܪܬܵܐ ܕܩܸܠܵܝܬܝ : ܟܲܕܼ ܐܝܼܬܼ ܗ̄ܘ̣ܵܐ ܫܸܡܫܵܐ ܤܲܓܝܼ . ܘܲܕܼܫܲܪܝܼܬܼ ܒܲܠܚܘܿܕܼ ܒܡܲܪܡܝܼܬܼܵܐ ܕܪܹܫ ܬܸܫܡܸܫܬܼܵܐ ܐܲܪܓܫܹ̇ܬܼ : ܘܬܼܘܼܒܼ ܥܕܲܡܵܐ ܠܝܵܘܡܵܐ ܐ̄ܚܪܹܢܵܐ ܕܲܕܼܢܲܚ̣ ܫܸܡܫܵܐ ܒܐܲܦܲܝ̈ : ܘܚܲܡ̣ܘ ܠܗܘܿܢ ܡܵܐܢܲܝ̈ ܥܲܠ ܓܘܼܫܡܝ : ܠܵܐ ܪܓܼܝܼܫ ܗ̄ܘܹ̇ܝܬܼ ܕܐܲܝܟܵܐ ܐܝܼܬܲܝ . ܡ̣ܢ ܕܐܲܠܨܲܢܝ ܫܸܡܫܵܐ ܟܲܕܼ ܚܵܪܹܟܼ ܗ̄ܘ̣ܵܐ ܦܲܪܨܘܿܦܝ : ܐܸܬܼܟܲܢܲܫ ܗܵܘܢܝ ܠܘܵܬܼܝ : ܘܗܵܐ ܚܵܙܹ̇ܐ ܐ̄ܢܵܐ ܕܐܝܼܬܼܵܘܗܝ ܝܵܘܡܵܐ ܐ̄ܚܪܹܢܵܐ . ܘܐܵܘܕܝܼܬܼ ܠܐܲܠܵܗܵܐ : ܕܲܟܼܡܵܐ  pb. 390  ܫܦܝܼܥܵܐ ܛܲܝܒܿܘܼܬܹܗ ܠܘܵܬܼ ܒܢܲܝ̈ܢܵܫܵܐ : ܘܠܲܐܝܕܵܐ ܪܲܒܿܘܼܬܼܵܐ ܡܫܘܸܐ ܠܲܕܼܒܼܵܥܹ̇ܝܢ ܠܹܗ . ܫܠܸܡ̣ܘ ܫܲܪ̈ܒܹܐ ܕܐ̄ܢܵܫܵܐ ܩܲܕܝܼ̈ܫܹܐ .