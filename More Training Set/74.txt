ܥܲܠ ܦܠܐܬܵܐ ܗ̇ܝ ܦܥ̈ܠܹܐ
                        ܠܟܲܪܡܹܗ ܥܲܠ ܦܠܐܬܵܐ ܗ̇ܝ ܦܥ̈ܠܹܐ ܠܟܲܪܡܹܗ ܥܲܠ ܦܠܐܬܵܐ ܗ̇ܝ ܦܥ̈ܠܹܐ ܠܟܲܪܡܹܗ pb. f.330v ܕܝܠܹܗ ܟܲܕ ܕܝܼܠܹܗ . ܡܸܐܡܪܵܐ ܕܫܸܬܝ ܘܬܡܢܝܵܐ . ܕܥܒܼܝܕ ܠܹܗ ܥܲܠ ܦܠܐܬܵܐ ܗ̇ܝ ܕܓܲܒܼܪܵܐ ܕܢܦܲܩ ܒܨܦܪܵܬ ܕܢܹܐ [ ܥܡܪ ] ܦܥ̈ܠܹܐ ܠܟܲܪܡܹܗ ܀ pb. f.330v ܕܝܠܹܗ ܟܲܕ ܕܝܼܠܹܗ . ܡܸܐܡܪܵܐ ܕܫܸܬܝ ܘܬܡܢܝܵܐ . ܕܥܒܼܝܕ ܠܹܗ ܥܲܠ ܦܠܐܬܵܐ ܗ̇ܝ ܕܓܲܒܼܪܵܐ ܕܢܦܲܩ ܒܨܦܪܵܬ ܕܢܹܐ [ ܥܡܪ ] ܦܥ̈ܠܹܐ ܠܟܲܪܡܹܗ ܀ 1 : ܩܵܠ ܫܝܦܘܿܪܵܬ ܕܢܚܹܗ ܕܡܪܲܢ ܐܙܥܸܩ ܒܐܲܪܥܵܐ 2 ܘܐܲܬܿܬܥܝܼܪ ܥܠܡܵܐ ܐܲܝܟ ܕܡ̣ܢ ܫܸܢܬܵܐ ܕܡܲܐܝܢܘܼܬܼܵܐ . 3 : ܒܡܐܝܼܢܘܼܬܼܵܐ ܕܡܸܟܼܘ ܡܵܝܘ̈ܬܹܐ ܐܲܝܟ ܕܒܫܢܬܐ 4 ܘܐܲܥܝܼܪ ܐܢܘܿܢ ܩܵܠܹܗ ܕܡܵܪܲܢ ܟܲܕ ܠܵܐ ܨܵܒܝܼܢ . 5 : ܠܵܐ ܨ̇ܒܝܢ ܗ̣̄ܘܵܘ ܕܡܟܹ̈ܐ ܕܥܘ̣ܠܐ ܠܡܸܣܢܵܐ ܥܘ̣ܠܵܐ 6 ܘܠܐ ܡܢܚܝܼܢ ܗ̄ܘ̣ܵܘ ܠܡܸܚܙܵܐ ܫܡܫܵܐ ܕܙܕܝܼܩܘܼܵܬܐ . 7 : ܠܸܠܝܵܐ ܕܛܘܥܝܲܝ ܪܚܝܼܡ ܗ̄ܘ̣ܵܐ ܥܠܝܼܗܘܿܢ ܕܒܢܲܝ̈ ܛܘܥܝܲܝ 8 ܘܠܐ ܪܓܼܝܼܓܼܢ ܗ̄ܘ̣ܵܘ ܠܡܨܬ ܩܠܐ ܕܕܢܚܹܗ ܕܩܘܼܫܬܵܐ . 9 : ܒܪܚܘܲܬܼ ܚܸܫܟܵܐ ܕܠܵܐ ܝܼܕܥܬܵܐ ܐܣܝܼܪܝܼܢ ܗ̄ܘ̣ܵܘ 10 ܘܗܢܝܼܝܼ ܗ̄ܘ̣ܵܐ ܠܗܘܿܢ ܒܹܝܬ ܐܣܝܼܪܹ̈ܐ ܕܫܟܝܼܪ̈ܬܐ . 11 : ܥܝܕܵܐ ܒܝܼܫܵܐ ܥܬܸܩ ܨܐܕܲܝܗܘܿܢ ܕܒܢܵܘ̈ܗܝ ܕܐܕܼܵܡ 12 ܘܪܚܸܡܘ ܘܲܐܚܸܒܘ ܠܫܟܝܼܪ̈ܬܐ ܐܲܝܟ ܦܐܝ̈ܬܐ . 13 : ܚܒܢܢܘܼܬܼܵܐ ܥܓܢܲܬ̤ ܐܸܢܘܿܢ ܒܫܸܬܩܵܐ ܕܛܘܥܝܲܝ 14 ܘܠܵܐ ܐܬܝܐܲܒܼܘ ܠܡܸܩܢܵܐ ܥܘܼܬܪܵܐ ܕܫܦܝܼܪܵܬܵܐ . 15 : ܕܠܐ ܦܘܠܚܢܵܐ ܕܫܦܝܪ̈ܬܐ ܗܘ̤ܘ ܡ̣ܢ ܕܗܘ̤ܵܘ 16 ܕܲܕܠܵܐ ܥܡܠܐ ܕܪܚܡܲܬ ܩܘܼܫܬܼܵܐ ܪܕܵܘ ܘܒܪܝܼܬܼܵܐ . 17 : ܚܒܢܢܐܝܬ ܡܬܡܦܟܝܼܢ ܗ̄ܘ̣ܵܘ ܒܣܘܥܪ̈ܟܵܝܗܘܿܢ 18 ܘܨܪܝܟܝܼܢ ܗ̣̄ܘܵܘ ܘܡܓܙܝܼܢ ܗ̄ܘ̣ܘ ܡ̣ܢ ܟܠ ܛܒ̈ܢ . 19 ܠܲܝܬ ܗ̄ܘ̣ܵܐ ܙܗܪܵܐ ܕܛܒܼ ܐܘ ܡܛܐܒܼ ܒܹܝܬ ܡܥܡܪܗܘܿܢ :܆ 20 ܘܟܼܡܵܐ ܕܚ̇ܛܝܢ ܬܘܼܒܼ ܚ̇ܛܝܢ ܗ̄ܘ̣ܵܘ ܕܠܐ ܣܲܒܥܘܼܬܼܵܐ . 21 : ܥܘ̣ܠܵܐ ܒܥܘ̣ܠܵܐ ܚܠܝܼܛ ܗ̄ܘ̣ܵܐ ܒܥܘܼܡܪܵܐ ܕܗܘܦܟܿܝܼ̈ܗܘܿܢ 22 ܘܠܲܝܬ ܗ̄ܘ̣ܵܐ ܕܘܼܟܬܵܐ ܕܣܦܝܼܩܵܐ ܗ̄ܘ̣ܵܬ ܡ̣ܢ ܣܢܝ̈ܬܐ . pb. f.331r 23 : ܐܲܝܟ ܠܵܐ ܐ̄ܢܫ̈ܐ ܡܬܕܒܪܝܼܢ ܗ̄ܘ̣ܵܘ ܒܕܘܼܒܪ̈ܲܝܗܘܿܢ 24 ܥܕܡܵܐ ܕܐܬܼܐ ܚܲܕ ܒܲܪܢܫܵܐ ܘܚܲܟܸܡ ܐܸܢܘܿܢ . 25 : ܚܲܕ ܒܲܪܢܫܵܐ ܩܡ ܡ̣ܢ ܐ̄ܢ̈ܫܵܐ ܟܪ̈ܝܗܲܝ ܢܫܦܵܐ 26 ܘܐܚܠܹܡ ܐܸܢܘܿܢ ܡ̣ܢ ܟܘܪܗܢܵܐ ܕܠܵܐ ܝܕܥܵܬܐ . 27 : ܒܣܡܵܐ ܕܡܠܵܘ̈ܗܝ ܢܚܸܡ ܐܸܢܘܿܢ ܡ̣ܢ ܚܘܒܲܝ̈ܗܘܿܢ 28 ܘܚܵܘܝܼ ܐܢܘܿܢ ܫܒܝܼܠ ܢܘܼܚܡܵܐ ܕܫܦܝܼܪ̈ܬܵܐ . 29 : ܒܫܦܝܪ̈ܬܵܐ ܐܥܢܝܼ ܐܸܢܘܿܢ ܠܡܬܗܓܵܝܘܼ 30 ܕܠܵܐ ܬܘܼܒܼ ܢܦܢܘܿܢ ܠܗܸܪܓܵܐ ܕܥܘ̣ܠܵܐ ܒܹܗ . 31 : ܡ̣ܢ ܨܝܕ ܥܘ̣ܠܵܐ ܬܚܸܡ ܐܸܢܘܿܢ ܠܡܠܚ̈ ܥܘ̣ܠܵܐ 32 ܘܨܝܼܕ ܟܐܢܘܼܬܵܐ ܓܪܓ ܐܸܢܘܿܢ ܠܡܬܩܪܒܘ . 33 : ܒܗܪܓܵܐ ܛܒܵܐ ܐܥܢܝܼ ܐܸܢܘܿܢ ܪܵܚܡܵܐ ܛܵܒܼܵܐ 34 ܘܐܲܝܟ ܦܠܚܹ̈ܐ ܐܘܿܓܲܪ ܐܸܢܘܿܢ ܠܥܲܡܠܵܐ ܛܒܼܵܐ . 35 : ܠܦܘܼܠܚܵܢ ܐ̄ܢܫܐ ܐܬܼܵܐ ܐ̄ܢܫܵܐ ܕܡ̣ܢ ܐ̄ܢܫܘܼܬܼܵܐ 36 ܘܐܪܝܼܡ ܩܵܠܹܗ ܘܐܫܡܲܥ ܐܸܢܘܿܢ ܙܢܲܝ̈ ܦܘܠܚܢܹܗ . 37 : ܒܡܲܬܠܵܐ ܪܟܒܹܗ ܠܦܘܼܠܚܵܢ ܥܲܡܠܵܐ ܕܟܼܵܘܿܙܘܼܬܹܗ 38 ܘܐܪܙܢܐܝܼܬ ܩܪ̣ܵܐ ܠܡܠܠܹ̈ܐ ܠܩܸܪܝܵܢ ܚܘܼܒܹܗ . 39 : ܩܵܠ ܩܸܪܝܢܹܗ ܕܩܪܵܐ ܠܐ̄ܢܵܫܵܐ ܫܡ̣ܥܘ ܚܘܫܒܲܝ̈ 40 ܘܢܕܘ ܡ̣ܢ ܫܸܬܩܵܐ ܕܪܡܹܝܢ ܗ̄ܘ̣ܵܘ ܒܹܗ ܐܲܝܟ ܕܡ̣ܢ ܫܢܬܼܵܐ . 41 : ܒܸܡܐܝܢܘܬܵܐ ܕܡ [...] ܟܝܼܢ ܗ̄ܘ̣ܵܘ ܙܘܥܲܝ̈ ܪܥܝܵܢܝ 42 ܘܩܡܘ ܕܢܨܘܼܬܘܢ ܩܠܵܐ ܕܡܟܼܪܸܙ ܐܓܼܪܐ ܛܒܼܵܐ . 43 : ܒܩܵܐܐ ܕܐܓܼܪܐ ܐܬܬܥܝܼܪ ܕܲܥܝܵܢܝ ܚܫܢܢ ܥܡ̈ܐܐ 44 ܘܫܪܝܼ ܡܪܟܸܒܼ ܫܥܝܼܬ ܡ̈ܠܹܐ ܕܙܢ̈ܝ ܟܘܹܫܪܵܐ . 45 : ܐܝܟ ܕܒܚܠܡܵܐ ܚ̣ܙܵܝܗܝ ܠܲܫܪܪܵܐ ܟܲܕ ܡܬܬܪܓܡ 46 ܕܣܒܼܪ ܕܡܨܐ ܠܡܦܠܲܚ ܥܲܡ̈ܠܹܐ ܒܛܟܼܣܵܐ ܕܡ̈ܠܹܐ . 47 : ܡ̈ܠܐ ܫܡ̣ܥ ܗ̄ܘ̣ܵܐ ܡ̣ܢ ܗ̇ܘ ܦܘܼܡܵܐ ܡܬܪܓܡ ܚ̈ܝܹܐ 48 ܘܲܩܪܸܒܼ ܕܢܨܘܼܬ ܨܘܬܐ ܕܡܠܹܐ ܦܘܼܠܚܵܢ ܥܲܡ̈ܠܹܐ . 49 : ܠܦܘܠܚܵܢ ܥܡ̈ܐܐ ܩܪ̣ܝܗܝ ܠܟܼܝܢܲܢ ܪܚ̇ܡ ܓܸܢܣܲܢ 50 ܘܫܕܲܪ ܨܐܕܲܝܢ ܚܲܕ ܡ̣ܢ ܓܸܢܣܲܢ ܕܢܩܪܹܝܢ ܨܐܕܵܘ̈ܗܝ . 51 : ܒܡܬ̈ܠܹܐ ܨܕܢ ܐܲܝܟ ܨܝܕܵܐ ܠܚܘܼܬ ܟܸܢܦܵܐ 52 ܘܐܥܸܠ ܚܒܫܲܢ ܠܓܼܵܘ ܡ̣ܢ ܡ̈ܠܹܐ ܕܟܼܪܘܿܙܘܼܬܹܗ . 53 : ܠܩܛܵܐ ܕܡ̈ܐܐ ܐܪܡܝ ܒܐܲܪܥܵܐ ܩܕܼܵܡ ܪܥܝܢܲܢ 54 ܘܚܬܚܸܬܼ ܢܓܕܢ ܐܲܝܟ ܕܠܠܘܦܵܐ ܠܘܵܬܼ ܡܐܟܼܘܠܬܼܵܐ . 55 : ܦܲܚܵܐ ܕܡܬܠ̈ܐ ܨܠܵܐ ܠܹܗ ܠܠܸܒܲܢ ܪܚ̇ܡ ܦܸܗܝܵܐ 56 ܕܠܵܐ ܬܘܼܒܼ ܢܦܗܹܐ ܒܲܪ̈ܓܼܝܓܼܵܐ ܐܲܝܟ ܕܒܩܕܡܵܐ . 57 : ܝ̇ܕܥ ܗ̄ܘ̣ܵܐ ܠܲܢ ܕܐܸܬܥܝܼܕܢܲܢ ܒܦܗܝܵܐ ܕܛܘܥܝܲܝ 58 ܥܠܗ̇ܝ ܚܒܼܫܲܢ ܠܓܵܘ ܡ̣ܢ ܢܫܒܹ̈ܐ ܕܡܲܠܦܢܘܼܬܹܗ . 59 : ܐܘܼܡܵܢܵܐܝܼܬ ܨܕܢܚܘܼܒܹܗ ܐܲܝܟ ܕܠܨܝܕܵܐ 60 ܘܐܚܲܕ ܒܐܦܝ̈ܢ ܬܪܲܥ ܝܼܘܠܦܵܢܵܐ ܕܡܠܝܼ̈ ܦܘܼܡܹܗ . 61 : ܒܥܸܕܵܢ ܨܦܪܐ ܢܦܩ ܕܢܨܘܕܘܢ ܨܝܕ ܝܘܼܠܦܢܹܗ 62 ܐܲܝܟ ܡܵܐ ܕܪܕܹܐ ܥܝܼܪܵܐ ܒܐܲܪܥܵܐ ܨܝܕ ܦܠܚ̈ܐ . 63 : ܒܨܦܪܐ ܡܘܓܸܪ ܟܠ ܕܐܓܝܪܵܐ ܗ̄ܘ̣ ܒܹܝܬ ܐܲܪ݁ܢܥܹܐ 64 ܘܒܹܗ ܒܥܝܕܵܐ ܩܪܲܢ ܐܵܦ ܡܪܲܢ ܠܦܘܼܠܚܵܢ ܚܘܼܒܹܗ . 65 : ܨܦܪܵܐ ܢܟܝܹܗ ܠܫܘܼܪܵܝ ܡܲܬܠܵܐ ܕܟܼܵܪܘܿܙܘܼܬܹܗ 66 ܘܐܲܝܟ ܕܒܨܦܪܵܐ ܩܪܲܢ ܠܥܒܕܐ ܕܦܘܼܠܚܵܢ ܟܪܸܡܹܗ . 67 : ܠܠܸܠܝܵܐ ܕܡܝܹܗ ܠܙܒܼܢܵܐ ܩܲܕܡܵܐ ܕܡܸܢܹܗ ܘܠܗܠ 68 ܘܐܲܝܟ ܐܝܼܡܡܵܐ ܠܥܸܕܵܢ ܡܲܬܠܵܐ ܕܡܲܠܦܢܘܼܬܹܗ . 69 : ܐܲܝܟ ܚܲܕ ܝܵܘܡܵܐ ܣܡܹ̇ܗ ܠܪܲܗܛܵܐ ܕܗܵܢ ܕܘܼܒܵܪܵܐ 70 ܠܠܝ ܐܝܼܡܵܡ ܐܲܝܟ ܡܵܐ ܕܩ̣ܪܵܝܗܝ ܡܘܫܹܐ ܒܪܵܫܝܼܬ . 71 : ܠܲܬܼܪܹܝܢ ܛܵܘܪܹ̈ܐ ܠܦܓܹܗ ܠܙܒܼܢܵܐ ܕܟܼܠܗܘܿܬ ܕܲܪܹ̈ܐ 72 ܘܲܠܚܲܕ ܝܗ̣ܒ ܠܹܗ ܫܥܹ̈ܐ ܕܠܸܠܝܵܐ ܘܚܲܕ ܕܐܝܼܡܡܵܐ . pb. f.331v 73 : ܠܛܵܘܪܵܐ ܕܥܪܟܲܢܝܹܗ ܠܸܠܝܵܐ ܡܸܛܠ ܛܘܠܝܲܝ 74 ܕܐܲܝܟ ܕܒܚܫܟܵܐ ܣܡܹܝܢ ܗ̄ܘ̣ܵܘ ܐ̄ܢܫܐ ܡ̣ܢ ܛܒܬܵܐ . 75 : ܠܙܒܼܢܵܐ ܕܝܸܠܹܗ ܩ̣ܪܵܝܗܝ ܐܡܡܵܐ ܡܸܛܠ ܩܘܿܫܬܼܵܐ 76 ܕܐܝܟ ܕܒܢܘܗܪܵܐ ܚܙ̣ܵܘ ܒܹܗ ܐ̄ܢܫ̈ܐ ܫܪܵܪܵܐ ܓܲܠܝܵܐ . 77 : ܫܪܪܵܐ ܓܲܠܝܵܐ ܐܲܟܼܪܸܙ ܩܠܹܗ ܒܐܕܢܲܝ̈ ܐ̄ܢܫ̈ܐ 78 ܘܨܬܘܼܗܝ ܐ̄ܢܵܫܐ ܐܲܝܟ ܕܠܐ̄ܢܫܵܐ ܕܡܲܟܼܪܸܙ ܩܘܼܫܬܼܵܐ . 79 : ܒܲܫܡܵܐ ܕܓܲܒܼܪܵܐ ܩܪ̣ܵܐ ܠܩܢܘܿܡܹܗ ܐ̄ܢܫܐ ܕܡܸܢܲܢ 80 ܘܟܪܘܿܙܘܼܬܹܗ ܩܪܵܗ̇ ܡܲܠܟܘܼܬܼܵܐ ܕܟܣܝܵܐ ܒܪܵܘܡܵܐܘ 81 : ܕܡܝܵܐ ܐܡ̣ܪ ܡܠܟܘܼܬ ܪܘܡܵܐ ܡܲܠܟܵܐ ܕܕܘܡܵܐ 82 ܠܓܒܼܪܵܐ ܕܢܦ̣ܩ ܒܥܕܵܢ ܨܦܪܵܐ ܕܢܐܓܼܘܿܪ ܦܥ̈ܐܹܐ . 83 : ܩܨ ܥܲܡ ܦܥ̈ܠܹܐ ܡ̣ܢ ܕܹܝܢܪܵܐ ܒܦܘܼܠܚܵܢ ܝܵܘܡܵܐ 84 ܘܫܕܲܪ ܐܸܢܘܿܢ ܠܡܦܠܲܚ ܟܲܪܡܵܐ ܕܘܼܚܢܝܵܐ . 85 : ܢܦܲܩ ܬܘܼܒܼ ܒܬܠܬ ܘܒܫܸܬ ܘܒܬܫܲܥ ܘܒܚܕܝܣܪ̈ܐ 86 ܘܐܲܓܲܪ ܐܸܢܘܿܢ ܒܬܢܘܵܝ ܕܐܓܼܪܵܐ ܐܲܝܟ ܩܕܡܝܹ̈ܐ . 87 : ܒܫ̈ܥܹܐ ܚܕܥܣܲܪ ܐܓܪ ܐܸܢܘܿܢ ܐܲܝܟ ܕܒܨܦܪܐ 88 ܘܠܹܗ ܬܘܼܒܼ ܠܐܓܼܪܵܐ ܐܫܘܝܼ ܐܸܢܘܿܢ ܒܚܕܵܐ ܫܘܝܼܘ . 89 : ܒܥܕܵܢ ܪܡܫܵܐ ܩ̣ܪܐ ܠܪܒܝܬܐ ܕܢܬܸܠ ܐܓܼܪܵܐ 90 ܘܝܗܒ̣ ܠܐ̄ܚܪ̈ܝܐ ܕܝܢܵܪ ܕܝܢܵܪ ܐܲܝܟ ܕܐܸܬܦܩܲܕ . 91 : ܦܥ̈ܠܹܐ ܩܕܡܹ̈ܐ ܚܙ̣ܵܘ ܡܘܗܒܼܬܼܵܐ ܕܝܗܒ̣ ܠܐܚܪ̈ܝܹܐ 92 ܘܣܒܼܪܘ ܕܠܗܘ̇ܢ ܝܬܲܝܼܪ ܝ̇ܗܸܒ ܠܦܘܼܬ ܥܸܕܵܢܵܐ . 93 : ܫܩ̣ܠܘ ܐܦ ܗܢܘܿܢ ܕܝܢܪ ܕܝܹܢܵܪ ܐܲܝܟ ܚܲܒܼܪ̈ܵܝܗܘܿܢ 94 ܘܫܪܝܼܘ ܬ̇ܢܹܝܢ ܙܢܝ̈ [...] ܪܘܼܓܢܵܐ ܒܪ̈ܥܝܢܲܝܗܘܿܢ . 95 : ܪܛܢܵܐ ܐܵܘܠܸܕܘ ܟܕܬܲܡܝܼܗܝܼܢ ܥܲܠ ܡܵܘܗ̇ܒܼܬܼܵܐ 96 ܕܡܸܛܠ ܡܢܵܐ ܥܒܲܕ ܫܘܝܘܼܬܼܵܐ ܒܦܘܪܥܵܢ ܐܲܓܼܪܵܐ . 97 : ܚܢܲܢ ܠܲܡ ܣܝܒܪܢ ܝܘܼܩܪܵܐ ܘܚܘܼܡܵܐ ܕܟܼܠܗ ܝܘܡܵܐ 98 ܘܗܠܹܝܢ ܕܐܘܿܓܲܪܘ ܒܚܕܵܐ ܫܥܵܐ ܫܩ̣ܠܘ ܐܟܘܿܬܢ . 99 : ܠܵܐ ܟܹܐܝܢ ܐܓܼܪܵܐ ܐܸܢ ܢܸܬܦܚܲܡ ܥܲܡ ܦܘܼܠܚܵܢܵܐ 100 ܘܠܵܐ ܫܘܹܐ ܥܲܡܠܵܐ ܕܚܕܵܐ ܫܥܵܐ ܘܟܸܠܹܗ ܝܘܡܵܐ . 101 : ܟܠܹܗ ܝܘܡܐ ܠܐܹܝܢ ܒܥ̇ܒܕܵܐ ܕܠܵܐ ܡܲܐܝܢܘܼ 102 ܘܡܢܐ ܗ̄ܝ̣ ܗܵܕܹܐ ܕܣܓܝܼ ܥܲܡܠܵܐ ܘܫܘܹܐ ܐܓܼܪܵܐ . 103 : ܡܵܪܹܐ ܒܲܝܬܵܐ ܚܙܵܐ ܦܠܚ̈ܝܹܐ ܕܐܘܠܸܕܘ ܪܸܛܢܵܐ 104 ܘܠܚܲܕ ܡܸܢܗܘܢ ܩ̣ܪܵܐ ܘܐܦܝܼܣܹܗ ܒܦܪܨܘܿܦ ܚܒܼܪ̈ܘܗܝ . 105 : ܚܒܼܪܝ ܐܡ̣ܪ ܠܹܗ ܘܩܪܝܗܝ ܚܒܼܪܹܗ ܒܣܝܡܐܝܼܬ 106 ܘܚܘܹܝܗ ܢܝܼܫܵܐ ܕܪܒܘܼܬ ܚܘܼܒܹܗ ܕܠܘܵܬ ܐ̄ܢܵܫܵܐ . 107 : ܠܵܐ ܡܥܘܸܠ ܐ̄ܢܵܐ ܒܦܘܼܪܥܵܢ ܐܓܼܪܵܐ ܐܲܝܟ ܡܵܐ ܕܣܒܼܪܬ 108 ܘܠܵܐ ܛܠܸܡ ܐ̄ܢܵܐ ܠܐܝܢܵܐ ܕܠܦܚܵܒܝ ܚܘܼܒܢܵܐܝܼܬ . 109 : ܒܚܲܕ ܕܝܢܪܐ ܩܨܬ ܥܲܡܟ ܘܐܲܢ̄ܬ ܩܗ̇ܕ ܐܲܢ̄ܬ 110 ܣܒܼ ܕܝܪܵܟ ܘܦܘܼܫ ܡ̣ܢ ܡ̈ܠܹܐ ܕܡܠܝܼ̈ܢ ܕܲܛܢܵܐ . 111 : ܫܠܡ ܡܠܹ̈ܐ ܕܬܪܓܸܡ ܡܪܲܢ ܐ̄ܪܙܟܐܝܼܬ 112 ܢܸܒܼܥܹܐ ܢܸܦܫܐ ܒܥܬܵܐ ܕܟܲܣܝܵܐ ܒܬܘܼܪ̈ܓܡܲܝܗܹܝܢ . 113 : ܒܥܬܵܐ ܒ̇ܥܐ ܟܠ ܬܘܪܓܡܵܐ ܕܒܦܠܐ̈ܬܐ 114 ܕܐܠܵܐ ܡܢܗܪܵܬ ܒܥܵܬܐ ܠܡ̈ܐܹܐ ܠܵܐ ܡܸܬܢܲܗܪ̈ܵܢ . 115 : ܢܘܗܪܵܐ ܕܬܪܝܢ ܒܥܵܬܐ ܕܒܥܝܵܐ ܕܡܸܠܹ̈ܐ 116 ܘܐܲܝܟ ܕܒܢܘܼܗܪܵܐ ܡܚܵܘܝܵܐ ܢܘܼܗܪܵܐ ܕܣܘܟܵܠ ܡܸܠܹ̈ܐ . 117 : ܠܲܝܬ ܢܲܥܝܼܪ̈ܵܐ ܕܪܲܒ ܡ̣ܢ ܢܘܗܪܵܐ ܕܡܠܲܝ̈ ܪܘܼܚܵܐ 118 ܘܠܐ ܚܟܼܡ̈ܬܐ ܕܩܢ̈ܝܢ ܚܲܝܠܵܐ ܐܲܝܟ ܚܟܡܵܬܗܹ̈ܝܢ . 119 : ܠܵܐ ܡܬܬܩ̈ܠܢ ܥܲܡ ܒܪ̈ܘܠܹܐ ܘܡܪ̈ܓܢܝܬܵܐ 120 ܘܠܵܐ ܡܬܦܝ̈ܡܵܢ ܥܲܡ ܟܠ ܡܸܕܸܡ ܕܝܲܩܝܼܪ ܦܸܚܡܹܗ . 121 ܒܨܝܼܪ ܟܠܡܸܕܡ ܟܲܕ ܢܬܦܚܲܡ ܒܫܘܼܦܪܵܐ ܕܒܼܗܹܝܢ : pb. f.332r 122 ܘܐܲܝܟ ܠܵܐ ܫܘܦܪܵܐ ܗ̄ܘ̣ ܟܠ ܫܦܝܼܪܵܐ ܕܕܼܵܡ ܪܓܲܢܗܘܿܢ . 123 : ܪ̈ܓܼܝܓܢ ܣܓܼܝ ܡ̣ܢ ܟܠ ܕܲܪܓܼܝܼܓ ܒܝܬ ܐܪ̈ܥܢܹܐ 124 ܘܛܟ ܪܓܲܬܗܹܝܢ ܫܒܬܹܗ ܠܥܠܡܵܐ ܨܝܕ ܪܓܬܗܹܝܢ . 125 : ܕܲܓܬܵܐ ܕܒܼܗܹܝܢ ܫܒܲܬ̤ ܠܐܪ̈ܥܢܹܐ ܘܠܫܡܝ̈ܢܹܐ 126 ܫܛܘ ܟܠܡܸܕܸܡ ܩܪܚܸܡܘ ܘܐܲܚܸܒܘ ܠܗܸܪܓܵܐ ܕܒܼܗܹܝܢ . 127 : ܗܪܓܵܐ ܕܒܼܗܝܢ ܪܚܡ̇ܬ ܐܦ ܐ̄ܢܐ ܟܲܕ ܠܵܐ ܪܚܡܸ̇ܬ 128 ܒܡ̈ܐܹܐ ܪܚܡܸ̇ܬ ܟܲܕ ܪܚܝܼܩ ܐ̄ܢܐ ܡ̣ܢ ܣܘܼܥܪ̈ܢܹܐ . 129 : ܪܓܬܐ ܪܓܬܢܝ ܕܐܪܓܼ ܡ̈ܐܹܐ ܕܠܵܐ ܣܘܼܥܪ̈ܢܹܐ 130 ܕܛܟ ܡ̣ܢ ܡܠܹ̈ܐ ܢܦܢܹܐ ܪܸܥܝܵܢܝ ܨܝܕ ܣܘܼܥܪ̈ܵܢܹܐ . 131 : ܐܝܟ ܕܠܫܒܪܐ ܓܲܪܓܼܢܝ ܕܲܥܝܵܢܝ ܨܝܕ ܝܘܼܠܦܵܢܵܐ 132 ܕܡ̣ܢ ܝܘܼܠܦܢܵܐ ܐܹܠܦ ܚܲܝܠܐ ܕܒܝܘܠܦܢܵܐ . 133 : ܠܒܹܝܬ ܝܘܠܦܢܵܐ ܕܪܒ ܡܲܠܦܢܹ̈ܐ ܒܥ̇ܝܬܼ ܕܐܬܩܪܲܒܼ 134 ܕܚܙܝܬܿ ܕܡܗܝܼܪ ܡܸܐܡܪܵܐ ܕܡܸܠܬܹܗ ܡ̣ܢ ܟܠ ܝܘܼܠܦܵܢ . 135 : ܡܸܐܡܪܵܐ ܛܵܒܼܵܐ ܫܡܥ̇ܬ ܕܐܡ̣ܪ ܒܐܕܢܲܝ̈ ܐ̄ܢܫ̈ܐ 136 ܘܫܚ̇ܩܬ ܐܢܵܐ ܠܝܼ ܕܐܕܲܥ ܘܐܘܕܲܥ ܡܐܡܪܵܐ ܕܫܡܥ̇ܬ . 137 ܛܒܵܐ ܕܐܓܪܵܐ ܕܝܗ̣ܒ ܠܐܓܝܼܪܹ̈ܐ ܐܬܼܐ ܠܐܕܢܝ̈ . 138 ܘܒܼܥܝܬ ܕܐܘܓܪ ܐܦܸܢ ܩܲܠܝܼܠ ܒܫܘܼܠܵܡ ܝܵܘܡܵܐ . 139 : ܒܨܦܪܵܐ ܫܡ̇ܥܬܼ ܕܐܓܼܪ ܦܥ̈ܐܹܐ ܠܦܚܠܚܵܢ ܟܲܪ [ ܡܹܐܗ ] 140 ܘܩܨ ܕܝܢܪܵܐ ܠܚܕܵܐ ܫܵܥܵܐ ܘܠܚܕ ܥܣܪܹ̈ܐ . 141 : ܒܫܘܝܘܬܼ ܐܓܼܪܵܐ ܬܗܲܪܘ ܚܘܼܫܒܲܝ̈ ܡܚܝܲܠܲܝ̈ ܚܲܝܐܐ 142 ܕܡܵܢܵܐ ܗ̄ܝ̣ ܗܵܕܹܐ ܕܠܵܐ ܫܘܹܐ ܐܲܓܼܪܵܐ ܥܲܡ ܦܘܼܠܚܢܵܐ . 143 : ܡܢܘܼ ܡ̣ܢ ܡܬܘܩ ܩܨܕܝܼܢܪܵܐ ܠܫܥܹ̈ܐ ܬܪܥܣܲܪ 144 ܘܐܝܢܵܘ ܦܲܥܠܵܐ ܕܲܠܐܝܼ ܗܟܼܵܢ ܘܢܣܲܒܼ ܗܵܟ̣ܵܢ . 145 : ܠܲܝܬ ܥܬܝܪ ܕܐܸܓܪ ܦܲܥ̈ܐܹܐ ܒܟܼܠܗܹܝܢ ܫܥܹ̈ܐ 146 ܘܠܵܐ ܐܓܼܝܼܪܵܐ ܕܡܵܘܓܪ ܟܠܫܵܥ ܒܦܠܓܘܼܬ ܝܘܡܵܐ . 147 : ܢܘܼܟܼܪܝ ܫܡܥܹܗ ܕܗܵܢ ܦܘܼܠܚܢܵܐ ܠܟܼܠ ܦܘܼܠܚܢܝܼ̈ܢ 148 ܘܠܲܝܬ ܠܹܗ ܕܘܼܡܝܵܐ ܒܟܼܠ ܦܘܼܠܚܵܢܝܼ̈ܢ ܕܒܹܝܬ ܐܪ̈ܥܢܹܐ . 149 : ܠܵܐ ܕܡܝܘܼܬܹܗ ܥܨܬܵܢܝ ܕܐܒܼܠܹܐ ܒܥܬܐ ܕܥܵܠܘܗܝ 150 ܕܡܸܛܠ ܡܵܢܵܐ ܡܫܵܓܢܵܝ ܕܘܼܡܝܹܗ ܡ̣ܢ ܟܠ ܕܘܡܝ̈ܢ . 151 : ܕܘܡܝܹܗ ܓܪܓܼܢܝ ܕܐܨܘܿܪ ܕܘܼܡܝܹܗ ܒܣܡܵܐ ܕܡ̈ܠܹܐ 152 ܕܒܝܲܕ ܡܠܹ̈ܐ ܐܓܼܠܹܐ ܠܐ̄ܢܫ̈ܐ ܙܢܲܝ̈ ܕܡܘ̈ܬܹܗ . 153 : ܕܡܘܼܬܼܵܐ ܕܥܲܡܠܵܘ̈ܗܝ ܚܙܝ̇ܬ ܕܪܫܝܼܡܵܐ ܒܟܬܝܿ̈ܒܬܼܵܐ 154 ܘܡ̣ܢ ܕܟܬܝ̈ܒܵܢ ܒܥܝ̇ܬ ܕܡܬܝܼ̈ܒܵܢ ܠܲܕܠܵܐ ܟܬܝܼ̈ܒܵܢ . 155 : ܒܟܬܝܒ̈ܬܐ ܚܙ̇ܝܬ ܟܕ ܪܗ̇ܛ ܫܸܡ ܡܠܟܘܼܬܼܵܐ 156 ܘܥܡܹܗ ܕܫܡܵܬܐ ܓܲܒܼܪܵܐ ܕܐܓܪ ܦܥ̈ܠܹܐ ܠܟܪܡܹܗ . 157 ܠܐܓܪ ܦܥ̈ܠܹܐ ܕܡܝܼܗ ܠܓܒܼܪܵܐ ܕܡܟܼܪܙ ܩܘܼܫܬܼܵܐ . 158 ܘܟܪܘܿܙܘܼܬܹܗ ܩܪܵܗ̇ ܡܲܠܟܘܼܬܼܵܐ ܕܐܝܼܬܹܝܗ̇ ܒܪܘܡܵܐ . 159 : ܡܠܟܘܼܬ ܪܘܡܵܐ ܩܪܵܗ̇ ܠܲܣܒܪܬܵܐ ܕܐܟܼܪܙ ܒܲܐܪܥܵܐ 160 ܒܗ̇ܝ ܕܡܚܘܝܵܐ ܫܒܝܼܠ ܡܲܠܟܿܘܼܬܼܵܐ ܠܕܒܼܥܝܵܢ ܠܵܗ̇ . 161 : ܫܒܝܼܠ ܡܥܟܘܬܵܐ ܕܪܫܬ̤ ܒܲܐܪܥܵܐ ܡܠܬܹܗ ܕܡܪܲܢ 162 ܘܐܠܦܬ̤ ܐ̄ܢܫ̈ܐ ܕܢܪܕܘܢ ܥܲܡܵܗ̇ ܠܐܝܟܵܐ ܕܐܝܼܬܹܝܗ̇ . 163 : ܬܘܼܩܵܢ ܪܘܡܵܐ ܥܬܝܼܕ ܗ̄ܘ̣ܵܐ ܕܢܸܓܼܠܹܐ ܠܐܪ̈ܥܢܝܹܐ 164 ܘܨܪ ܕܡܘ̈ܬܹܗ ܒܹܝܬܼ ܐܪ̈ܥܢܹܐ ܥܕܠܵܐ ܢܸܗܘܹܐ . 165 : ܒܥܡ̈ܐܹܐ ܕܪܘܼܚܵܐ ܣܝܼܡܵܐ ܗ̄ܘ̣ܵܬ ܠܹܗ ܕܢܲܢܹܐ ܠܐ̄ܢܫ̈ܐ 166 ܘܐܥܢܝܼ ܐܢܘܿܢ ܦܓܪܢܐܝܼܬ ܩܕܼܵܡ ܣܘܥܪ̈ܢܹܐ . 167 : ܦܛܪܢܐܝܼܬ ܚܙ݂ܲܩ ܦܓܼܪܢܐ ܩܕܼܵܡ ܦܓܼܪ̈ܢܹܐ 168 ܘܚܘܝܼ ܠܐ̄ܢܫܐ ܠܡܸܕܪܐ ܒܐܘܼܪܚܐ ܕܪ̈ܘܚܢܝܵܬܼܵܐ . 169 : ܥܡܐܐ ܕܕܘܼܚܵܐ ܪܫ̣ܡ ܒܚܙܬܵܐ ܕܪܲܓܼܫܝ ܦܓܼܪܐ 170 ܘܫܲܪܝܼܘ ܐܢܫܵܐ ܠܡܸܚܢܵܐ ܠܢܝܼܫܵܐ ܕܟܼܣܹܐ ܒܪܵܘܡܵܐ . pb. f.332v 171 : ܐܘ ܬܸܕܡܘܪܬܵܐ ܕܗܘ̤ܵܬ ܒܐܵܪܥܵܐ ܒܹܝܬ ܐܪ̈ܥܢܹܐ 172 ܕܟܲܕ ܐܪ̈ܥܢܝܼܢ ܪܚܸܡܘ ܥܢܝܢܵܐ ܕܠܵܐ ܐܪ̈ܥܢܐ . 173 : ܩܵܠܵܐ ܚܕܬܵܐ ܫܡ݂ܲܥܘ ܐܪ̈ܥܢܹܐ ܡ̣ܢ ܐܘܥܢܵܐ 174 ܕܡܟܼܪܸܙ ܒܐܪܥܵܐ ܣܒܲܪܬܵܐ ܚܲܕܬܵܐ ܕܠܵܐ ܐܬܟܪܙܲܬ̤ . 175 : ܒܬܢܘܝ ܕܐܓܼܪܐ ܚܬܚܸܬ ܐܸܢܘܿܢ ܠܒܢܲܝ̈ ܐܲܪܥܵܐ 176 ܘܪܗܸܛܘ ܨܐܕܵܘܗܝ ܘܩܲܒ̣ܠܘ ܐܸܢܘܿܢ ܚܘܼܒܵܢܵܐܝܼܬ . 177 : ܚܘܼܒܹܗ ܢܓܕܹܗ ܠܘܵܬ ܥܸܢܝܢܵܐ ܕܒܢܲܝ̈ ܓܸܢܣܹܗ 178 ܕܢܐܓܼܘܪ ܐܢܘܿܢ ܠܦܘܼܠܚܵܢ ܚܲܝܹ̈ܐ ܪ̈ܘܚܢܝܹܐ . 179 : ܙܢܲܝ̈ ܦܘܼܠܚܢܵܐ ܪܘܚܢܝܵܐ ܐܲܠܸܦ ܐܸܢܘܿܢ 180 ܕܡ̣ܢ ܥܡܠܝ̈ܗܘܿܢ ܢܸܩܢܘܿܢ ܚܲܝܹ̈ܐ ܠܵܐ ܡܝܘ̈ܬܹܐ . 181 : ܒܗܕܐ ܐܢܘܝ ܢܦ̣ܩ ܡ̣ܢ ܨܦܪܵܐ ܕܫܘܼܪܵܝ ܕܢܚܹܗ 182 ܟܕ ܠܹܗ ܠܕܼܢܚܹܗ ܟܢܝܼ ܨܦܪܵܐ ܘܫܘܪܝ ܝܘܡܵܐ . 183 : ܓܲܒܼܪܵܐ ܟܢܝܼ ܗܘ̤ ܠܲܩܢܘܿܡܹܗ ܒܗܝ ܕܐܵܦ ܓܲܒܼܪܵܐ ܗ̄ܘ̣ 184 ܘܠܝܘܠܦܸܢܹܗ ܩ̣ܪܐ ܡܠܟܘܼܬܼܵܐ ܡܠܝܲܬ̤ ܚܲܝܹ̈ܐ . 185 : ܥܕܢ ܨܦܪܵܐ ܗܘ̤ܵܐ ܫܘܼܪܝܵܐ ܕܟܪܘܿܙܘܼܬܹܗ 186 ܘܦܥ̈ܠܹܐ ܕܨܦܪܐ ܫܠܝܼܚܹ̈ܐ ܬܪܥܣܲܪ ܕܐܘܓܲܪܘ ܥܲܡܗ . 187 : ܗܢܘܿܢ ܐܘܓܲܪܘ ܒܥܕܢ ܨܦܪܵܬ ܕܟܪܵܘܿܙܘܵܬܼܵܐ 188 ܘܗܢܘܿܢ ܐܢܘܢ ܕܛܥܢܘ ܝܘܼܩܪܵܐ ܕܟܼܠܹܗ ܝܵܘܡܵܐ . 189 : ܝܘܩܪܵܐ ܪܒܵܐ ܛܥܢܘ ܟܪܵܙܹܐ ܕܡܠܬܼ ܚ̈ܝܹܐ 190 ܒܗ̇ܝ ܕܩܫܹܐ ܗ̄ܘ̣ܵܐ ܫܘܪܵܝ ܙܒܼܪܵܐ ܕܟܪܘܿܙܘܬܼܵܐ . 191 : ܩܫܹܐ ܗ̄ܘ̣ܵܐ ܙܒܢܵܐ ܕܣܝܒܲܪܘ ܟܠܢܹ̈ܐ ܫܠܝܼܚܹ̈ܐ ܓܒܲܝ̈ܐ 192 ܘܛܵܒܼ ܥܙܝܼܙ ܗ̄ܘ̣ܵܐ ܩܪܒܼܵܐ ܚܕܢܦ̈ܐ ܘܕܝܗܘܕ̈ܝܹܐ 193 : ܥܙܝܼܙܵܐ ܗ̄ܘ̣ܵܐ ܝܗܘܕܝܘܼܬܼܵܐ ܒܢܛܘܪ̈ܬܵܐ 194 ܘܚܡܝܡܵܐ ܗ̄ܘ̣ܵܬ ܐܵܦ ܚܲܢܦܘܼܬܼܵܐ ܒܪܚܡܲܬ ܫܸܐܕܹ̈ܐ . 195 : ܒܪܚܡܲܬ ܫܐܕܹ̈ܐ ܐܣܝܼܪܝܼܢ ܗ̄ܘ̣ܵܘ ܥܡܡܹ̈ܐ ܚܢ̈ܦܹܐ 196 ܘܡܣܬܬܐ ܗ̄ܘ̣ܬ ܪܚܡܲܬܿ ܫܸܐܕܹ̈ܐ ܩܪܸ̈ܥܝܢܲܝܗܘܿܢ . 197 : ܬܪܸܝܢ ܬܟܬܘ̈ܫܹܐ ܥܒܲܕܘ ܐܬܠܝ̈ܛܹܐ ܕܙܕܝܼܩܘܼܬܵܐ 198 ܥܲܡ ܚܢܦܘܼܬܼܵܐ ܘܝܗܘܕܝܘܼܬܵܐ ܫܩܝܼ̈ܦܹܐ ܪܡܹܐ . 199 : ܒܪܘܡܵܐ ܪܡܵܐ ܣܝܼܡ ܗ̄ܘ̣ܵܐ ܪܫܗ̇ ܕܝܗܘܕܝܘܼܬܼܵܐ 200 ܘܐܲܝܟ ܕܒܚܣܢܹ̈ܐ ܡܣܬܬܪܵܐ ܗ̄ܘ̣ܵܬ ܐܵܦ ܚܲܢܦܘܼܬܼܵܐ . 201 : ܚܣܝܼܟܝܼܢ ܗ̄ܘ̣ܵܘ ܫܸܡ ܐܲܠܵܗܹ̈ܐ ܕܠܵܐ ܐܠܗܹ̈ܐ 202 ܘܣܚܦܘ ܐܸܢܘܿܢ ܫܠܝܼܚܹ̈ܐ ܒܐܲܪܥܵܐ ܒܫܸܡ ܚܲܕ ܚܲܝܠܵܐ . 203 : ܫܸܡ ܚܲܕ ܚܝܠܵܐ ܐܲܟܼܪܸܙܘ ܒܐܪܥܵܐ ܐܪ̈ܥܢܝܹܐ 204 ܘܙܵܥܘ ܘܐܸܬܒܲܠܗܝܼܘ ܟܠ ܫܘܼܡܗܝܼ̈ܢ ܕܠܵܐ ܐܠܗܹ̈ܐ . 205 : ܠܵܐ ܐܠܗܹ̈ܐ ܥܩ̣ܪܘ ܡ̣ܢ ܐܪܥܵܐ ܐܲܠܗ̈ܝܹܐ 206 ܘܐܲܝܟ ܕܠܙܪܥܵܐ ܙܪܥܘܼܗܝ ܠܲܫܡܵܐ ܕܚܲܕ ܐܠܗܵܐ . 207 : ܐܲܝܟ ܕܠܚܪܵܐ ܥܵܕܘܼܗܝ ܠܝܥܪܵܐ ܕܦܬܼܪܘܼܬܼܵܐ 208 ܕܠܵܐ ܢܬܥܘܟ ܙܲܪܥܵܐ ܕܚܲܝܹ̈ܐ ܡ̣ܢ ܬܪܒܼܝܬܹܗ . 209 : ܕܬܪܒܝܼܬ ܙܲܪܥܵܐ ܚܨܝܼܦܝܢ ܗ̄ܘ̣ܵܘ ܦܥ̈ܠܹܐ ܛܒܹ̈ܐ 210 ܘܒܕܡܘܼܬ ܡܘܼܬ ܛܠܐ ܡܫܩܝܼܢ ܗ̄ܘ̣ܵܘ ܠܹܗ ܡܠܝ̈ ܪܘܼܚܵܐ . 211 : ܒܡܠܲܝ̈ ܪܘܼܚܵܐ ܦܠܚܝܼܢ ܗ̄ܘ̣ܵܘ ܠܹܗ ܠܟܪܡܵܐ ܕܐ̄ܢܵܫܐ 212 ܘܡܣܟܝܢ ܗ̄ܘ̣ܵܘ ܕܢܬܸܠ ܦܐܪܹ̈ܐ ܪ̈ܘܚܢܝܹܐ . 213 : ܒܩܢܛܵܐ ܘܚܘܼܒܵܐ ܡܬܩܪܒܝܼܢ ܗ̄ܘ̣ܵܘ ܨܝܕ ܦܘܼܠܚܢܹܗ 214 : ܕܠܵܐ ܢܸܬܒܣܪܘܢ ܡ̣ܢ ܗܘ̇ ܡܪܵܐ ܕܐܘܓܪܘ ܥܲܡܹܗ 215 : ܐܲܝܟ ܟܣܘܚܹ̈ܐ ܦܣܩܘ ܡܸܢܹܗ ܙܢܲܝ̈ ܒܝܼܫ̈ܬܐ 216 ܕܢܗܘܹܐ ܫܲܪܝܼܪ ܥܩܪ ܫܪ̈ܫܐ ܕܗܝܡܢܘܼܬܹܗ . 217 : ܒܗܲܝܡܢܘܬܵܐ ܡܣܬ̇ܬܝܼܢ ܗܘ̣ܘ ܠܗ̇ ܠܗܝܡܢܘܼܬܹܗ 218 ܕܠܵܐ ܢܟܘܼܢܵܝܗܝ ܫܘܒܵܐ ܘܥܪܝܵܐ ܕܪ̈ܓܝܼܓܬܐ . 219 ܣܓܼܝ ܣܘܹܝܢ ܗ̄ܘ̣ܵܘ ܕܲܢܢܲܛܪܘܼܢܵܝܗܝ ܡ̣ܢ ܢܸܟܝܵܢܹ̈ܐ : pb. f.333r 220 ܘܲܚܦܝܼܛܝܼܢ ܗ̄ܘ̣ܵܘ ܕܠܵܐ ܢܸܚܣܲܪ ܠܹܗ ܫܸܩܝܵܐ ܕܪܘܼܚܵܐ . 221 : ܘܥܲܡ̈ܐܹܐ ܦܲܠܚܘܼܗܝ ܘܲܒܼܦܸܬܓܼܵܡܹ̈ܐ ܣܲܡܸܟܘ ܣܵܘܟܵܘ̈ܗܝ 222 ܘܗܲܒܸܒܼܘ ܛܲܪܦܹ̈ܐ ܘܛܥܢ ܦܸܐܪܹ̈ܐ ܕܕܟܝܘܼܬ ܢܲܦܫܵܐ . 223 : ܦܸܐܪܹ̈ܐ ܕܟܼܝ̈ܵܐ ܛܥܝܼܢ ܗ̄ܘ̣ܵܐ ܟܲܪܡܵܐ ܓܠܝܼܙ ܡ̣ܢ ܦܸܐܪܹ̈ܐ 224 ܘܲܬܼܗܲܪܘ ܐ̄ܢܫ̈ܐ ܘܲܫܡܲܝܵܢܹ̈ܐ ܒܛܵܒܘܼܬܼ ܦܹܐܪ̈ܵܘܗܝ . 225 : ܬܲܗܪܬܐ ܪܲܒܵܐ ܒܫܘܼܚܠܵܦ ܙܲܒܼܢܵܐ ܕܟܲܪܡܵܐ ܕܥܲܡܡܹ̈ܐ 226 ܕܝܲܗ̣ܒ ܛܲܒܼ̈ܬܐ ܚܠܵܦ ܚܲܪ݁ܘܼܒܹܐ ܕܡܪܒܹܐ ܗ̄ܘ̣ܵܐ . 227 : ܙܢܲܝ̈ ܚܲܪ̈ܘܼܒܹܐ ܛܥܝܲܢ ܗ̄ܘ̣ܵܐ ܒܙܲܒܼܢܵܐ ܕܲܦܬܿܟܼܪܘܼܬܼܵܐ 228 ܘܲܕܝܲܗ̣̄ܒ ܢܲܦܫܹܗ ܠܦܘܼܠܚܵܢ ܪܘܼܚܵܐ ܛܥܢ ܒܘܼܪ̈ܟܵܬܼܵܐ . 229 : ܪܘܼܚܵܢܐܹܝܬ ܦܲܠܚܘܼܗܝ ܩܵܐܹ̈ܐ ܕܫܠܝܼܚܝܘܬܐ 230 : ܘܛܪܕܘ ܡܸܢܹܗ ܕܐܸܒܹ̈ܐ ܘܕܲܒܹ̈ܐ ܘܢܲܝ̈ ܒܝܼ̈ܫܵܐ 231 : ܙܢܲܝ̈ ܒ̈ܝܼܫܵܢܵܐ ܕܵܝܫܝܼܢ ܗ̄ܘ̣ܵܘ ܠܹܗ ܐܲܝܟ ܚܲܝ̈ܘܵܬܼܵܐ 232 ܘܣܓܼܘ ܒܐܲܦܲܝ̈ܗܘܿܢ ܙܢܲܝ̈ ܛܵܒܼ̈ܬܐ ܕܠܵܐ ܡܸܬܚܲܣܢܝܼܢ . 233 : ܣܝܵܓܼܵܐ ܪܡܵܐ ܥܒܲܕܘ ܠܹܗ ܠܪܲܪܡܵܐ ܐܲܠܵܗܵܝܵܐ 234 ܕܠܵܐ ܢܲܟܼܘܼܢܵܝܗܝ ܫܸܐܕܹ̈ܐ ܛܪ̈ܘܢܹܐ ܒܢܸܟܼܝܵܢܲܝ̈ܗܘܿܢ . 235 : ܡܲܓܼܕܠܵܐ ܕܫܘܼܒܼܚܵܐ ܒܢܵܘ ܒܲܡܨܥܬܹܗ ܠܲܡܫܲܒܵܚܘܼ 236 ܘܢܸܗܘܹܐ ܢ̇ܛܪ ܦܸܐܪܹ̈ܐܐ ܕܫܘܼܒܼܚܵܐ ܕܡܸܬܼܚܲܡܠܝܼܢ ܒܹܗ . 237 : ܐܵܦ ܡܲܥܨܲܪܼܬܵܐ ܕܡܲܥܡܘܿܕܝܼܬܼܵܐ ܥܒܕܘ ܠܲܡܝܼ̈ܕܹܐ 238 ܕܲܢܕܟܘܢ ܒܵܗ̇ ܡܘܼܡܹ̈ܐ ܕܲܦܓܼܪܵܐ ܘܲܕܪܸ̈ܥܝܵܢܹܐ . 239 : ܥܲܠܝܼܪܵܐܝܼܬ ܐܣܢܘ ܣܵܡܘ ܒܗ ܙܢܲܝ̈ ܛܵܒܼܬܐ 240 ܕܠܵܐ ܢܸܚܣܲܪ ܒܹܗ ܚܲܕ ܡ̣ܢ ܛܘܼܒܹ̈ܐ ܠܲܕܦܠܲܚ ܒܹܗ . 241 : ܚܝܠܵܐ ܕܪܘܼܚܵܐ ܚܲܟܸܡ ܐܸܢܘܿܢ ܠܡܸܣܥܲܪ ܗܵܠܹܝܢ 242 ܘܗܘ̤ ܝܲܗ̣ܒ ܚܲܝܠܵܐ ܒܪܸ̈ܥܝܵܢܲܝܗܘܿܢ ܠܡܸܦܠܲܚ ܐ̄ܢܫ̈ܐ . 243 : ܠܡܸܦܠܲܚ ܒܟܲܪܡܹܗ ܫܲܕܲܪ ܐܸܢܘܿܢ ܡܵܪܹܐ ܟܲܪܡܵܐ 244 ܘܐܲܝܟ ܨܒܼܝܵܢܹܗ ܓܡܲܪܘ ܨܒܼܝܵܢܹܗ ܒܦܘܼܠܚܵܢ ܟܲܪܡܹܗ . 245 : ܟܠܵܗ̇ ܕܓܬܹܗ ܕܡܵܕܐ ܟܲܪܡܵܐ ܓܡ݂ܲܪܘ ܦܠܲܚܹ̈ܐ 246 ܘܫܲܪܝܼܘ ܘܫܲܠܸܡܘ ܒܚܲܕ ܨܒܼܝܵܢܵܐ ܕܠܵܐ ܩܘܼܛܵܟܵܐ . 247 : ܠܵܐ ܐܬܩܛܥܘ ܪܸ̈ܥܝܵܢܲܝܗܘܿܢ ܒܦܘܠܚܵܢܲܝ̈ܗܘܿܢ 248 ܒܲܕ ܚܵܝܪܝܼܢ ܗ̄ܘ̣ܵܘ ܕܪܲܒ ܦܘܼܪܥܵܢܵܐ ܛܵܒܼ ܡ̣ܢ ܥܲܡ̈ܠܹܐ . 249 : ܙܥܘܿܪ ܗ̄ܘ̣ܵܐ ܥܲܡܠܵܐ ܟܲܕ ܢܸܬܼܦܲܚܲܡ ܥܲܡ ܦܘܼܪܥܵܢܵܐ 250 ܘܠܵܐ ܦܚ̈ܡܵܢ ܗ̈ܘ̣ܝ ܫܥ̈ܐ ܬܪܹܥܣܲܪ ܠܚܲܕ ܕܝܹܢܵܪܵܐ . 251 : ܚܲܕ ܕܝܼܢܵܪܐ ܩܨܵܐ ܗ̄ܘ̣ܵܐ ܛܵܒܼܵܐ ܠܦܵܠܚܹ̈ܐ ܛܵܒܹ̈ܐ 252 ܘܛܵܒܼ ܐܸܬܼܟܲܫܲܪܘ ܠܡܸܦܠܲܚ ܟܲܪܡܵܐ ܕܡܠܝܼܠܘܼܬܼܵܐ . 253 : ܟܲܕܡܵܐ ܡܠܝܼܠܵܐ ܦܠܲܚܘ ܦܲܠܵܚܹ̈ܐ ܕܙܲܕܝܼܩܘܼܬܼܵܐ 254 ܘܲܢܛܲܪܘ ܦܐܲܪ̈ܘܗܝ ܕܠܵܐ ܢܸܬܼܚܲܒܠܘܿܢ ܡ̣ܢ ܢܸܟܼܝܵܢܹ̈ܐ . 255 : ܫܡܵܗܹ̈ܐ ܬܠܵܬܵܐ ܥܒܲܕܼܘ ܠܹܗ ܫܘܼܪܐ ܠܫܘܼܛܵܪ ܚܲܝܵܘ̈ܗܝ 256 ܕܢܸܗܘܹܐ ܫܲܪܝܼܪ ܒܸܢܝܵܢ ܚܲܝܹ̈ܐ ܕܡܵܝܘܿܬܘܼܬܹܗ . 257 : ܝܵܕܥܝܼܢ ܗ̄ܘ̣ܵܘ ܠܹܗ ܠܪܘܼܟܵܒܼ ܦܲܓܼܪܹܗ ܕܡܸܫܬܲܝܵܢܵܐ ܗ̄ܘ̣ 258 ܥܲܠ ܗ̇ܝ ܣܵܡܘ ܠܹܗ ܫܡܵܗܹ̈ܐ ܬܠܵܬܐ ܒܲܕ ܡܘܼܬ ܥܲܪ݁ܩܹܐ . 259 : ܒܥܲܪ̈ܩܹܐ ܕܪܘܼܚܵܐ ܒܢܵܘ ܒܲܢܵܝܹ̈ܐ ܠܒܸܢܝܵܢ ܐ̄ܢܵܫ̈ܐ 260 ܘܫܲܪܪܵܘ ܐܸܣܵܘ̈ܗܝ ܫܒܸܡ ܐܝܼܬܼܘܼܬܵܐ ܕܠܵܐ ܡܸܫܬܲܝܵܐ . 261 : ܫܸܡ ܐܝܼܬܘܬܼܵܐ ܣܵܡܘ ܩܲܕܡܝܼܬܼ ܐܲܝܟ ܫܲܬܸܐܣܬܼܵܐ 262 ܘܲܥܠܹܝܗ̇ ܫܲܟܼܠܸܠܘ ܟܠܹܗ ܪܵܘܡܵܐ ܕܬܵܘܕܝܼܬ ܐ̄ܢܵܫܵܐ . 263 : ܚܕܵܐ ܬܵܘܕܝܼܬܼܵܐ ܕܚܕ ܒܪܘܿܝܵܐ ܒܢܵܘ ܒܲܒܼܪܝܼܬܵܐ 264 ܘܚܲܕ ܫܘܼܡܵܗܵܐ ܐܲܟܼܪܸܙܘ ܒܐܲܪܥܵܐ ܠܫܵܡܘܿܥܲܝ̈ܗܘܿܢ . 265 : ܒܗܵܢ ܫܘܼܡܵܗܵܐ ܬܲܠܡܸܕܘ ܘܐܲܠܸܦܘ ܘܐܲܥܡܹܕܘ ܐ̄ܢܫ̈ܐ 266 ܘܲܟܼܕܢܘ ܟܠܵܗ̇ ܬܚܹܝܬܼ ܫܘܼܠܛܵܢܵܐ ܕܫܲܠܝܼܛ ܥܲܠ ܟܠ . 267 ܡ̣ܢ ܟܠ ܫܘܼܠܛܵܢ ܟܲܢܫܘ ܐܸܢܘܿܢ ܠܥܲܡܡܹ̈ܐ ܦܠܝܼ̈ܓܹܐ : pb. f.333v 268 ܘܐܲܠܸܦܘ ܐܸܢܘܿܢ ܠܲܡܵܝܼܩܵܪܘܼ ܠܚܲܕ ܫܘܼܠܛܲܢܐ . 269 : ܒܚܲܕ ܫܘܼܠܛܵܢܵܐ ܟܕܢܸܘ ܟܠ ܫܘܼܠܛܵܢ ܕܪܵܘܡܵܐ ܘܥܘܼܡܩܵܐ 270 ܘܲܠܓܼܘ ܡܸܢܹܗ ܚܒܲܫܘ ܟܠ ܒܸܪ̈ܝܵܢ ܡܠܝܼ̈ܠܹܐ ܘܚܲܪ̈ܫܹܐ . 271 : ܠܓܼܵܘ ܡ̣ܢ ܫܸܡܥܵܐ ܕܦܸܬܼܓܼܵܡܲܝ̈ܗܘܿܢ ܚܒܲܫܘ ܟܠ ܡܸܕܸܡ 272 ܐܲܪ̈ܥܵܢܵܝܹܐ ܘܲܡܫܲܝܵܢܹ̈ܐ ܕܠܵܐ ܪܘܼܟܵܒܵܐ . 273 : ܐܘ ܠܡܵܘܝܘܿܬܹ̈ܐ ܠܒܝܼܫܲܝ̈ ܦܲܓܼܪܵܐ ܡܸܬܼܚܲܒܠܵܢܵܐ 274 ܕܚܲܒܼܫܘܼܗܝ ܠܥܵܠܡܵܐ ܠܓܼܵܘ ܡ̣ܢ ܡܸ̈ܠܹܐ ܕܡܸܠܵܬܐ ܕܲܒܼܗܘܿܢ . 275 : ܐܘ ܠܲܐܪ̈ܥܵܢܹܐ ܛܥܝܢܲܝ̈ ܝܘܼܩܪܵܐ ܕܡܵܝܘܿܬܘܼܬܼܵܐ 276 ܕܣܠܸܩܘ ܫܲܠܸܒܼܕܘ ܟܸܢܫܲܝ̈ ܪܵܘܡܵܐ ܬܚܹܝܬܼ ܡܸܠܲܬܼܗܘܿܢ . 277 : ܐܘ ܠܨܵܝܵܕܹ̈ܐ ܨܵܝܕܲܝ̈ ܐܘܼܟܼܠܵܐ ܠܐܘܼܟܼܵܐܐ ܕܦܲܓܼܪܵܐ 278 ܕܨܵܕܘ ܠܲܡܠܝܼ̈ܠܹܐ ܘܐܵܘܼܟܼܠܘ ܐܸܢܘܿܬ ܐܘܟܼܠܵܐ ܐܘܟܼܠܵܐ ܕܪܘܼܚܵܐ . 279 : ܐܘ ܠܗܸܕܝ̈ܘܛܹܐ ܘܒܘܲܪ̈ܝ ܡ̣ܢ ܟܠ ܒܟܼܠ ܕܘܪ̈ܲܫܝܼܢ 280 ܕܕܲܪܫܘܼܗܝ ܠܥܵܠܡܵܐ ܒܪܲܗܛܵܪܘܼܬܵܐ ܕܠܵܐ ܚܙܝܵܐ ܠܹܗ . 281 : ܐܘ ܠܕܸܐܬܒܪܝܼܘ ܒܚܲܕ ܠܸܫܵܫܵܐ ܘܚܲܕ ܗܓܝܵܢܵܐ 282 ܕܬܲܪܓܹܡܘ ܥܲܡ ܟܠ ܐܲܝܟ ܗܸܓܝܵܢܵܐ ܕܠܸܫܵܢܲܝ̈ܗܘܿܢ . 283 : ܒܟܼܠ ܠܸܫܵܢܝܼ̈ܢ ܠܥܸܙܘ ܩܸܘܪ̈ܚܹܐ ܟܪ̈ܝܲܝ ܡܸܠܬܵܐ 284 ܘܲܠܟܼܠ ܗܡܡܝܼ̈ܢ ܦܫܩܘ ܚܲܝܠܵܐ ܕܲܒܡ݂ܲܠܲܝ̈ܗܘܿܢ . 285 ܒܚܹܝܠ ܡܸܠܲܝ̈ܗܘܿܢ ܬܗܲܪܘ ܘܲܠܥܡܡ̈ܝܼܢ ܩܢܝܼܝ̈ ܡܸܠܬܼܵܐ . 286 : ܕܟܲܡܵܐ ܚܲܣܝܼܢ ܚܲܝܠܐ ܕܲܒܼܗܘܿܢ ܡ̣ܢ ܟܠ ܚܲܝܠܝܼ̈ܢ 287 : ܟܠ ܥܲܡ ܟܠܐ ܚܒܼ ܡ̣ܢ ܚܲܝܠܵܐ ܕܲܒܨܝܼܵܕܹ̈ܐ 288 ܘܠܵܐ ܦܵܫ ܥܲܡܵܐ ܕܠܵܐ ܝܲܗ̄ܒ̣ ܐܝܼܕܵܐ ܠܚܲܝܠܵܐ ܕܲܒܼܗܘܿܢ . 289 : ܚܵܒܼܘ ܚܲܟܝܼ̈ܡܹܐ ܒܗܸܬܼܘ ܝܵܕܘ̈ܥܹܐ ܫܬܸܩܘ ܡܲܠܵܠܹ̈ܐ 290 ܘܩܵܠ ܗܸܕܝܘܿܛܹ̈ܐ ܪܵܥܹܡ ܒܐܲܪܥܵܐ ܐܲܝܟ ܫܝܼܦܘܿܪܵܐ . 291 : ܐܲܫܦܸܠ ܚܘܼܬܼܪܵܐ ܥܪܲܩ ܫܘܼܒܼܗܵܪܵܐ ܒܛܸܠ ܫܘܼܥܠܵܝܵܐ 292 ܘܲܡܟܝܼܟܘܼܬܵܐ ܣܒܼܝܼܣ ܩܘܼܠܵܣܵܗ̇ ܒܟܼܠ ܠܸܫܵܢܝܼ̈ܢ . 293 : ܗܘ̤ܘ ܐܲܝܟ ܠܵܐ ܗܘ̤ܘ ܟܠ ܝܘܼܠܦܵܢܲܝ̈ܢ ܕܒܼܕܘ ܕܲܝ̈ܘܹܐ 294 ܘܩܵܡ ܒܲܫܪܵܪܵܐ ܚܲܕ ܝܘܼܠܦܵܢܵܐ ܕܕܲܟܸܒܼܘ ܒܘܼܪܹ̈ܐ . 295 : ܥܪܲܩܘ ܗܲܓܵܓܹ̈ܐ ܕܦܹܐܘܛܘܼܬܵܐ ܘܕܪܗܛܪܘܼܬܼܵܐ 296 ܘܠܵܐ ܣܦܩܘ ܦܲܢܝܼܘ ܡܸܠܬܵܐ ܕܩܘܼܫܬܵܐ ܠܨܵܝܕ̈ܝܼ ܢܘܼܢܹ̈ܐ . 297 ܕܥܸܟܼܘ ܨܡܚܲܝ̈ܗܘܿܢ ܕܦܝܼܠܵܣܘܿܦܹ̈ܐ ܚܬܝܪ݁ܲܝ ܒܲܫܡܵܐ . 298 : ܘܥܦ ܢܗܝܼܪܵܐ ܕܲܒܼܡܸܠܲܝ̈ܗܘܿܢ ܕܒܘܪ̈ܝ ܡ̣ܢ ܟܠ 299 : ܒܘܼܪ̈ܝ ܡ̣ܢ ܟܠ ܐܲܠܸܦܘ ܡܸܕܡ ܕܪܲܒ ܡ̣ܢ ܡܸܕܸܡ 300 ܘܙܩܦܘ ܨܒܼܥܵܐ ܟܵܗܢܹ̈ܐ ܘܡܲܠ̈ܟܹܐ ܘܫܘܼܠܵܛܢܝܲܗ̈ܘܿܢ . 301 : ܚܲܕ ܫܘܼܠܛܵܢܵܐ ܩܒܲܥܘ ܐܲܝܟ [ ܢܝܼܫܵܐ ] ܩܕܼܵܡ ܟܠ ܥܲܡܡ̈ܝܼܢ 302 ܕܢܗܘܘܿܢ ܚܵܢܹܝܢ ܟܠ ܠܸܫܢܝܼ̈ܢ ܠܘܲܥܕܵܐ ܕܲܫܡܹܗ . 303 : ܫܡܵܐ ܕܐܝܼܬܘܼܬܼܵܐ ܕܐܝܼܬܹܝܗ̇ ܘܐܝܼܬܹܝܗ̇ ܐܲܟܼܪܸܙܘ ܒܲܐܪܥܵܐ 304 ܘܲܬܼܢܵܘ ܘܬܲܠܸܬܼ ܬܠܝܼܬܵܝܘܼܬܼܵܐ ܕܠܵܐ ܡܸܣܬܿܕܼܩܵܐ . 305 : ܬܠܵܬܵܐ ܫܡܲܗܹ̈ܐ ܣܵܡܘ ܠܲܩܢܘܿܡܹ̈ܐ ܐܲܝܟ ܕܐܸܬܦܲܩܲܕܘ 306 ܘܐܲܩܸܦܘ ܐܸܢܘܿܢ ܠܚܲܕ ܫܘܼܠܛܵܢܵܐ ܕܫܸܡ ܐܝܼܬܘܼܬܼܵܐ . 307 : ܥܲܡ ܐܝܼܬܘܼܬܵܐ ܡܢܵܘ ܐܵܦ ܐ̄ܪܵܙܵܐ ܕܦܲܓܼܪܵܢܘܼܬܼܵܐ 308 ܕܠܵܐ ܬܸܗܘܹܐ ܠܵܗ̇ ܬܠܝܼܬܵܝܘܼܬܵܐ ܪܒܝܼܥܵܘܼܬܼܵܐ . 309 : ܒܚܲܕ ܫܘܼܡܵܗܵܐ ܣܲܝܸܟܘ ܘܲܚܒܲܫܘ ܫܸܡ ܐ̄ܢܵܫܘܼܬܵܐ 310 ܒܪܵܐ ܕܐܲܠܵܗܵܐ ܘܒܲܪ̈ܢܵܫܘܼܬܵܐ ܚܲܕ ܦܲܪܨܘܵܦܐ . 311 : ܚܲܕ ܦܲܪܨܘܿܦܵܐ ܟܬܲܒܼܘܒܵܐܘܼܬܼܵܐ ܕܲܫܡܵܐ ܕܲܒܼܪܵܐ 312 ܡܸܠܬܹܗ ܕܠܲܒܼܵܐ ܕܐܝܼܬܼܵܘܗܝ ܡܸܡܬܘܿܡ ܘܐ̄ܢܵܫܵܐ ܕܡܸܢܲܢ . 313 : ܬܪܹܝܢ ܒܲܟܼܝ̈ܫܵܐ ܠܦܘܼܬܼ ܕܲܟܼܝܵܢܹܐ ܬܕܹܝܢ ܐܝܼܬܲܝܗܘܿܢ 314 ܘܚܲܕ ܦܲܪܨܘܿܦܵܐ ܐܲܝܟ ܡܸܢܝܵܢܵܐ ܕܠܵܐ ܡܸܫܬܿܚܲܠܦ . 315 ܠܵܐ ܡܸܫܬܲܚܠܲܦ ܡܸܢܝܵܢ ܐܲܒܼܵܐ ܘܲܒܼܪܵܐ ܘܪܘܼܚܵܐ : pb. f.334r 316 ܘܠܵܐ ܡܸܬܼܡܲܙܲܓܼ ܟܝܵܢ ܐܝܼܬܘܼܬܼܵܐ ܒܲܟܼܝܵܢ ܐ̄ܢܵܫܵܐ . 317 : ܒܕܝܼܠܹܗ ܡܩܵܘܹܐ ܟܝܵܢ ܐܝܼܬܼܘܼܬܵܐ ܥܲܡ ܐ̄ܢܵܫܘܼܬܼܵܐ 318 ܐܵܦ ܐ̄ܢܵܫܘܼܬܼܵܐ ܢܛܝܼܵܪܐ [...] ܬܵܗ ܥܲܡ ܐܝܼܬܘܼܬܵܐ . 319 : ܠܵܐ ܡܸܬܼܚܲܠ̈ܛܵܢ ܟܝܵܢܵܝܵܬܵܐ ܕܐܝܼܬ ܠܲܟܼܝܵܢܹ̈ܐ 320 ܘܝܲܬܝܵܪܬܝܼܬܼ ܟܝܵܢ ܥܵܒܼܘܿܕܵܐ ܥܲܡ ܕܥܒܝܼܪ̈ܕܹܐ . 321 : ܟܝܵܢ ܥܵܒܼܘܕܵܐ ܚܠܛܘ ܡܲܪ̈ܵܚܹܐ ܥܲܡ ܕܲܥܝܼܪ̈ܕܹܐ 322 ܘܬܘܿܪܬ ܣܲܓܼܝ ܕܟܼܡܵܐ ܐܲܡܪܲܚ ܝܲܨܪܵܐ ܕܐ̄ܢܵܫܵܐ . 323 : ܝܲܨܪܵܐ ܕܐ̄ܢܵܫܵܐ ܥܨܵܢܝ ܕܐܫܚܸܠܦ ܪܲܗܛܵܐ ܕܡܸܠܲܝ̈ 324 ܘܫܒܼ̇ܩܸܬ ܡܸܠܲܬܝ ܘܲܪܕܹܝܬ ܒܐܘܼܪܚܵܐ ܕܡܸܠܬܐ ܘܦܲܓܼܪܵܐ . 325 : ܡܸܠܬܐ ܘܦܲܓܼܪܵܐ ܚܠܲܛܘ ܡܲܪ̈ܵܚܹܐ ܕܠܵܐ ܒܘܼܝܵܢܵܐ 326 ܘܛܢܬ̤ ܡܸܠܲܬܼܝ ܕܬܸܦܪܘܿܫ ܡܸ̈ܠܹܐ ܕܠܵܐ ܡܸܬܼܚܲܠ̈ܛܵܢ . 327 : ܗܵܢܵܐ ܛܢܵܢܵܐ ܗܘ̤ܵܐ ܠܹܗ ܠܪܸܥܝܵܢܝ ܒܟܼܠ ܬܘܼܪ̈ܓܵܡܝܼܢ 328 ܘܠܐ ܡܲܪܦܹܐ ܠܝܼ ܕܐܸܕܲܕܹܐ ܒܐܘܼܪܚܵܐ ܕܡ̣ܢ ܒܠܸܥܵܕܵܘܗܝ . 329 : ܐܘܼܪܚܵܐ ܕܡܲܬܠܵܐ ܕܦܲܥ̈ܐܹܐ ܕܐܵܘܓܲܪܘ ܪܡܝܵܐ ܗ̄ܘ̣ܵܬ ܠܝܼ 330 ܘܕܦܲܓܲܠ ܠܹܗ ܒܝܼ ܫܒܝܼܠ ܡܘܼܙܵܓܼܵܐ ܣܛܝܹܬܼ ܡ̣ܬ ܡܸܠܬܝ . 331 : ܡܠܬܝ ܫܸܒܼܩܸܬ ܕܐܟܣ ܡܸܠܬܼܵܐ ܕܒܕܝ̈ ܡܸ̈ܠܹܐ 332 ܘܲܦܢܹܝܬ ܕܐܸܪܕܹܐ ܒܲܫܒܝܼܠ ܡܸܠܬܼܵܐ ܕܢܸܦܩܲܬ ܡܸܢܗ̇ . 333 : ܬܵܝ ܟܹܝܬܼ ܡܢܵܝ ܥܲܠ ܡܸܠܬܵܐ ܕܪܵܡܝܵܐ ܗ̄ܘ̣ܵܬ ܠܹܟܝ 334 ܘܪܕܝ ܒܐܘܼܪܚܵܐ ܕܲܕܪܲܫܘ ܦܲܥ̈ܐܹܐ ܒܦܘܼܠܚܵܢ ܟܲܪܡܵܐ . 335 ܒܲܠܘܝܼܬ ܦܲܥ̈ܐܹܐ ܕܦܲܠܲܚܘ ܫܦܝܼܪ ܪܓܼܝܼܓܼ ܐ̄ܢܵܐ ܕܐܸܚܙܘܿܩ . 336 ܕܕܲܡ ܐܸܬܵܘܬܲܦ ܒܦܘܼܪ̈ܥܢ ܐܲܓܼܪܵܐ ܕܡܘܼܠܟܵܢܲܝ̈ܗܘܿܢ . 337 : ܡܘܼܠܟܵܢܲܝ̈ܗܘܿܢ ܓܲܪ̈ܓܘܼܢܝ ܕܐܵܘܲܓܲܪ ܥܲܡ ܥܲܡܠܲܝ̈ܗܘܿܢ 338 ܕܛܟ ܢܸܗܘܹܐ ܠܝܼ ܡܠܘܿܠܵܐ ܕܡܸ̈ܠܹܐ ܠܥܲܠܲܬܼ ܚܲܝܹ̈ܐ . 339 : ܡܸܛܠ ܚܲܝܹ̈ܐ ܠܐܝܼܘ ܒܥܒܕܹܗ ܡܵܪܹܐ ܟܲܪܡܵܐ 340 ܘܲܛܥܢܲܘ ܝܘܼܩܪܵܐ ܕܥܲܡ̈ܐܹܐ ܩܫܲܝܵ̈ܐ ܕܟܼܠܹܗ ܝܵܘܡܵܐ . 341 : ܒܨܲܦܪܵܐ ܐܵܘܓܲܪܘ ܐܲܝܛ ܡܵܐ ܕܢܵܒܲܥ ܛܲܟܼܣܵܐ ܕܐܓܼܪܵܐ 342 ܘܥܲܡܹܗ ܕܪܲܗܛܵܐ ܕܫܵܥܲܝ̈ ܝܵܘܡܵܐ ܡܬܲܚܘ ܥܲܡܠܲܝ̈ܗܘܿܢ . 343 : ܟܠܹܗ ܝܵܘܡܵܐ ܠܐܝܼܘ ܟܲܫܝܼܪܹ̈ܐ ܒܦܘܼܠܚܵܢܲܝ̈ܗܘܿܢ 344 ܘܥܸܕܢ ܪܲܡܫܵܐ ܢܚܘ ܡ̣ܢ ܥܲܡܠܵܐ ܘܩܲܒܸܠܘ ܐܲܓܼܪܵܐ . 345 : ܘܡܸܛܠ ܐܲܓܼܪܵܬ ܣܒܲܠܘ ܟܠ ܥܲܡܠܝܼ̈ܢ 346 ܦܲܥ̈ܠܹܐ ܥܡܝܼ̈ܠܹܐ . ܘܠܲܚܲܕ ܢܝܼܫܵܐ ܚܢܵܘ ܩܲܕܵܡܝܼ̈ܐ ܘܲܕܒܵܬܲܪܗܘܿܢ . 347 : ܚܲܕ ܒܬܲܪܚܲܕ ܩܕܼܵܒܼܘ ܠܲܥܒܼܵܕܵܐ ܕܐܸܬܬܲܠܡܲܕܘ ܠܹܗ 348 ܘܒܲܚܕܵܐ ܫܘܝܘܼ ܦܠܲܚܘ ܦܘܼܠܚܵܢܵܐ ܕܡܲܩܢܹܐ ܚܲܝܹ̈ܐ . 349 : ܫܠܝܼܚܹ̈ܐ ܐܵܘܓܲܪܘ ܒܥܵܕܢ ܨܲܦܪܵܐ ܕܕܸܢܚܹܗ ܕܪܲܪܲܢ 350 ܘܛܢܢܘ ܝܘܼܩܪܵܐ ܕܒܸܙܚܵܐ ܩܲܫܝܵܐ ܕܥܲܡܵܐ ܘܥܲܡܡܹ̈ܐ . 351 : ܕܲܬܼܠܵܬܼ ܫܵܥܝܼ̈ܢ ܕܲܪܵܐ ܐ̄ܚܪܢܵܐ ܕܩܵܡ ܒܵܬܼܪܲܗܘܿܢ 352 ܘܲܪܕܵܘ ܒܐܘܼܪܚܵܐ ܕܥܲܡ̈ܐܹܐ ܫܚ̈ܝܼܩܹܐ ܕܲܫܠܝܼܚܘܼܬܵܐ . 353 : ܕܫܸܬܼܬܘܼܒܼ ܫܵܠܝܼ̈ܢ ܗܵܠܹܝܢ ܕܐܵܘܓܲܪܘ ܒܵܬܲܪ ܙܒܸܢܵܐ 354 ܘܨܵܪܘ ܕܡܸ̈ܘܵܬܹܗ ܕܗ̇ܘ ܕܘܒܼܵܪܵܐ ܒܕܘܼܒܵܪ̈ܲܝܗܘܿܢ . 355 : ܕܲܬܫܲܥ ܫܥܲܝܼ̈ܢ ܟܸܐܢܹ̈ܐ ܕܗܘ̤ܵܘ ܒܕ̇ܪ̈ܝܼܢ ܕܵܪ̈ܝܢ 356 ܘܩܲܒܸܠܘ ܝܘܩܪܵܐ ܕܲܨܥܝܼܪ̈ܵܬܐ ܐܲܝܟ ܩܲܕܡܵܝܹ̈ܐ . 357 : ܕܫܟ̈ܐ ܚܕܲܥܣܲܪ ܗܵܠܹܝܢ ܕܐܬܹܝܢ ܒܫܘܼܠܵܡ ܙܲܒܼ̈ܢܐ 358 ܘܩܵܢܹܝܢ ܚܘܼܒܵܐ ܕܠܵܐ ܡܸܬܼܦܪܦܹܐ ܩܕܼܵܡ ܚܘܼ̈ܬܼܚܵܬܹܗ . 359 : ܪܸܚܡܲܬܼ ܚܘܼܒܵܐ ܚܸܠܛܲܬܼ ܐܸܢܘܿܢ ܥܲܡ ܩܲܕܡܝܹ̈ܐ 360 ܘܫܲܩܲܠܘ ܐܲܓܼܪܵܐ ܥܲܡ ܛܘܼܵܝܒܹܐ ܕܪܲܥܝܵܢܲܝܗܘܿܢ . 361 : ܒܪܸ̈ܥܝܵܢܲܝܗܘܿܢ ܪܥܹܝܢ ܗ̄ܘ̣ܵܘ ܣܲܓܝܼ ܠܡܸܦܠܲܚ ܣܲܓܝܼ 362 ܥܲܠ ܗ̇ܝ ܩܲܒܸܠܘ ܐܲܓܼܪܵܐ ܕܝܲܬܝܼܪ ܡ̣ܢ ܦܘܼܠܚܵܢܵܐ . 363 ܠܢܝܼܫܵܐ ܕܚܘܼܒܗܘܿܢ ܝܲܗ̣̄ܒ ܦܘܼܪܥܵܢܵܐ ܡܵܪܹܐ ܒܲܝܬܵܐ : pb. f.334v 364 ܕܲܒܼܝܲܕ ܚܘܼܒܗܘܿܢ ܢܓܲܪܓܼ ܠܐ̄ܢܵܫܵܐ ܠܡܸܪܚܲܡ ܚܘܼܒܵܐ . 365 : ܠܐ̄ܢܫ̈ܐ ܓܲܪܸܓܼ ܒܲܐܓܼܪܵܐ ܛܒܼܵܐ ܕܲܚܕܵܠ ܫܵܥܵܐ 366 ܕܠܵܐ ܢܸܬܼܪܦܘܿܢ ܐܵܦܸܢ ܩܲܠܝܼܠ ܙܒܲܢ ܚܲܝܲܝ̈ܗܘܿܢ . 367 : ܚܘܼܒܵܐ ܗ̄ܘ̣ ܒܵܥܹܐ ܒܝܲܚܹ̈ܐ ܙܥܘܿܪܹ̈ܐ ܘܲܒܼܣܲܓ̈ܝܼܐܹܐ 368 ܘܲܠܦܘܼܬ ܚܘܒܵܐ ܝܵܗܸܒ ܐܲܓܼܪܵܐ ܠܪ̈ܚܡܲܝ ܚܘܼܒܵܐ . 369 : ܡܛܠ ܚܘܼܒܵܐ ܝܲܩܲܪ ܐܸܢܘܿܢ ܠܦܲܥ̈ܐܹܐ ܐ̄ܚܵܪ̈ܝܹܐ 370 ܘܝܲܗ̣̄ܒ ܦܘܼܪܥܵܢܵܐ ܘܠܵܐ ܬܒܲܥ ܥܡ̈ܠܹܐ ܕܲܒܣܘܼܥܪ̈ܵܢܹܐ . 371 : ܒܨܝܼܪ ܗ̄ܘ̣ܵܐ ܣܲܓܝܼ ܥܲܡܠܵܐ ܙܥܘܿܪܵܐ ܕܲܚܕܵܐ ܫܵܥܵܐ 372 ܟܲܕ ܢܸܬܼܦܲܚܲܡ ܥܲܡ ܡܸܢܢܝܵܢܵܐ ܕܬܲܪܬܵܥܸܣܪܹ̈ܐ . 373 : ܐܘ ܠܵܟ ܚܘܿܒܵܐ ܕܲܒܼܡܲܚܒܢܹ̈ܐ ܟܡܵܐ ܝܲܩܝܼܪܵܐ ܐܲܢ̄ܬܿ 374 ܕܝܸܗ̇ܒܸܬ ܐܓܼܪܵܐ ܠܥܲܡ̈ܐܹܐ ܙܥܘܿܪܹ̈ܐ ܐܲܝܟ ܣܲܓܼܝܼܐܹ̈ܐ . 375 : ܙܥܘܿܪ ܗ̄ܘ̣ ܥܲܡܠܵܐ ܕܦܲܥ̈ܠܹܐ ܕܐܵܘܓܲܪܘ ܒܲܚܕܵܐ ܫܵܥܵܐ 376 ܘܣܵܡܹܗ ܚܘܼܒܵܐ ܥܲܡ ܡܲܬܼܩܵܠܵܐ ܕܬܲܪܪܵܥܸܣܪܹ̈ܐ . 377 : ܡܲܢ̣ܘ ܡܸܡܬܘܡ ܬܩܲܠ ܗܵܟܼܢܵܐ ܒܲܚܕܵܐ ܫܲܘܝܘܼ 378 ܘܣܸܠܩܲܬ̤ ܟܦܬܐ ܕܬܲܪܬܵܥܸܣܪܹ̈ܐ ܘܕܲܚܕܵܐ ܫܵܥܵܐ . 379 : ܒܲܚܕܵܐ ܫܲܘܝܘܼ ܣܠܸܩ ܡܸܢܵܝܵܢܵܐ ܕܣܲܓܝܼ ܘܲܙܥܘܿܪ 380 ܘܗܵܢܵܘ ܬܲܗܪܵܐ ܕܠܵܐ ܙܠ ܘܢܬܠ ܡܬܩܠ ܟܸܦܹ̈ܐ . 381 : ܗܵܪܟܵܐ ܢܬܗܲܪ ܐܲܝܢܵܐ ܕܝܵܕܲܥ ܠܡܚܪ ܫܲܦܝܼܪ 382 ܕܟܼܡܵܐ ܪܲܒܵܐ ܪܲܒܘܼܬ ܚܘܼܒܵܐ ܡ̣ܢ ܟܠ ܡܸܕܸܡ . 383 : ܪܲܒܘܼܬ ܚܘܼܒܵܐ ܥܨܲܬ̤ ܡܸܢܝܵܢܵܐ ܕܣܲܓܼܝ ܘܲܙܥܘܿܪ 384 ܘܦܸܚܡܲܬ̤ ܪܲܗܛܵܐ ܕܟܼܠܹܗ ܝܵܘܡܵܐ ܘܕܲܚܕܵܐ ܫܵܥܵܐ . 385 : ܕܡܹ̇ܐ ܕܘܼܡܝܵܐ ܕܕܡ̈ܝܢ ܚܘܼܒܵܐ ܒܗܵܢ ܣܘܼܥܪܵܢܵܐ 386 ܠܗ̇ܘ ܣܘܼܥܪܵܢܵܐ ܕܲܣܥ݂ܲܪ ܡܘܼܫܹܐ ܒܟܘܼܢܵܫ ܡܲܢܢܵܐ . 387 : ܟܝܐܐ ܠܪܹܫܵܐ ܦܲܩܸܕ ܡܘܼܫܹܐ ܠܡܸܠܩܲܛ ܡܲܢܢܵܐ 388 ܘܪܲܒܘܼܬ ܟܲܪܣܵܐ ܠܸܩܛܲܬ̤ ܣܲܓܝܼ ܠܒܲܪ ܡ̣ܢ ܟܲܝܐܵܐ . 389 : ܒܟܿܝܼܠܵܐ ܒܚܪܹܗ ܠܝܲܨܪܵܐ ܝܲܥܢܵܐ ܐܲܝܟ ܕܲܒܼܟܼܘܪܵܐ 390 ܘܲܦܪܣܝܼ ܘܲܓܠܵܗ̇ ܠܐܵܣܘܿܛܘܼܬܵܐ ܕܟܲܣܝܵܐ ܗ̄ܘ̣ܬ ܒܹܗ . 391 : ܡܵܐ ܕܐܸܬܝܲܥܢܲܬ̤ ܐܵܣܘܿܛܘܼܬܵܐ ܘܠܸܩܛܲܬ̤ ܣܲܓܝܼ 392 ܡܛܲܬ̤ ܨܝܕ ܟܲܝܠܵܐ ܘܲܗܘ̤ܵܐ ܥܲܡܠܵܗ̇ ܐܲܝܟ ܠܵܐ ܥܲܡܠܵܐ . 393 : ܐܘ ܠܟܼܘܼܢܵܫܵܐ ܕܡܸܬܿܟܲܢܲܫ ܗ̄ܘ̣ܵܐ ܕܠܵܐ ܣܲܒܼܥܘܼܬܵܐ 394 ܘܡܵܐ ܕܐܟܝܠܘܗܝ ܗܘ̤ܵܐ ܚܲܕ ܡܸܕܡ ܣܲܓܼܝ ܘܲܙܥܘܿܪ . 395 : ܐܘ ܠܦܘܼܩܕܵܢܵܐ ܕܪܵܕܹܐ ܥܲܡ ܟܠ ܘܲܡܚܲܟܸܡ ܟܠ 396 ܘܲܡܝܬܹܐ ܠܫܲܝܘܼ ܣܲܓܼܝܐܘܼܬܵܐ ܘܲܙܥܘܿܪܘܼܬܼܵܐ . 397 : ܣܲܓܝܼ ܗܘ̤ܵܐ ܛܵܒܼ ܥܲܡܠܵܐ ܪܲܒܵܐ ܕܟܼܠܹܗ ܝܵܘܡܵܐ 398 ܘܲܒܼܨܝܼܪ ܗ̄ܘ̣ܵܐ ܛܵܒܼ ܥܲܡܠܵܐ ܙܥܘܿܪܵܐ ܕܲܚܙ̣ܵܐ ܫܵܥܵܐ . 399 : ܗܘ̇ ܦܘܼܩܵܕܵܢܵܐ ܒܵܚܪ ܥܲܡ̈ܐܹܐ ܚܵܪ ܒܲܬܼܪ̈ܲܝܗܘܿܢ 400 ܘܬܩܠ ܐܸܢܘܿܢ ܒܗ̇ܘ ܐܸܣܟܹܝܡܵܐ ܕܟܲܝܠܹܗ ܕܡܲܢܢܵܐ . 401 : ܒܟܼܝܠܗ ܕܡܲܢܢܵܐ ܦܸܚܡܸ̇ܬ ܐܲܓܼܪܵܐ ܕܣܲܓܝܼ ܘܲܙܥܘܿܪ 402 ܠܵܐ ܗ̄ܘ̣ܵܐ ܕܦܵܚܸ̇ܡ ܐܸܠܵܐ ܕܕܵܡܹ̇ܐ ܠܦܘܼܬܼ ܬܚܘܝܼܬܵܐ . 403 : ܠܵܐ ܐܲܝܟ ܣܟܠܵܐܐ ܕܟܲܢܸܫ ܝܲܥܢܹ̈ܐ ܠܐܝܼܘ ܟܲܫܝܼܪܹ̈ܐ 404 ܘܠܵܘ ܐܲܝܟ ܩܲܠܝܼܠ ܕܠܩܸܛܘ ܬܲܩܢܹ̈ܐ ܦܠܲܚܘ ܢܨܲܚ̈ܐ . 405 : ܬܲܡ̇ܢ ܟܢܸܫܘ ܒܪܸܚܡܲܬ ܟܪܣܵܐ ܠܩܘܼܝܵܡ ܦܲܓܼܪܵܐ 406 ܘܗܵܕܟܵܐ ܥܲܙܝܼܘ ܒܥܲܡܠܵܐ ܩܲܫܝܵܐ ܒܬܸܢܵܘܝ ܕܐܲܓܼܪܵܐ . 407 : ܒܬܸܢܘܵܝ ܕܐܲܓܼܪܵܐ ܠܐܝܼܘ ܩܲܕܵܡ̈ܝܹܐ ܘܲܕܒܵܬܲܪܗܘܿܢ 408 ܘܲܠܦܘܼܬ ܚܘܼܒܵܐ ܢܣܲܒܼܘ ܦܘܼܪ̈ܥܵܢܹܐ ܕܨܒܼܝܵܢܲܝ̈ܗܘܿܢ . 409 : ܒܨܒܼܝܵܢ ܢܦܲܫܵܐ ܚܵܪ ܐܵܦ ܚܵܐܲܪ ܡܵܪܹܐ ܟܲܪܡܵܐ 410 ܘܠܹܗ ܠܨܹܒܼܝܵܢܵܐ ܝܲܗ̄ܒ̣ ܦܘܼܪܥܵܢܵܐ ܕܫܸܡ ܕܝܢܵܪܵܐ . 411 ܒܫܸܡ ܕܝܼܢܵܪܵܐ ܐܲܢܝܼܚ ܐܸܢܘܿܢ ܡ̣ܢ ܥܲܡܠܝ̈ܗܘܿܢ . 412 ܘܒܝܵܐ ܐܢܘܿܢ ܡ̣ܢ ܟܪܝܘܼܬܼܵܐ ܕܚܫܹ̈ܐ ܕܣܒܲܠܘ : pb. f.335r 413 : ܥܕܢ ܪܡܫܵܐ ܩ̣ܪܵܝܗܝ ܠܢܚܐ ܕܚܝܬ ܡܝܼ̈ܬܐ 414 ܕܡܵܐ ܕܐܬܢܚܲܡܘ ܢܚܘ ܡ̣ܢ ܥܡ̈ܠܐ ܕܡܝܘܿܬܘܼܬܼܵܐ . 415 : ܒܠܠܝܵܐ ܫܠܹܐ ܥܡܠܹܗ ܕܥܠܡܵܐ ܐܪܥܢܝܵܐ 416 ܘܒܹܗ ܬܘܼܒ ܕܢ̇ܚ ܕܘܼܒܵܪ ܚ̈ܝܹܐ ܠܵܐ ܡܝܘ̈ܬܹܐ . 417 : ܒܗ̇ܘ ܕܘܼܒܪܵܐ ܝܗ̇ܒ ܐܓܼܪܵܐ ܠܦܥ̈ܠܹܐ ܠܐܝ̈ܐ 418 ܘܬܩܸ̇ܠ ܥܡ̈ܐܹܐ ܠܦܘܼܬ ܨܒܝܼܢܵܐ ܕܐܝܠܹܝܢ ܕܥܡ݂ܲܠܘ . 419 : ܠܦܘܼܬ ܨܒܝܼܢܵܐ ܡ̣ܠܟ ܦܘܪܥܢܵܐ ܠܣܓܼܝ ܘܙܥܘܪ 420 ܘܝܗܒ̣ ܠܙܥܘܼܪܵܐ ܐܲܝܟ ܣܓܼܝܐܐ ܕܝܹܢܵܪ ܕܝܼܢ̣ܵܘ . 421 : ܕܝܢܪ ܕܝܢܪ ܫܩܲܠܘ ܗ̄ܘ̣ܵܘ ܐܚܪ̈ܝܹܐ ܩܕܼܵܡ ܩܕܡܝܹ̈ܐ 422 ܕܕܠܡܵܐ ܢܟܪܘܢ ܡܸܛܠ ܥܲܡܐܐ ܕܚܕܵܐ ܫܥܵܐ . 423 : ܙܥܘܿܪ ܗ̄ܘ̣ ܥܡܠܵܐ ܕܚܕܵܐ ܫܥܵܐ ܡ̣ܢ ܗ̇ܘ ܐܲܓܼܪܵܐ 424 ܘܡ̇ܢ ܠ̇ܐ ܢܬܗܲܪ ܒܪܒܘܼܬ ܚܘܼܒܹܗ ܕܝ̇ܗܒ ܐܓܼܪܐ . 425 : ܒܪܒܘܼܬ ܚܘܼܒܹܗ ܕܝ̇ܗܒ ܐܓܼܪܵܐ ܬܗ݂ܲܪܘ ܩܕܡܝܹ̈ܐ 426 ܘܣ [...] ܘ ܕܠܗܘ̇ܢ ܝܬܝܼܪܝܗ̇ܒ ܠܦܘܼܬ ܣܘܼܥܪܢܵܐ ܥܸܕܵܢܵܐ . 427 : ܠܦܘܼܬ ܥܸܕܢܵܐ ܡܬܪܥܹܝܢ ܗ̄ܘ̣ܵܘ ܦܥܵܐܐ ܥܡܝܼ̈ܐܹܐ 428 ܘܡܣܟܹܝܢ ܗ̄ܘ̣ܵܘ ܠܐܓܼܘܿܐ ܕܝܬܝܼܪ ܡ̣̤ ܫܘܼܘܕܵܝܵܐ . 429 : ܐܲܝܟ ܫܘܘܕܝܵܐ ܫܩܠܘ ܐܦ ܗܸܢܘܿܢ ܕܲܝܢܵܪ ܕܝܼܢܵܪ 430 ܘܐܟܪܝܼܘ ܣܓܝܼ ܕܠܐ ܣܠܸܩ ܣܒܼܪܵܐ ܠܘܼܬ ܦܘܪ ܥܢ̄ܐ . 431 : ܪܛܢܵܐ ܣܟܼܠܐ ܐܘܠܕ ܝܲܨܪܐ ܕܚܣܲܘܡܘܼܬܼܵܐ 432 ܕܡܸܛܠ ܡܢܵܐ ܗܘ̤ܬ ܫܘܝܘܼܬܵܐ ܒܦܘܪܥܵܢ ܐܓܼܪܵܐ . 433 : ܥܲܠ ܫܘܝܘܵܬܐ ܪܫܹܝܢ ܗ̄ܘ̣ܵܘ ܠܹܗ ܠܡܪܐ ܒܝܵܬܐ 434 ܕܥܠܡܢ ܐܫܘܝܼ ܥܡ [...] ܥܘܼܪܐ ܥܲܡ ܣܓܼܝܵܐܐ . 435 : ܠܡ̇ܢ ܠܲܡ ܐܫܘܼܬܼ ܦܥ̈ܠ̣ܐ ܐܚܪܵܝܐ ܕܚܕܵܐ ܫܵܥܵܐ 436 ܥܡܢ ܕ [...] ܩܠܢ ܝܘܼܩܪܹܗ ܘܚܘܼܡܹܗ ܕܟܼܠܹܗ ܝܵܘܡܵܐ ܀ 437 : ܠܡ̇ܢ ܝܗ̣ܒܬ ܐܓܼܪܵܐ ܠܕܠܵܐ ܐܘܓܪܘ ܒܛܘܼܣܵܐ ܕܝܼܠܲܢ 438 ܘܦܚܡܬ ܪܗܛܵܐ ܕܟܼܠܗ ܝܘܡܵܐ ܒܚܕܵܐ ܫܥܵܐ . 439 : ܠܲܢ ܘ̇ܠܐ ܗ̄ܘ̣ܐ ܕܢܣܒ ܝܬܝܼܪ ܕܠܐܸܝܢ ܝܲܬܝܼܪ 440 ܕܗܟܲܢ ܟܐܢܵܐ ܕܠܦܘܼܬ ܠܐܘܬܵܐ ܐܵܦ ܦܘܼܪܥܢܵܐ . 441 : ܡܪܹܗ ܐܓܼܪܵܐ ܚ̣ܙܵܐ ܥܸܕܠܝܵܐ ܕܩܕܡܹܗ ܠܚܘܼܒܹܗ 442 ܘܦܢ̣ܵܐ ܕܬܦܝܼܣ ܚܘܒܢܐܝܼܬ ܠܡܬ̇ ܠܡܬܥܕܠܢ̈ܐ . 443 : ܚܘܒܢܐܝܼܬ ܥܢܵܝܗܝ ܒܣܝܼܡܵܐ ܠܡܸܬܥܕܠܢܵܐ 444 : ܘܩ̣ܝܗܝ ܚܒܼܪܹܗ ܟܕܐܐ ܫ̇ܘܹܐ ܠܗܵܢ ܟܘܼܢܝܵܐ 445 : ܚܒܪܝ ܐܡ̣ܪ ܠܹܗ ܡܪܵܐ ܠܥܒܼܕܹܗ ܕܠܐ ܡܢܘܠ ܐ̄ܢܐ 446 ܘܠܐ ܡܕܓܠ ܐ̄ܢܐ ܒܬܢܘܝ ܕܐܓܼܪܵܐ ܕܩܨ̇ܬ ܥܲܡܵܟ . 447 : ܒܚܕ ܕܝܢܪܐ ܩܨܬ ܥܲܡܵܟ ܘܐܢܬ ܣܗ̇ܕ ܐܢܬ 448 ܣܒܼ ܐܢ̄ܬ ܕܝܼܠܵܟ ܘܠܐ ܢܢܥܕܲܠ ܒܪܒܘܼܬ ܪ̈ܚܡܲܝ . 449 : ܐܸܢ ܐ̄ܢܐ ܛܒ ܐ̄ܢܐ ܘܲܫܦܝܼܠ ܨܒܝܵܢܝ ܠܡܬܠ ܣܲܓܼܝ 450 ܡ̇ܢ ܟܪܝܵܐ ܠܵܟ ܘܡܬܥܕܠ ܐܢܬ ܠܒܲܪ ܡ̣ܢ ܛܲܟܼܣܵܐ . 451 : ܠܐ ܗ̄ܘ̣ܵܐ ܡܥܕܠ ܥܕܠ ܥܕܘܠܐ ܠܡܪܐ ܐܓܼܪܵܐ 452 ܘܠܵܐ ܬܘܼܒ ܡܪܵܐ ܪܫ̣ܐ ܠܐܓܼܝܼܪܹ̈ܐ ܐܲܝܟ ܡܵܐ ܕܟܬܝܒ . 453 : ܠܵܘ ܐܲܝܟ ܕܟܬܝܼܒ ܗܘ̤ܐ ܘܐܢܡܠܲܠ ܫܲܪܒܵܐ ܕܡ̈ܠܐ 454 ܘܠܵܘ ܐܲܝܟ ܠܐܗܘܼ̈ܝ ܬܪܓܸܡܘ ܐܢܝܢ ܐܡܘܪ̈ܝܗܹܝܢ . 455 : ܠܦܘܼܬ ܚܘܫܒܹ̈ܐ ܕܡܝܘܬܘܼܬܐ ܬܪܓܸܡܘ ܐܸܢܹܝܢ 456 ܕܢܟܠܘܢ ܚܨܪܐ ܕܡܬܥܕܠܢ̈ܐ ܕܠܐ ܢܬܥܕܠ . 457 : ܡܬܥܕܠܢ̈ܐ ܟܠܵܐ ܒܐܣܟܸܝܡܵܐ ܕܣܡ ܥܲܠ ܡܠܹ̈ܐ 458 ܕܐܸܢ ܐܝܼܬ ܕܥܕܠ ܕܢܫܡܲܥ ܡܸ̈ܠܹܐ ܕܠܐ ܢܬܥܕܲܠ . 459 : ܒܗܢܵܐ ܢܝܼܫܵܐ ܣܡ ܐܸܣܟܝܡܐ ܕܦܠܠܹܐ ܕܪܛܢܘ 460 ܠܐ ܗ̄ܘ̣ܐ ܕܪܛܢܘ ܐܠܐ ܕܠܐ ܐ̄ܢܫ ܢܘܼܠܸܕ ܪܸܛܢܵܐ . 461 : ܠܐ̄ܢܵܫ̈ ܐܠܸܦ ܒܐܣܟܹܝܢ ܪܸܛܢܵܐ ܘܩܵܠ ܡܪܫܘܼܬܼܵܐ 462 ܕܠܵܐ ܢܬܥܕܠܘܢ ܡܵܐ ܕܡܬܚܢܢܝܢ ܐ̄ܢܫ̈ܐ ܒܛܝܸܒܘ . pb. f.335v 463 : ܒܛܝܒܘܼ ܐܫܘܝܼ ܡܪܐ ܒܝܬܵܐ ܠܒܢܲܝ̈ ܒܲܝܬܹܗ 464 ܘܠܵܐ ܚ̇ܫܒ ܗ̄ܘ̣ܵܐ ܟܲܕ ܝܗ̇ܒ ܐܓܼܪܐ ܒܚܕܐ ܫܲܘܝܘ . 465 : ܒܫܘܝܘܼ ܝܗܒܹܗ ܠܐܓܼܪܐ ܕܦܥ̈ܠܹܐ ܠܵܐ ܗ̄ܘ̣ܵܐ ܡܓܢ 466 ܐܠܵܐ ܒܕܚܙܵܐ ܫܘܼܝܘܼܬ ܠܸܒܵܐ ܕܫܦܝܵܐ ܘܕܟܼܝܵܐ . 467 : ܫܘܝܘܼܬ ܚܘܼܒܵܐ ܚܙ̣ܵܐ ܚܙܝܵܐ ܕܲܣܬܝܼܪ̈ܬܵܐ 468 ܘܝܲܗ̣ܒ ܦܘܼܪܥܵ [...] ܐ ܠܥܡܠܵܐ ܙܥܘܪܐ ܥܲܡ ܣܓ̈ܝܐܐ . 469 : ܙܥܘܿܪ ܗ̄ܘ̣ܵܐ ܙܒܼܢܵܐ ܕܦܥ̈ܠܐ ܕܐܘܓܲܪܘ ܒܚܕܐ ܫܥܵܐ 470 ܘܒܪ ܗ̄ܘ̣ܵܐ ܐܓܼܪܵܐ ܠܦܘܼܬ ܨܒܼܝܢܵܐ ܕܡܛܝܲܒܼ ܗ̄ܘ̣ܵܐ . 471 : ܕܠܵܐ ܐܢܫ ܐܓܪܢ ܦܢܝܼܘ ܡܠܬܵܐ ܟܲܕ ܐܫܬܐܲܠܘ 472 ܐܲܝܟ ܐ̄ܢܫ ܟܐܡܲܪ ܕܠܵܐ ܐܝܬܲܝܢ ܗ̣ܘܝܢ ܒܙܒܲܢ ܥܡܠܵܐ . 473 : ܘܛܵܟ ܐܡ̇ܪܝܼܢ ܗ̄ܘ̣ܵܘ ܠܡܪܹܐ ܒܲܝܬܵܐ ܐܸܠܘ ܦܐܹܐ ܗ̄ܘ̣ܵܐ 474 ܕܐܠܘܿ ܗܘܝܢܲܢ ܒܫܘܼܪܵܝ ܝܘܡܵܐ ܥܡܠܲܢܢ ܣܲܓܿܝܼ . 475 : ܠܗܵܢ ܛܘܝܒܼܵܐ ܕܗܵܢ ܨܒܼܝܢܵܐ ܝܗܸܒ̣ ܗ̣̄ܘܵܐ ܐܓܼܪܵܐ 476 ܘܚܘܝܼ ܕܫ̇ܘܐ ܛܘܼܝܵܒܼ ܚܘܼܒܵܐ ܠܐܓܼܪܬ ܥܦܝܼܦܵܐ . 477 : ܐܸܓܼܪܵܐ ܥܦܝܦܵܐ ܐܚܪ̈ܝܹܐ ܫܩ̣ܠܘ ܗ̄ܘ̣ܵܘ ܥܲܡ ܩܲܕܼܡ̈ܝܹܐ 478 ܚܲܕ ܕܝܒܪܵܐ ܕܡܘܼܠܝܵܢ ܚܝܹ̈ܐ ܕܠܵܐ ܡܸܬܚܒܲܠ . 479 : ܠܡܘܠܟܢ ܚ̈ܝܹܐ ܠܵܐ ܡܝܘ̈ܬܐ ܩ̣ܪܵܐ ܕܝܹܢܪܵܐ 480 ܕܗܘܹܐ ܠܟܹܐܢܵܐ ܒܕܘܟܲܬܼ ܐܓܼܪܵܐ ܚܠܦ ܥܡܠܲܝ̈ܗܘܿܢ . 481 : ܚܠܵܦ ܥܡܠܝ̈ܗܘܢ ܢܣܒܝܼܢ ܐܓܼܪܵܐ ܒܟܹܐܢܘܼ 482 ܘܥܠܚܲܕ ܡܢܗܘܿܢ ܥܦܝܼܦ ܦܘܪܥܢܹܗ ܠܦܘܼܬ ܨܒܥܢܹܗ . 483 : ܠܦܘܼܬܼ ܨܒܝܢܵܐ ܫܩܠܘ ܦܘܪܥܵܢܵܐ ܐܚܪ̈ܝܐ ܘܩܕܡܹ̈ܐ 484 ܘܝܼܠܦܘ ܛܟܼܣܵܐ ܕܫܲܦܝܼܪ ܦܪܢܣ ܡܵܪܵܐ ܠܥܒܕܵܘ̈ܗܝ . 485 : ܛܟܼܣܵܐ ܪܒܵܐ ܝܠܦܘ ܟܠ ܕܵܪ̈ܝܼܢ ܒܗܢܵܐ ܛܟܼܣܵܐ 486 ܕܠܵܐ ܢܬܪܦܘܢ ܡܵܐ ܕܡܬܐܓܼܪܝܼܢ ܠܕܚܠܲܬܼ ܩܘܼܫܬܵܐ . 487 : ܠܕܪܹ̈ܐ ܕܐܬܹܝܢ ܐܩܢܝܼ ܣܲܒܼܪܵܐ ܒܫܘܝܘܼܬ ܐܓܼܪܵܐ 488 ܘܝܲܬܝܼܪ ܠܒܸܒ ܒܗ̇ܝ ܕܐ̄ܚܪ̈ܝܹܐ ܫܩ݂ܲܠܘ ܩܕܼܡܝܲܬ . 489 : ܐܚܪ̈ܝܹܐ ܐܡܝܼܪ ܕܫܩ̣ܠܘ ܐܲܓܼܪܵܐ ܩܕܼܵܡ ܩܕܡ̈ܝܹܐ 490 ܠܵܐ ܗ̄ܘ̣ܵܐ ܕܫܩ̣ܠܘ ܐܠܵܐ ܕܢܘܪܸܒ ܙܥܘܿܪܘܼܬ ܠܸܒܵܐ . 491 : ܚܲܕ ܗ̄ܘ̣ ܪܸܡܙܐ ܕܝ̇ܗܒ ܐܲܓܼܪܵܐ ܠܟܼܠ ܥܲܡ ܟܠܵܐ 492 ܘܠܲܝܬ ܬܘܗܝܵܐ ܒܹܝܬܼ ܡܘܗܒܬܵܐ ܘܠܡܘܗܒܬܼܵܐ . 493 : ܠܲܝܬ ܓܹܝܪ ܬܡ̇ܢ ܕܩܕܡ ܘܐܚܪܝ ܒܥܕܵܢ ܕܝܼܢܵܐ 494 ܕܚܲܕ ܗ̄ܘ̣ ܕܝܼܢܵܐ ܘܚܲܕ ܦܘܼܪܥܢܵܐ ܘܚܲܕ ܦܘܼܪܫܵܢܵܐ . 495 : ܒܪܡܙܵܐ ܗ̈ܝܘܢ ܟܠ ܕܡܬܝܼ̈ܒܵܢ ܥܲܠ ܗ̇ܘ ܝܘܡܵܐ 496 ܘܠܲܝܬ ܠܵܗ̇ ܦܸܚܡ̈ܐ ܠܩܠܝܼܠܘܼܬܹܗ ܕܗ̇ܘ ܦܘܼܩܕܵܢܵܐ . 497 : ܚܲܕ ܦܘܼܩܕܢܵܐ ܦܩ̇ܕ ܡ̣ܢ ܫܸܠܝ ܠܡܬܦܩܕܢܹ̈ܐ 498 ܘܩܡ ܟܠܡܸܕܡ ܐܝܟ ܗ̇ܘ ܕܦܩܝܼܕ ܡ̣ܢ ܫܘܼܪܝܵܐ . 499 : ܬܵܘ ܟܹܝܬ ܢܫܡܲܥ ܠܗ̇ܘ ܦܘܼܩܕܢܵܐ ܕܪܲܒ ܦܘܩܕܢܹܗ 500 ܘܢܛܲܪ ܛܲܟܼܣܵܐ ܩܕܼܵܡ ܗ̇ܘ ܝܵܘܡܵܐ ܕܡܛܟܣ ܟܠ . 501 : ܬܵܘ ܢܬܬܓܪ ܥܲܡ ܐܓܼܝܼܪܹ݁ܐ ܙܢܲܝ̈ ܛܒ̈ܬܐ 502 ܘܢܦܠܘܿܝܝ ܢܦܫܲܢ ܐܝܟ ܡܵܐ ܕܠܦܲܚܘ ܟܐܢܹ̈ܐ ܠܐ̄ܢܫ̈ܐ . 503 : ܟܐܢܹ̈ܐ ܠܐܢ̈ܫܐ ܦܠܚ̣ܘ ܕܟܼܝܼܐܹܝܬ ܐܲܝܟ ܕܠܟܼܪܡܵܐ 504 ܚܫܲܢ ܬܵܘ ܢܸܦܠܘܿܚ ܐܦܸܢ ܢܦܫܲܢ ܒܕܫܦܝܵܪ̈ܵܢ . 505 : ܒܕܫܦܝܪ̈ܢ ܢܥܢܹܐ ܢܦܫܲܢ ܥܲܡ ܗܕܡܲܝ̈ܢ 506 ܘܠܐ ܢܬܪܦܹܗ ܡ̣ܢ ܦܘܼܠܚܢܵܐ ܕܫܦܝܪ̈ܬܵܐ . 507 : ܒܦܓܼܪܵܐ ܘܢܦܫܵܐ ܢܦܠܘܿܚ ܟܠܢܵܫ ܦܘܼܠܚܵܢ ܚܝܹ̈ܐ 508 ܒܪ̈ܓܼܫܐ ܓܠܝ̈ܐ ܘܙܘܥ̈ܐ ܟܣܝ̈ܐ ܕܚܲܕ ܒܲܪܢܫܵܐ . 509 ܚܲܕ ܒܪܢܵܫܵܐ ܐܝܼܬܹܝܗ̇̄ ܢܦܫܲܢ ܥܲܡ ܗܕܡܲܝ̈ܢ : pb. f.336r 510 ܒܚܕ ܪܸܥܝܢܵܐ ܢܸܦܪܘܿܠ ܛܲܝܒܘܼ ܠܡܬܘܢܢܲܢ ܀ 1 : ܩܵܠ ܫܝܦܘܿܪܵܬ ܕܢܚܹܗ ܕܡܪܲܢ ܐܙܥܸܩ ܒܐܲܪܥܵܐ 2 ܘܐܲܬܿܬܥܝܼܪ ܥܠܡܵܐ ܐܲܝܟ ܕܡ̣ܢ ܫܸܢܬܵܐ ܕܡܲܐܝܢܘܼܬܼܵܐ . 3 : ܒܡܐܝܼܢܘܼܬܼܵܐ ܕܡܸܟܼܘ ܡܵܝܘ̈ܬܹܐ ܐܲܝܟ ܕܒܫܢܬܐ 4 ܘܐܲܥܝܼܪ ܐܢܘܿܢ ܩܵܠܹܗ ܕܡܵܪܲܢ ܟܲܕ ܠܵܐ ܨܵܒܝܼܢ . 5 : ܠܵܐ ܨ̇ܒܝܢ ܗ̣̄ܘܵܘ ܕܡܟܹ̈ܐ ܕܥܘ̣ܠܐ ܠܡܸܣܢܵܐ ܥܘ̣ܠܵܐ 6 ܘܠܐ ܡܢܚܝܼܢ ܗ̄ܘ̣ܵܘ ܠܡܸܚܙܵܐ ܫܡܫܵܐ ܕܙܕܝܼܩܘܼܵܬܐ . 7 : ܠܸܠܝܵܐ ܕܛܘܥܝܲܝ ܪܚܝܼܡ ܗ̄ܘ̣ܵܐ ܥܠܝܼܗܘܿܢ ܕܒܢܲܝ̈ ܛܘܥܝܲܝ 8 ܘܠܐ ܪܓܼܝܼܓܼܢ ܗ̄ܘ̣ܵܘ ܠܡܨܬ ܩܠܐ ܕܕܢܚܹܗ ܕܩܘܼܫܬܵܐ . 9 : ܒܪܚܘܲܬܼ ܚܸܫܟܵܐ ܕܠܵܐ ܝܼܕܥܬܵܐ ܐܣܝܼܪܝܼܢ ܗ̄ܘ̣ܵܘ 10 ܘܗܢܝܼܝܼ ܗ̄ܘ̣ܵܐ ܠܗܘܿܢ ܒܹܝܬ ܐܣܝܼܪܹ̈ܐ ܕܫܟܝܼܪ̈ܬܐ . 11 : ܥܝܕܵܐ ܒܝܼܫܵܐ ܥܬܸܩ ܨܐܕܲܝܗܘܿܢ ܕܒܢܵܘ̈ܗܝ ܕܐܕܼܵܡ 12 ܘܪܚܸܡܘ ܘܲܐܚܸܒܘ ܠܫܟܝܼܪ̈ܬܐ ܐܲܝܟ ܦܐܝ̈ܬܐ . 13 : ܚܒܢܢܘܼܬܼܵܐ ܥܓܢܲܬ̤ ܐܸܢܘܿܢ ܒܫܸܬܩܵܐ ܕܛܘܥܝܲܝ 14 ܘܠܵܐ ܐܬܝܐܲܒܼܘ ܠܡܸܩܢܵܐ ܥܘܼܬܪܵܐ ܕܫܦܝܼܪܵܬܵܐ . 15 : ܕܠܐ ܦܘܠܚܢܵܐ ܕܫܦܝܪ̈ܬܐ ܗܘ̤ܘ ܡ̣ܢ ܕܗܘ̤ܵܘ 16 ܕܲܕܠܵܐ ܥܡܠܐ ܕܪܚܡܲܬ ܩܘܼܫܬܼܵܐ ܪܕܵܘ ܘܒܪܝܼܬܼܵܐ . 17 : ܚܒܢܢܐܝܬ ܡܬܡܦܟܝܼܢ ܗ̄ܘ̣ܵܘ ܒܣܘܥܪ̈ܟܵܝܗܘܿܢ 18 ܘܨܪܝܟܝܼܢ ܗ̣̄ܘܵܘ ܘܡܓܙܝܼܢ ܗ̄ܘ̣ܘ ܡ̣ܢ ܟܠ ܛܒ̈ܢ . 19 ܠܲܝܬ ܗ̄ܘ̣ܵܐ ܙܗܪܵܐ ܕܛܒܼ ܐܘ ܡܛܐܒܼ ܒܹܝܬ ܡܥܡܪܗܘܿܢ :܆ 20 ܘܟܼܡܵܐ ܕܚ̇ܛܝܢ ܬܘܼܒܼ ܚ̇ܛܝܢ ܗ̄ܘ̣ܵܘ ܕܠܐ ܣܲܒܥܘܼܬܼܵܐ . 21 : ܥܘ̣ܠܵܐ ܒܥܘ̣ܠܵܐ ܚܠܝܼܛ ܗ̄ܘ̣ܵܐ ܒܥܘܼܡܪܵܐ ܕܗܘܦܟܿܝܼ̈ܗܘܿܢ 22 ܘܠܲܝܬ ܗ̄ܘ̣ܵܐ ܕܘܼܟܬܵܐ ܕܣܦܝܼܩܵܐ ܗ̄ܘ̣ܵܬ ܡ̣ܢ ܣܢܝ̈ܬܐ . pb. f.331r 23 : ܐܲܝܟ ܠܵܐ ܐ̄ܢܫ̈ܐ ܡܬܕܒܪܝܼܢ ܗ̄ܘ̣ܵܘ ܒܕܘܼܒܪ̈ܲܝܗܘܿܢ 24 ܥܕܡܵܐ ܕܐܬܼܐ ܚܲܕ ܒܲܪܢܫܵܐ ܘܚܲܟܸܡ ܐܸܢܘܿܢ . 25 : ܚܲܕ ܒܲܪܢܫܵܐ ܩܡ ܡ̣ܢ ܐ̄ܢ̈ܫܵܐ ܟܪ̈ܝܗܲܝ ܢܫܦܵܐ 26 ܘܐܚܠܹܡ ܐܸܢܘܿܢ ܡ̣ܢ ܟܘܪܗܢܵܐ ܕܠܵܐ ܝܕܥܵܬܐ . 27 : ܒܣܡܵܐ ܕܡܠܵܘ̈ܗܝ ܢܚܸܡ ܐܸܢܘܿܢ ܡ̣ܢ ܚܘܒܲܝ̈ܗܘܿܢ 28 ܘܚܵܘܝܼ ܐܢܘܿܢ ܫܒܝܼܠ ܢܘܼܚܡܵܐ ܕܫܦܝܼܪ̈ܬܵܐ . 29 : ܒܫܦܝܪ̈ܬܵܐ ܐܥܢܝܼ ܐܸܢܘܿܢ ܠܡܬܗܓܵܝܘܼ 30 ܕܠܵܐ ܬܘܼܒܼ ܢܦܢܘܿܢ ܠܗܸܪܓܵܐ ܕܥܘ̣ܠܵܐ ܒܹܗ . 31 : ܡ̣ܢ ܨܝܕ ܥܘ̣ܠܵܐ ܬܚܸܡ ܐܸܢܘܿܢ ܠܡܠܚ̈ ܥܘ̣ܠܵܐ 32 ܘܨܝܼܕ ܟܐܢܘܼܬܵܐ ܓܪܓ ܐܸܢܘܿܢ ܠܡܬܩܪܒܘ . 33 : ܒܗܪܓܵܐ ܛܒܵܐ ܐܥܢܝܼ ܐܸܢܘܿܢ ܪܵܚܡܵܐ ܛܵܒܼܵܐ 34 ܘܐܲܝܟ ܦܠܚܹ̈ܐ ܐܘܿܓܲܪ ܐܸܢܘܿܢ ܠܥܲܡܠܵܐ ܛܒܼܵܐ . 35 : ܠܦܘܼܠܚܵܢ ܐ̄ܢܫܐ ܐܬܼܵܐ ܐ̄ܢܫܵܐ ܕܡ̣ܢ ܐ̄ܢܫܘܼܬܼܵܐ 36 ܘܐܪܝܼܡ ܩܵܠܹܗ ܘܐܫܡܲܥ ܐܸܢܘܿܢ ܙܢܲܝ̈ ܦܘܠܚܢܹܗ . 37 : ܒܡܲܬܠܵܐ ܪܟܒܹܗ ܠܦܘܼܠܚܵܢ ܥܲܡܠܵܐ ܕܟܼܵܘܿܙܘܼܬܹܗ 38 ܘܐܪܙܢܐܝܼܬ ܩܪ̣ܵܐ ܠܡܠܠܹ̈ܐ ܠܩܸܪܝܵܢ ܚܘܼܒܹܗ . 39 : ܩܵܠ ܩܸܪܝܢܹܗ ܕܩܪܵܐ ܠܐ̄ܢܵܫܵܐ ܫܡ̣ܥܘ ܚܘܫܒܲܝ̈ 40 ܘܢܕܘ ܡ̣ܢ ܫܸܬܩܵܐ ܕܪܡܹܝܢ ܗ̄ܘ̣ܵܘ ܒܹܗ ܐܲܝܟ ܕܡ̣ܢ ܫܢܬܼܵܐ . 41 : ܒܸܡܐܝܢܘܬܵܐ ܕܡ [...] ܟܝܼܢ ܗ̄ܘ̣ܵܘ ܙܘܥܲܝ̈ ܪܥܝܵܢܝ 42 ܘܩܡܘ ܕܢܨܘܼܬܘܢ ܩܠܵܐ ܕܡܟܼܪܸܙ ܐܓܼܪܐ ܛܒܼܵܐ . 43 : ܒܩܵܐܐ ܕܐܓܼܪܐ ܐܬܬܥܝܼܪ ܕܲܥܝܵܢܝ ܚܫܢܢ ܥܡ̈ܐܐ 44 ܘܫܪܝܼ ܡܪܟܸܒܼ ܫܥܝܼܬ ܡ̈ܠܹܐ ܕܙܢ̈ܝ ܟܘܹܫܪܵܐ . 45 : ܐܝܟ ܕܒܚܠܡܵܐ ܚ̣ܙܵܝܗܝ ܠܲܫܪܪܵܐ ܟܲܕ ܡܬܬܪܓܡ 46 ܕܣܒܼܪ ܕܡܨܐ ܠܡܦܠܲܚ ܥܲܡ̈ܠܹܐ ܒܛܟܼܣܵܐ ܕܡ̈ܠܹܐ . 47 : ܡ̈ܠܐ ܫܡ̣ܥ ܗ̄ܘ̣ܵܐ ܡ̣ܢ ܗ̇ܘ ܦܘܼܡܵܐ ܡܬܪܓܡ ܚ̈ܝܹܐ 48 ܘܲܩܪܸܒܼ ܕܢܨܘܼܬ ܨܘܬܐ ܕܡܠܹܐ ܦܘܼܠܚܵܢ ܥܲܡ̈ܠܹܐ . 49 : ܠܦܘܠܚܵܢ ܥܡ̈ܐܐ ܩܪ̣ܝܗܝ ܠܟܼܝܢܲܢ ܪܚ̇ܡ ܓܸܢܣܲܢ 50 ܘܫܕܲܪ ܨܐܕܲܝܢ ܚܲܕ ܡ̣ܢ ܓܸܢܣܲܢ ܕܢܩܪܹܝܢ ܨܐܕܵܘ̈ܗܝ . 51 : ܒܡܬ̈ܠܹܐ ܨܕܢ ܐܲܝܟ ܨܝܕܵܐ ܠܚܘܼܬ ܟܸܢܦܵܐ 52 ܘܐܥܸܠ ܚܒܫܲܢ ܠܓܼܵܘ ܡ̣ܢ ܡ̈ܠܹܐ ܕܟܼܪܘܿܙܘܼܬܹܗ . 53 : ܠܩܛܵܐ ܕܡ̈ܐܐ ܐܪܡܝ ܒܐܲܪܥܵܐ ܩܕܼܵܡ ܪܥܝܢܲܢ 54 ܘܚܬܚܸܬܼ ܢܓܕܢ ܐܲܝܟ ܕܠܠܘܦܵܐ ܠܘܵܬܼ ܡܐܟܼܘܠܬܼܵܐ . 55 : ܦܲܚܵܐ ܕܡܬܠ̈ܐ ܨܠܵܐ ܠܹܗ ܠܠܸܒܲܢ ܪܚ̇ܡ ܦܸܗܝܵܐ 56 ܕܠܵܐ ܬܘܼܒܼ ܢܦܗܹܐ ܒܲܪ̈ܓܼܝܓܼܵܐ ܐܲܝܟ ܕܒܩܕܡܵܐ . 57 : ܝ̇ܕܥ ܗ̄ܘ̣ܵܐ ܠܲܢ ܕܐܸܬܥܝܼܕܢܲܢ ܒܦܗܝܵܐ ܕܛܘܥܝܲܝ 58 ܥܠܗ̇ܝ ܚܒܼܫܲܢ ܠܓܵܘ ܡ̣ܢ ܢܫܒܹ̈ܐ ܕܡܲܠܦܢܘܼܬܹܗ . 59 : ܐܘܼܡܵܢܵܐܝܼܬ ܨܕܢܚܘܼܒܹܗ ܐܲܝܟ ܕܠܨܝܕܵܐ 60 ܘܐܚܲܕ ܒܐܦܝ̈ܢ ܬܪܲܥ ܝܼܘܠܦܵܢܵܐ ܕܡܠܝܼ̈ ܦܘܼܡܹܗ . 61 : ܒܥܸܕܵܢ ܨܦܪܐ ܢܦܩ ܕܢܨܘܕܘܢ ܨܝܕ ܝܘܼܠܦܢܹܗ 62 ܐܲܝܟ ܡܵܐ ܕܪܕܹܐ ܥܝܼܪܵܐ ܒܐܲܪܥܵܐ ܨܝܕ ܦܠܚ̈ܐ . 63 : ܒܨܦܪܐ ܡܘܓܸܪ ܟܠ ܕܐܓܝܪܵܐ ܗ̄ܘ̣ ܒܹܝܬ ܐܲܪ݁ܢܥܹܐ 64 ܘܒܹܗ ܒܥܝܕܵܐ ܩܪܲܢ ܐܵܦ ܡܪܲܢ ܠܦܘܼܠܚܵܢ ܚܘܼܒܹܗ . 65 : ܨܦܪܵܐ ܢܟܝܹܗ ܠܫܘܼܪܵܝ ܡܲܬܠܵܐ ܕܟܼܵܪܘܿܙܘܼܬܹܗ 66 ܘܐܲܝܟ ܕܒܨܦܪܵܐ ܩܪܲܢ ܠܥܒܕܐ ܕܦܘܼܠܚܵܢ ܟܪܸܡܹܗ . 67 : ܠܠܸܠܝܵܐ ܕܡܝܹܗ ܠܙܒܼܢܵܐ ܩܲܕܡܵܐ ܕܡܸܢܹܗ ܘܠܗܠ 68 ܘܐܲܝܟ ܐܝܼܡܡܵܐ ܠܥܸܕܵܢ ܡܲܬܠܵܐ ܕܡܲܠܦܢܘܼܬܹܗ . 69 : ܐܲܝܟ ܚܲܕ ܝܵܘܡܵܐ ܣܡܹ̇ܗ ܠܪܲܗܛܵܐ ܕܗܵܢ ܕܘܼܒܵܪܵܐ 70 ܠܠܝ ܐܝܼܡܵܡ ܐܲܝܟ ܡܵܐ ܕܩ̣ܪܵܝܗܝ ܡܘܫܹܐ ܒܪܵܫܝܼܬ . 71 : ܠܲܬܼܪܹܝܢ ܛܵܘܪܹ̈ܐ ܠܦܓܹܗ ܠܙܒܼܢܵܐ ܕܟܼܠܗܘܿܬ ܕܲܪܹ̈ܐ 72 ܘܲܠܚܲܕ ܝܗ̣ܒ ܠܹܗ ܫܥܹ̈ܐ ܕܠܸܠܝܵܐ ܘܚܲܕ ܕܐܝܼܡܡܵܐ . pb. f.331v 73 : ܠܛܵܘܪܵܐ ܕܥܪܟܲܢܝܹܗ ܠܸܠܝܵܐ ܡܸܛܠ ܛܘܠܝܲܝ 74 ܕܐܲܝܟ ܕܒܚܫܟܵܐ ܣܡܹܝܢ ܗ̄ܘ̣ܵܘ ܐ̄ܢܫܐ ܡ̣ܢ ܛܒܬܵܐ . 75 : ܠܙܒܼܢܵܐ ܕܝܸܠܹܗ ܩ̣ܪܵܝܗܝ ܐܡܡܵܐ ܡܸܛܠ ܩܘܿܫܬܼܵܐ 76 ܕܐܝܟ ܕܒܢܘܗܪܵܐ ܚܙ̣ܵܘ ܒܹܗ ܐ̄ܢܫ̈ܐ ܫܪܵܪܵܐ ܓܲܠܝܵܐ . 77 : ܫܪܪܵܐ ܓܲܠܝܵܐ ܐܲܟܼܪܸܙ ܩܠܹܗ ܒܐܕܢܲܝ̈ ܐ̄ܢܫ̈ܐ 78 ܘܨܬܘܼܗܝ ܐ̄ܢܵܫܐ ܐܲܝܟ ܕܠܐ̄ܢܫܵܐ ܕܡܲܟܼܪܸܙ ܩܘܼܫܬܼܵܐ . 79 : ܒܲܫܡܵܐ ܕܓܲܒܼܪܵܐ ܩܪ̣ܵܐ ܠܩܢܘܿܡܹܗ ܐ̄ܢܫܐ ܕܡܸܢܲܢ 80 ܘܟܪܘܿܙܘܼܬܹܗ ܩܪܵܗ̇ ܡܲܠܟܘܼܬܼܵܐ ܕܟܣܝܵܐ ܒܪܵܘܡܵܐܘ 81 : ܕܡܝܵܐ ܐܡ̣ܪ ܡܠܟܘܼܬ ܪܘܡܵܐ ܡܲܠܟܵܐ ܕܕܘܡܵܐ 82 ܠܓܒܼܪܵܐ ܕܢܦ̣ܩ ܒܥܕܵܢ ܨܦܪܵܐ ܕܢܐܓܼܘܿܪ ܦܥ̈ܐܹܐ . 83 : ܩܨ ܥܲܡ ܦܥ̈ܠܹܐ ܡ̣ܢ ܕܹܝܢܪܵܐ ܒܦܘܼܠܚܵܢ ܝܵܘܡܵܐ 84 ܘܫܕܲܪ ܐܸܢܘܿܢ ܠܡܦܠܲܚ ܟܲܪܡܵܐ ܕܘܼܚܢܝܵܐ . 85 : ܢܦܲܩ ܬܘܼܒܼ ܒܬܠܬ ܘܒܫܸܬ ܘܒܬܫܲܥ ܘܒܚܕܝܣܪ̈ܐ 86 ܘܐܲܓܲܪ ܐܸܢܘܿܢ ܒܬܢܘܵܝ ܕܐܓܼܪܵܐ ܐܲܝܟ ܩܕܡܝܹ̈ܐ . 87 : ܒܫ̈ܥܹܐ ܚܕܥܣܲܪ ܐܓܪ ܐܸܢܘܿܢ ܐܲܝܟ ܕܒܨܦܪܐ 88 ܘܠܹܗ ܬܘܼܒܼ ܠܐܓܼܪܵܐ ܐܫܘܝܼ ܐܸܢܘܿܢ ܒܚܕܵܐ ܫܘܝܼܘ . 89 : ܒܥܕܵܢ ܪܡܫܵܐ ܩ̣ܪܐ ܠܪܒܝܬܐ ܕܢܬܸܠ ܐܓܼܪܵܐ 90 ܘܝܗܒ̣ ܠܐ̄ܚܪ̈ܝܐ ܕܝܢܵܪ ܕܝܢܵܪ ܐܲܝܟ ܕܐܸܬܦܩܲܕ . 91 : ܦܥ̈ܠܹܐ ܩܕܡܹ̈ܐ ܚܙ̣ܵܘ ܡܘܗܒܼܬܼܵܐ ܕܝܗܒ̣ ܠܐܚܪ̈ܝܹܐ 92 ܘܣܒܼܪܘ ܕܠܗܘ̇ܢ ܝܬܲܝܼܪ ܝ̇ܗܸܒ ܠܦܘܼܬ ܥܸܕܵܢܵܐ . 93 : ܫܩ̣ܠܘ ܐܦ ܗܢܘܿܢ ܕܝܢܪ ܕܝܹܢܵܪ ܐܲܝܟ ܚܲܒܼܪ̈ܵܝܗܘܿܢ 94 ܘܫܪܝܼܘ ܬ̇ܢܹܝܢ ܙܢܝ̈ [...] ܪܘܼܓܢܵܐ ܒܪ̈ܥܝܢܲܝܗܘܿܢ . 95 : ܪܛܢܵܐ ܐܵܘܠܸܕܘ ܟܕܬܲܡܝܼܗܝܼܢ ܥܲܠ ܡܵܘܗ̇ܒܼܬܼܵܐ 96 ܕܡܸܛܠ ܡܢܵܐ ܥܒܲܕ ܫܘܝܘܼܬܼܵܐ ܒܦܘܪܥܵܢ ܐܲܓܼܪܵܐ . 97 : ܚܢܲܢ ܠܲܡ ܣܝܒܪܢ ܝܘܼܩܪܵܐ ܘܚܘܼܡܵܐ ܕܟܼܠܗ ܝܘܡܵܐ 98 ܘܗܠܹܝܢ ܕܐܘܿܓܲܪܘ ܒܚܕܵܐ ܫܥܵܐ ܫܩ̣ܠܘ ܐܟܘܿܬܢ . 99 : ܠܵܐ ܟܹܐܝܢ ܐܓܼܪܵܐ ܐܸܢ ܢܸܬܦܚܲܡ ܥܲܡ ܦܘܼܠܚܵܢܵܐ 100 ܘܠܵܐ ܫܘܹܐ ܥܲܡܠܵܐ ܕܚܕܵܐ ܫܥܵܐ ܘܟܸܠܹܗ ܝܘܡܵܐ . 101 : ܟܠܹܗ ܝܘܡܐ ܠܐܹܝܢ ܒܥ̇ܒܕܵܐ ܕܠܵܐ ܡܲܐܝܢܘܼ 102 ܘܡܢܐ ܗ̄ܝ̣ ܗܵܕܹܐ ܕܣܓܝܼ ܥܲܡܠܵܐ ܘܫܘܹܐ ܐܓܼܪܵܐ . 103 : ܡܵܪܹܐ ܒܲܝܬܵܐ ܚܙܵܐ ܦܠܚ̈ܝܹܐ ܕܐܘܠܸܕܘ ܪܸܛܢܵܐ 104 ܘܠܚܲܕ ܡܸܢܗܘܢ ܩ̣ܪܵܐ ܘܐܦܝܼܣܹܗ ܒܦܪܨܘܿܦ ܚܒܼܪ̈ܘܗܝ . 105 : ܚܒܼܪܝ ܐܡ̣ܪ ܠܹܗ ܘܩܪܝܗܝ ܚܒܼܪܹܗ ܒܣܝܡܐܝܼܬ 106 ܘܚܘܹܝܗ ܢܝܼܫܵܐ ܕܪܒܘܼܬ ܚܘܼܒܹܗ ܕܠܘܵܬ ܐ̄ܢܵܫܵܐ . 107 : ܠܵܐ ܡܥܘܸܠ ܐ̄ܢܵܐ ܒܦܘܼܪܥܵܢ ܐܓܼܪܵܐ ܐܲܝܟ ܡܵܐ ܕܣܒܼܪܬ 108 ܘܠܵܐ ܛܠܸܡ ܐ̄ܢܵܐ ܠܐܝܢܵܐ ܕܠܦܚܵܒܝ ܚܘܼܒܢܵܐܝܼܬ . 109 : ܒܚܲܕ ܕܝܢܪܐ ܩܨܬ ܥܲܡܟ ܘܐܲܢ̄ܬ ܩܗ̇ܕ ܐܲܢ̄ܬ 110 ܣܒܼ ܕܝܪܵܟ ܘܦܘܼܫ ܡ̣ܢ ܡ̈ܠܹܐ ܕܡܠܝܼ̈ܢ ܕܲܛܢܵܐ . 111 : ܫܠܡ ܡܠܹ̈ܐ ܕܬܪܓܸܡ ܡܪܲܢ ܐ̄ܪܙܟܐܝܼܬ 112 ܢܸܒܼܥܹܐ ܢܸܦܫܐ ܒܥܬܵܐ ܕܟܲܣܝܵܐ ܒܬܘܼܪ̈ܓܡܲܝܗܹܝܢ . 113 : ܒܥܬܵܐ ܒ̇ܥܐ ܟܠ ܬܘܪܓܡܵܐ ܕܒܦܠܐ̈ܬܐ 114 ܕܐܠܵܐ ܡܢܗܪܵܬ ܒܥܵܬܐ ܠܡ̈ܐܹܐ ܠܵܐ ܡܸܬܢܲܗܪ̈ܵܢ . 115 : ܢܘܗܪܵܐ ܕܬܪܝܢ ܒܥܵܬܐ ܕܒܥܝܵܐ ܕܡܸܠܹ̈ܐ 116 ܘܐܲܝܟ ܕܒܢܘܼܗܪܵܐ ܡܚܵܘܝܵܐ ܢܘܼܗܪܵܐ ܕܣܘܟܵܠ ܡܸܠܹ̈ܐ . 117 : ܠܲܝܬ ܢܲܥܝܼܪ̈ܵܐ ܕܪܲܒ ܡ̣ܢ ܢܘܗܪܵܐ ܕܡܠܲܝ̈ ܪܘܼܚܵܐ 118 ܘܠܐ ܚܟܼܡ̈ܬܐ ܕܩܢ̈ܝܢ ܚܲܝܠܵܐ ܐܲܝܟ ܚܟܡܵܬܗܹ̈ܝܢ . 119 : ܠܵܐ ܡܬܬܩ̈ܠܢ ܥܲܡ ܒܪ̈ܘܠܹܐ ܘܡܪ̈ܓܢܝܬܵܐ 120 ܘܠܵܐ ܡܬܦܝ̈ܡܵܢ ܥܲܡ ܟܠ ܡܸܕܸܡ ܕܝܲܩܝܼܪ ܦܸܚܡܹܗ . 121 ܒܨܝܼܪ ܟܠܡܸܕܡ ܟܲܕ ܢܬܦܚܲܡ ܒܫܘܼܦܪܵܐ ܕܒܼܗܹܝܢ : pb. f.332r 122 ܘܐܲܝܟ ܠܵܐ ܫܘܦܪܵܐ ܗ̄ܘ̣ ܟܠ ܫܦܝܼܪܵܐ ܕܕܼܵܡ ܪܓܲܢܗܘܿܢ . 123 : ܪ̈ܓܼܝܓܢ ܣܓܼܝ ܡ̣ܢ ܟܠ ܕܲܪܓܼܝܼܓ ܒܝܬ ܐܪ̈ܥܢܹܐ 124 ܘܛܟ ܪܓܲܬܗܹܝܢ ܫܒܬܹܗ ܠܥܠܡܵܐ ܨܝܕ ܪܓܬܗܹܝܢ . 125 : ܕܲܓܬܵܐ ܕܒܼܗܹܝܢ ܫܒܲܬ̤ ܠܐܪ̈ܥܢܹܐ ܘܠܫܡܝ̈ܢܹܐ 126 ܫܛܘ ܟܠܡܸܕܸܡ ܩܪܚܸܡܘ ܘܐܲܚܸܒܘ ܠܗܸܪܓܵܐ ܕܒܼܗܹܝܢ . 127 : ܗܪܓܵܐ ܕܒܼܗܝܢ ܪܚܡ̇ܬ ܐܦ ܐ̄ܢܐ ܟܲܕ ܠܵܐ ܪܚܡܸ̇ܬ 128 ܒܡ̈ܐܹܐ ܪܚܡܸ̇ܬ ܟܲܕ ܪܚܝܼܩ ܐ̄ܢܐ ܡ̣ܢ ܣܘܼܥܪ̈ܢܹܐ . 129 : ܪܓܬܐ ܪܓܬܢܝ ܕܐܪܓܼ ܡ̈ܐܹܐ ܕܠܵܐ ܣܘܼܥܪ̈ܢܹܐ 130 ܕܛܟ ܡ̣ܢ ܡܠܹ̈ܐ ܢܦܢܹܐ ܪܸܥܝܵܢܝ ܨܝܕ ܣܘܼܥܪ̈ܵܢܹܐ . 131 : ܐܝܟ ܕܠܫܒܪܐ ܓܲܪܓܼܢܝ ܕܲܥܝܵܢܝ ܨܝܕ ܝܘܼܠܦܵܢܵܐ 132 ܕܡ̣ܢ ܝܘܼܠܦܢܵܐ ܐܹܠܦ ܚܲܝܠܐ ܕܒܝܘܠܦܢܵܐ . 133 : ܠܒܹܝܬ ܝܘܠܦܢܵܐ ܕܪܒ ܡܲܠܦܢܹ̈ܐ ܒܥ̇ܝܬܼ ܕܐܬܩܪܲܒܼ 134 ܕܚܙܝܬܿ ܕܡܗܝܼܪ ܡܸܐܡܪܵܐ ܕܡܸܠܬܹܗ ܡ̣ܢ ܟܠ ܝܘܼܠܦܵܢ . 135 : ܡܸܐܡܪܵܐ ܛܵܒܼܵܐ ܫܡܥ̇ܬ ܕܐܡ̣ܪ ܒܐܕܢܲܝ̈ ܐ̄ܢܫ̈ܐ 136 ܘܫܚ̇ܩܬ ܐܢܵܐ ܠܝܼ ܕܐܕܲܥ ܘܐܘܕܲܥ ܡܐܡܪܵܐ ܕܫܡܥ̇ܬ . 137 ܛܒܵܐ ܕܐܓܪܵܐ ܕܝܗ̣ܒ ܠܐܓܝܼܪܹ̈ܐ ܐܬܼܐ ܠܐܕܢܝ̈ . 138 ܘܒܼܥܝܬ ܕܐܘܓܪ ܐܦܸܢ ܩܲܠܝܼܠ ܒܫܘܼܠܵܡ ܝܵܘܡܵܐ . 139 : ܒܨܦܪܵܐ ܫܡ̇ܥܬܼ ܕܐܓܼܪ ܦܥ̈ܐܹܐ ܠܦܚܠܚܵܢ ܟܲܪ [ ܡܹܐܗ ] 140 ܘܩܨ ܕܝܢܪܵܐ ܠܚܕܵܐ ܫܵܥܵܐ ܘܠܚܕ ܥܣܪܹ̈ܐ . 141 : ܒܫܘܝܘܬܼ ܐܓܼܪܵܐ ܬܗܲܪܘ ܚܘܼܫܒܲܝ̈ ܡܚܝܲܠܲܝ̈ ܚܲܝܐܐ 142 ܕܡܵܢܵܐ ܗ̄ܝ̣ ܗܵܕܹܐ ܕܠܵܐ ܫܘܹܐ ܐܲܓܼܪܵܐ ܥܲܡ ܦܘܼܠܚܢܵܐ . 143 : ܡܢܘܼ ܡ̣ܢ ܡܬܘܩ ܩܨܕܝܼܢܪܵܐ ܠܫܥܹ̈ܐ ܬܪܥܣܲܪ 144 ܘܐܝܢܵܘ ܦܲܥܠܵܐ ܕܲܠܐܝܼ ܗܟܼܵܢ ܘܢܣܲܒܼ ܗܵܟ̣ܵܢ . 145 : ܠܲܝܬ ܥܬܝܪ ܕܐܸܓܪ ܦܲܥ̈ܐܹܐ ܒܟܼܠܗܹܝܢ ܫܥܹ̈ܐ 146 ܘܠܵܐ ܐܓܼܝܼܪܵܐ ܕܡܵܘܓܪ ܟܠܫܵܥ ܒܦܠܓܘܼܬ ܝܘܡܵܐ . 147 : ܢܘܼܟܼܪܝ ܫܡܥܹܗ ܕܗܵܢ ܦܘܼܠܚܢܵܐ ܠܟܼܠ ܦܘܼܠܚܢܝܼ̈ܢ 148 ܘܠܲܝܬ ܠܹܗ ܕܘܼܡܝܵܐ ܒܟܼܠ ܦܘܼܠܚܵܢܝܼ̈ܢ ܕܒܹܝܬ ܐܪ̈ܥܢܹܐ . 149 : ܠܵܐ ܕܡܝܘܼܬܹܗ ܥܨܬܵܢܝ ܕܐܒܼܠܹܐ ܒܥܬܐ ܕܥܵܠܘܗܝ 150 ܕܡܸܛܠ ܡܵܢܵܐ ܡܫܵܓܢܵܝ ܕܘܼܡܝܹܗ ܡ̣ܢ ܟܠ ܕܘܡܝ̈ܢ . 151 : ܕܘܡܝܹܗ ܓܪܓܼܢܝ ܕܐܨܘܿܪ ܕܘܼܡܝܹܗ ܒܣܡܵܐ ܕܡ̈ܠܹܐ 152 ܕܒܝܲܕ ܡܠܹ̈ܐ ܐܓܼܠܹܐ ܠܐ̄ܢܫ̈ܐ ܙܢܲܝ̈ ܕܡܘ̈ܬܹܗ . 153 : ܕܡܘܼܬܼܵܐ ܕܥܲܡܠܵܘ̈ܗܝ ܚܙܝ̇ܬ ܕܪܫܝܼܡܵܐ ܒܟܬܝܿ̈ܒܬܼܵܐ 154 ܘܡ̣ܢ ܕܟܬܝ̈ܒܵܢ ܒܥܝ̇ܬ ܕܡܬܝܼ̈ܒܵܢ ܠܲܕܠܵܐ ܟܬܝܼ̈ܒܵܢ . 155 : ܒܟܬܝܒ̈ܬܐ ܚܙ̇ܝܬ ܟܕ ܪܗ̇ܛ ܫܸܡ ܡܠܟܘܼܬܼܵܐ 156 ܘܥܡܹܗ ܕܫܡܵܬܐ ܓܲܒܼܪܵܐ ܕܐܓܪ ܦܥ̈ܠܹܐ ܠܟܪܡܹܗ . 157 ܠܐܓܪ ܦܥ̈ܠܹܐ ܕܡܝܼܗ ܠܓܒܼܪܵܐ ܕܡܟܼܪܙ ܩܘܼܫܬܼܵܐ . 158 ܘܟܪܘܿܙܘܼܬܹܗ ܩܪܵܗ̇ ܡܲܠܟܘܼܬܼܵܐ ܕܐܝܼܬܹܝܗ̇ ܒܪܘܡܵܐ . 159 : ܡܠܟܘܼܬ ܪܘܡܵܐ ܩܪܵܗ̇ ܠܲܣܒܪܬܵܐ ܕܐܟܼܪܙ ܒܲܐܪܥܵܐ 160 ܒܗ̇ܝ ܕܡܚܘܝܵܐ ܫܒܝܼܠ ܡܲܠܟܿܘܼܬܼܵܐ ܠܕܒܼܥܝܵܢ ܠܵܗ̇ . 161 : ܫܒܝܼܠ ܡܥܟܘܬܵܐ ܕܪܫܬ̤ ܒܲܐܪܥܵܐ ܡܠܬܹܗ ܕܡܪܲܢ 162 ܘܐܠܦܬ̤ ܐ̄ܢܫ̈ܐ ܕܢܪܕܘܢ ܥܲܡܵܗ̇ ܠܐܝܟܵܐ ܕܐܝܼܬܹܝܗ̇ . 163 : ܬܘܼܩܵܢ ܪܘܡܵܐ ܥܬܝܼܕ ܗ̄ܘ̣ܵܐ ܕܢܸܓܼܠܹܐ ܠܐܪ̈ܥܢܝܹܐ 164 ܘܨܪ ܕܡܘ̈ܬܹܗ ܒܹܝܬܼ ܐܪ̈ܥܢܹܐ ܥܕܠܵܐ ܢܸܗܘܹܐ . 165 : ܒܥܡ̈ܐܹܐ ܕܪܘܼܚܵܐ ܣܝܼܡܵܐ ܗ̄ܘ̣ܵܬ ܠܹܗ ܕܢܲܢܹܐ ܠܐ̄ܢܫ̈ܐ 166 ܘܐܥܢܝܼ ܐܢܘܿܢ ܦܓܪܢܐܝܼܬ ܩܕܼܵܡ ܣܘܥܪ̈ܢܹܐ . 167 : ܦܛܪܢܐܝܼܬ ܚܙ݂ܲܩ ܦܓܼܪܢܐ ܩܕܼܵܡ ܦܓܼܪ̈ܢܹܐ 168 ܘܚܘܝܼ ܠܐ̄ܢܫܐ ܠܡܸܕܪܐ ܒܐܘܼܪܚܐ ܕܪ̈ܘܚܢܝܵܬܼܵܐ . 169 : ܥܡܐܐ ܕܕܘܼܚܵܐ ܪܫ̣ܡ ܒܚܙܬܵܐ ܕܪܲܓܼܫܝ ܦܓܼܪܐ 170 ܘܫܲܪܝܼܘ ܐܢܫܵܐ ܠܡܸܚܢܵܐ ܠܢܝܼܫܵܐ ܕܟܼܣܹܐ ܒܪܵܘܡܵܐ . pb. f.332v 171 : ܐܘ ܬܸܕܡܘܪܬܵܐ ܕܗܘ̤ܵܬ ܒܐܵܪܥܵܐ ܒܹܝܬ ܐܪ̈ܥܢܹܐ 172 ܕܟܲܕ ܐܪ̈ܥܢܝܼܢ ܪܚܸܡܘ ܥܢܝܢܵܐ ܕܠܵܐ ܐܪ̈ܥܢܐ . 173 : ܩܵܠܵܐ ܚܕܬܵܐ ܫܡ݂ܲܥܘ ܐܪ̈ܥܢܹܐ ܡ̣ܢ ܐܘܥܢܵܐ 174 ܕܡܟܼܪܸܙ ܒܐܪܥܵܐ ܣܒܲܪܬܵܐ ܚܲܕܬܵܐ ܕܠܵܐ ܐܬܟܪܙܲܬ̤ . 175 : ܒܬܢܘܝ ܕܐܓܼܪܐ ܚܬܚܸܬ ܐܸܢܘܿܢ ܠܒܢܲܝ̈ ܐܲܪܥܵܐ 176 ܘܪܗܸܛܘ ܨܐܕܵܘܗܝ ܘܩܲܒ̣ܠܘ ܐܸܢܘܿܢ ܚܘܼܒܵܢܵܐܝܼܬ . 177 : ܚܘܼܒܹܗ ܢܓܕܹܗ ܠܘܵܬ ܥܸܢܝܢܵܐ ܕܒܢܲܝ̈ ܓܸܢܣܹܗ 178 ܕܢܐܓܼܘܪ ܐܢܘܿܢ ܠܦܘܼܠܚܵܢ ܚܲܝܹ̈ܐ ܪ̈ܘܚܢܝܹܐ . 179 : ܙܢܲܝ̈ ܦܘܼܠܚܢܵܐ ܪܘܚܢܝܵܐ ܐܲܠܸܦ ܐܸܢܘܿܢ 180 ܕܡ̣ܢ ܥܡܠܝ̈ܗܘܿܢ ܢܸܩܢܘܿܢ ܚܲܝܹ̈ܐ ܠܵܐ ܡܝܘ̈ܬܹܐ . 181 : ܒܗܕܐ ܐܢܘܝ ܢܦ̣ܩ ܡ̣ܢ ܨܦܪܵܐ ܕܫܘܼܪܵܝ ܕܢܚܹܗ 182 ܟܕ ܠܹܗ ܠܕܼܢܚܹܗ ܟܢܝܼ ܨܦܪܵܐ ܘܫܘܪܝ ܝܘܡܵܐ . 183 : ܓܲܒܼܪܵܐ ܟܢܝܼ ܗܘ̤ ܠܲܩܢܘܿܡܹܗ ܒܗܝ ܕܐܵܦ ܓܲܒܼܪܵܐ ܗ̄ܘ̣ 184 ܘܠܝܘܠܦܸܢܹܗ ܩ̣ܪܐ ܡܠܟܘܼܬܼܵܐ ܡܠܝܲܬ̤ ܚܲܝܹ̈ܐ . 185 : ܥܕܢ ܨܦܪܵܐ ܗܘ̤ܵܐ ܫܘܼܪܝܵܐ ܕܟܪܘܿܙܘܼܬܹܗ 186 ܘܦܥ̈ܠܹܐ ܕܨܦܪܐ ܫܠܝܼܚܹ̈ܐ ܬܪܥܣܲܪ ܕܐܘܓܲܪܘ ܥܲܡܗ . 187 : ܗܢܘܿܢ ܐܘܓܲܪܘ ܒܥܕܢ ܨܦܪܵܬ ܕܟܪܵܘܿܙܘܵܬܼܵܐ 188 ܘܗܢܘܿܢ ܐܢܘܢ ܕܛܥܢܘ ܝܘܼܩܪܵܐ ܕܟܼܠܹܗ ܝܵܘܡܵܐ . 189 : ܝܘܩܪܵܐ ܪܒܵܐ ܛܥܢܘ ܟܪܵܙܹܐ ܕܡܠܬܼ ܚ̈ܝܹܐ 190 ܒܗ̇ܝ ܕܩܫܹܐ ܗ̄ܘ̣ܵܐ ܫܘܪܵܝ ܙܒܼܪܵܐ ܕܟܪܘܿܙܘܬܼܵܐ . 191 : ܩܫܹܐ ܗ̄ܘ̣ܵܐ ܙܒܢܵܐ ܕܣܝܒܲܪܘ ܟܠܢܹ̈ܐ ܫܠܝܼܚܹ̈ܐ ܓܒܲܝ̈ܐ 192 ܘܛܵܒܼ ܥܙܝܼܙ ܗ̄ܘ̣ܵܐ ܩܪܒܼܵܐ ܚܕܢܦ̈ܐ ܘܕܝܗܘܕ̈ܝܹܐ 193 : ܥܙܝܼܙܵܐ ܗ̄ܘ̣ܵܐ ܝܗܘܕܝܘܼܬܼܵܐ ܒܢܛܘܪ̈ܬܵܐ 194 ܘܚܡܝܡܵܐ ܗ̄ܘ̣ܵܬ ܐܵܦ ܚܲܢܦܘܼܬܼܵܐ ܒܪܚܡܲܬ ܫܸܐܕܹ̈ܐ . 195 : ܒܪܚܡܲܬ ܫܐܕܹ̈ܐ ܐܣܝܼܪܝܼܢ ܗ̄ܘ̣ܵܘ ܥܡܡܹ̈ܐ ܚܢ̈ܦܹܐ 196 ܘܡܣܬܬܐ ܗ̄ܘ̣ܬ ܪܚܡܲܬܿ ܫܸܐܕܹ̈ܐ ܩܪܸ̈ܥܝܢܲܝܗܘܿܢ . 197 : ܬܪܸܝܢ ܬܟܬܘ̈ܫܹܐ ܥܒܲܕܘ ܐܬܠܝ̈ܛܹܐ ܕܙܕܝܼܩܘܼܬܵܐ 198 ܥܲܡ ܚܢܦܘܼܬܼܵܐ ܘܝܗܘܕܝܘܼܬܵܐ ܫܩܝܼ̈ܦܹܐ ܪܡܹܐ . 199 : ܒܪܘܡܵܐ ܪܡܵܐ ܣܝܼܡ ܗ̄ܘ̣ܵܐ ܪܫܗ̇ ܕܝܗܘܕܝܘܼܬܼܵܐ 200 ܘܐܲܝܟ ܕܒܚܣܢܹ̈ܐ ܡܣܬܬܪܵܐ ܗ̄ܘ̣ܵܬ ܐܵܦ ܚܲܢܦܘܼܬܼܵܐ . 201 : ܚܣܝܼܟܝܼܢ ܗ̄ܘ̣ܵܘ ܫܸܡ ܐܲܠܵܗܹ̈ܐ ܕܠܵܐ ܐܠܗܹ̈ܐ 202 ܘܣܚܦܘ ܐܸܢܘܿܢ ܫܠܝܼܚܹ̈ܐ ܒܐܲܪܥܵܐ ܒܫܸܡ ܚܲܕ ܚܲܝܠܵܐ . 203 : ܫܸܡ ܚܲܕ ܚܝܠܵܐ ܐܲܟܼܪܸܙܘ ܒܐܪܥܵܐ ܐܪ̈ܥܢܝܹܐ 204 ܘܙܵܥܘ ܘܐܸܬܒܲܠܗܝܼܘ ܟܠ ܫܘܼܡܗܝܼ̈ܢ ܕܠܵܐ ܐܠܗܹ̈ܐ . 205 : ܠܵܐ ܐܠܗܹ̈ܐ ܥܩ̣ܪܘ ܡ̣ܢ ܐܪܥܵܐ ܐܲܠܗ̈ܝܹܐ 206 ܘܐܲܝܟ ܕܠܙܪܥܵܐ ܙܪܥܘܼܗܝ ܠܲܫܡܵܐ ܕܚܲܕ ܐܠܗܵܐ . 207 : ܐܲܝܟ ܕܠܚܪܵܐ ܥܵܕܘܼܗܝ ܠܝܥܪܵܐ ܕܦܬܼܪܘܼܬܼܵܐ 208 ܕܠܵܐ ܢܬܥܘܟ ܙܲܪܥܵܐ ܕܚܲܝܹ̈ܐ ܡ̣ܢ ܬܪܒܼܝܬܹܗ . 209 : ܕܬܪܒܝܼܬ ܙܲܪܥܵܐ ܚܨܝܼܦܝܢ ܗ̄ܘ̣ܵܘ ܦܥ̈ܠܹܐ ܛܒܹ̈ܐ 210 ܘܒܕܡܘܼܬ ܡܘܼܬ ܛܠܐ ܡܫܩܝܼܢ ܗ̄ܘ̣ܵܘ ܠܹܗ ܡܠܝ̈ ܪܘܼܚܵܐ . 211 : ܒܡܠܲܝ̈ ܪܘܼܚܵܐ ܦܠܚܝܼܢ ܗ̄ܘ̣ܵܘ ܠܹܗ ܠܟܪܡܵܐ ܕܐ̄ܢܵܫܐ 212 ܘܡܣܟܝܢ ܗ̄ܘ̣ܵܘ ܕܢܬܸܠ ܦܐܪܹ̈ܐ ܪ̈ܘܚܢܝܹܐ . 213 : ܒܩܢܛܵܐ ܘܚܘܼܒܵܐ ܡܬܩܪܒܝܼܢ ܗ̄ܘ̣ܵܘ ܨܝܕ ܦܘܼܠܚܢܹܗ 214 : ܕܠܵܐ ܢܸܬܒܣܪܘܢ ܡ̣ܢ ܗܘ̇ ܡܪܵܐ ܕܐܘܓܪܘ ܥܲܡܹܗ 215 : ܐܲܝܟ ܟܣܘܚܹ̈ܐ ܦܣܩܘ ܡܸܢܹܗ ܙܢܲܝ̈ ܒܝܼܫ̈ܬܐ 216 ܕܢܗܘܹܐ ܫܲܪܝܼܪ ܥܩܪ ܫܪ̈ܫܐ ܕܗܝܡܢܘܼܬܹܗ . 217 : ܒܗܲܝܡܢܘܬܵܐ ܡܣܬ̇ܬܝܼܢ ܗܘ̣ܘ ܠܗ̇ ܠܗܝܡܢܘܼܬܹܗ 218 ܕܠܵܐ ܢܟܘܼܢܵܝܗܝ ܫܘܒܵܐ ܘܥܪܝܵܐ ܕܪ̈ܓܝܼܓܬܐ . 219 ܣܓܼܝ ܣܘܹܝܢ ܗ̄ܘ̣ܵܘ ܕܲܢܢܲܛܪܘܼܢܵܝܗܝ ܡ̣ܢ ܢܸܟܝܵܢܹ̈ܐ : pb. f.333r 220 ܘܲܚܦܝܼܛܝܼܢ ܗ̄ܘ̣ܵܘ ܕܠܵܐ ܢܸܚܣܲܪ ܠܹܗ ܫܸܩܝܵܐ ܕܪܘܼܚܵܐ . 221 : ܘܥܲܡ̈ܐܹܐ ܦܲܠܚܘܼܗܝ ܘܲܒܼܦܸܬܓܼܵܡܹ̈ܐ ܣܲܡܸܟܘ ܣܵܘܟܵܘ̈ܗܝ 222 ܘܗܲܒܸܒܼܘ ܛܲܪܦܹ̈ܐ ܘܛܥܢ ܦܸܐܪܹ̈ܐ ܕܕܟܝܘܼܬ ܢܲܦܫܵܐ . 223 : ܦܸܐܪܹ̈ܐ ܕܟܼܝ̈ܵܐ ܛܥܝܼܢ ܗ̄ܘ̣ܵܐ ܟܲܪܡܵܐ ܓܠܝܼܙ ܡ̣ܢ ܦܸܐܪܹ̈ܐ 224 ܘܲܬܼܗܲܪܘ ܐ̄ܢܫ̈ܐ ܘܲܫܡܲܝܵܢܹ̈ܐ ܒܛܵܒܘܼܬܼ ܦܹܐܪ̈ܵܘܗܝ . 225 : ܬܲܗܪܬܐ ܪܲܒܵܐ ܒܫܘܼܚܠܵܦ ܙܲܒܼܢܵܐ ܕܟܲܪܡܵܐ ܕܥܲܡܡܹ̈ܐ 226 ܕܝܲܗ̣ܒ ܛܲܒܼ̈ܬܐ ܚܠܵܦ ܚܲܪ݁ܘܼܒܹܐ ܕܡܪܒܹܐ ܗ̄ܘ̣ܵܐ . 227 : ܙܢܲܝ̈ ܚܲܪ̈ܘܼܒܹܐ ܛܥܝܲܢ ܗ̄ܘ̣ܵܐ ܒܙܲܒܼܢܵܐ ܕܲܦܬܿܟܼܪܘܼܬܼܵܐ 228 ܘܲܕܝܲܗ̣̄ܒ ܢܲܦܫܹܗ ܠܦܘܼܠܚܵܢ ܪܘܼܚܵܐ ܛܥܢ ܒܘܼܪ̈ܟܵܬܼܵܐ . 229 : ܪܘܼܚܵܢܐܹܝܬ ܦܲܠܚܘܼܗܝ ܩܵܐܹ̈ܐ ܕܫܠܝܼܚܝܘܬܐ 230 : ܘܛܪܕܘ ܡܸܢܹܗ ܕܐܸܒܹ̈ܐ ܘܕܲܒܹ̈ܐ ܘܢܲܝ̈ ܒܝܼ̈ܫܵܐ 231 : ܙܢܲܝ̈ ܒ̈ܝܼܫܵܢܵܐ ܕܵܝܫܝܼܢ ܗ̄ܘ̣ܵܘ ܠܹܗ ܐܲܝܟ ܚܲܝ̈ܘܵܬܼܵܐ 232 ܘܣܓܼܘ ܒܐܲܦܲܝ̈ܗܘܿܢ ܙܢܲܝ̈ ܛܵܒܼ̈ܬܐ ܕܠܵܐ ܡܸܬܚܲܣܢܝܼܢ . 233 : ܣܝܵܓܼܵܐ ܪܡܵܐ ܥܒܲܕܘ ܠܹܗ ܠܪܲܪܡܵܐ ܐܲܠܵܗܵܝܵܐ 234 ܕܠܵܐ ܢܲܟܼܘܼܢܵܝܗܝ ܫܸܐܕܹ̈ܐ ܛܪ̈ܘܢܹܐ ܒܢܸܟܼܝܵܢܲܝ̈ܗܘܿܢ . 235 : ܡܲܓܼܕܠܵܐ ܕܫܘܼܒܼܚܵܐ ܒܢܵܘ ܒܲܡܨܥܬܹܗ ܠܲܡܫܲܒܵܚܘܼ 236 ܘܢܸܗܘܹܐ ܢ̇ܛܪ ܦܸܐܪܹ̈ܐܐ ܕܫܘܼܒܼܚܵܐ ܕܡܸܬܼܚܲܡܠܝܼܢ ܒܹܗ . 237 : ܐܵܦ ܡܲܥܨܲܪܼܬܵܐ ܕܡܲܥܡܘܿܕܝܼܬܼܵܐ ܥܒܕܘ ܠܲܡܝܼ̈ܕܹܐ 238 ܕܲܢܕܟܘܢ ܒܵܗ̇ ܡܘܼܡܹ̈ܐ ܕܲܦܓܼܪܵܐ ܘܲܕܪܸ̈ܥܝܵܢܹܐ . 239 : ܥܲܠܝܼܪܵܐܝܼܬ ܐܣܢܘ ܣܵܡܘ ܒܗ ܙܢܲܝ̈ ܛܵܒܼܬܐ 240 ܕܠܵܐ ܢܸܚܣܲܪ ܒܹܗ ܚܲܕ ܡ̣ܢ ܛܘܼܒܹ̈ܐ ܠܲܕܦܠܲܚ ܒܹܗ . 241 : ܚܝܠܵܐ ܕܪܘܼܚܵܐ ܚܲܟܸܡ ܐܸܢܘܿܢ ܠܡܸܣܥܲܪ ܗܵܠܹܝܢ 242 ܘܗܘ̤ ܝܲܗ̣ܒ ܚܲܝܠܵܐ ܒܪܸ̈ܥܝܵܢܲܝܗܘܿܢ ܠܡܸܦܠܲܚ ܐ̄ܢܫ̈ܐ . 243 : ܠܡܸܦܠܲܚ ܒܟܲܪܡܹܗ ܫܲܕܲܪ ܐܸܢܘܿܢ ܡܵܪܹܐ ܟܲܪܡܵܐ 244 ܘܐܲܝܟ ܨܒܼܝܵܢܹܗ ܓܡܲܪܘ ܨܒܼܝܵܢܹܗ ܒܦܘܼܠܚܵܢ ܟܲܪܡܹܗ . 245 : ܟܠܵܗ̇ ܕܓܬܹܗ ܕܡܵܕܐ ܟܲܪܡܵܐ ܓܡ݂ܲܪܘ ܦܠܲܚܹ̈ܐ 246 ܘܫܲܪܝܼܘ ܘܫܲܠܸܡܘ ܒܚܲܕ ܨܒܼܝܵܢܵܐ ܕܠܵܐ ܩܘܼܛܵܟܵܐ . 247 : ܠܵܐ ܐܬܩܛܥܘ ܪܸ̈ܥܝܵܢܲܝܗܘܿܢ ܒܦܘܠܚܵܢܲܝ̈ܗܘܿܢ 248 ܒܲܕ ܚܵܝܪܝܼܢ ܗ̄ܘ̣ܵܘ ܕܪܲܒ ܦܘܼܪܥܵܢܵܐ ܛܵܒܼ ܡ̣ܢ ܥܲܡ̈ܠܹܐ . 249 : ܙܥܘܿܪ ܗ̄ܘ̣ܵܐ ܥܲܡܠܵܐ ܟܲܕ ܢܸܬܼܦܲܚܲܡ ܥܲܡ ܦܘܼܪܥܵܢܵܐ 250 ܘܠܵܐ ܦܚ̈ܡܵܢ ܗ̈ܘ̣ܝ ܫܥ̈ܐ ܬܪܹܥܣܲܪ ܠܚܲܕ ܕܝܹܢܵܪܵܐ . 251 : ܚܲܕ ܕܝܼܢܵܪܐ ܩܨܵܐ ܗ̄ܘ̣ܵܐ ܛܵܒܼܵܐ ܠܦܵܠܚܹ̈ܐ ܛܵܒܹ̈ܐ 252 ܘܛܵܒܼ ܐܸܬܼܟܲܫܲܪܘ ܠܡܸܦܠܲܚ ܟܲܪܡܵܐ ܕܡܠܝܼܠܘܼܬܼܵܐ . 253 : ܟܲܕܡܵܐ ܡܠܝܼܠܵܐ ܦܠܲܚܘ ܦܲܠܵܚܹ̈ܐ ܕܙܲܕܝܼܩܘܼܬܼܵܐ 254 ܘܲܢܛܲܪܘ ܦܐܲܪ̈ܘܗܝ ܕܠܵܐ ܢܸܬܼܚܲܒܠܘܿܢ ܡ̣ܢ ܢܸܟܼܝܵܢܹ̈ܐ . 255 : ܫܡܵܗܹ̈ܐ ܬܠܵܬܵܐ ܥܒܲܕܼܘ ܠܹܗ ܫܘܼܪܐ ܠܫܘܼܛܵܪ ܚܲܝܵܘ̈ܗܝ 256 ܕܢܸܗܘܹܐ ܫܲܪܝܼܪ ܒܸܢܝܵܢ ܚܲܝܹ̈ܐ ܕܡܵܝܘܿܬܘܼܬܹܗ . 257 : ܝܵܕܥܝܼܢ ܗ̄ܘ̣ܵܘ ܠܹܗ ܠܪܘܼܟܵܒܼ ܦܲܓܼܪܹܗ ܕܡܸܫܬܲܝܵܢܵܐ ܗ̄ܘ̣ 258 ܥܲܠ ܗ̇ܝ ܣܵܡܘ ܠܹܗ ܫܡܵܗܹ̈ܐ ܬܠܵܬܐ ܒܲܕ ܡܘܼܬ ܥܲܪ݁ܩܹܐ . 259 : ܒܥܲܪ̈ܩܹܐ ܕܪܘܼܚܵܐ ܒܢܵܘ ܒܲܢܵܝܹ̈ܐ ܠܒܸܢܝܵܢ ܐ̄ܢܵܫ̈ܐ 260 ܘܫܲܪܪܵܘ ܐܸܣܵܘ̈ܗܝ ܫܒܸܡ ܐܝܼܬܼܘܼܬܵܐ ܕܠܵܐ ܡܸܫܬܲܝܵܐ . 261 : ܫܸܡ ܐܝܼܬܘܬܼܵܐ ܣܵܡܘ ܩܲܕܡܝܼܬܼ ܐܲܝܟ ܫܲܬܸܐܣܬܼܵܐ 262 ܘܲܥܠܹܝܗ̇ ܫܲܟܼܠܸܠܘ ܟܠܹܗ ܪܵܘܡܵܐ ܕܬܵܘܕܝܼܬ ܐ̄ܢܵܫܵܐ . 263 : ܚܕܵܐ ܬܵܘܕܝܼܬܼܵܐ ܕܚܕ ܒܪܘܿܝܵܐ ܒܢܵܘ ܒܲܒܼܪܝܼܬܵܐ 264 ܘܚܲܕ ܫܘܼܡܵܗܵܐ ܐܲܟܼܪܸܙܘ ܒܐܲܪܥܵܐ ܠܫܵܡܘܿܥܲܝ̈ܗܘܿܢ . 265 : ܒܗܵܢ ܫܘܼܡܵܗܵܐ ܬܲܠܡܸܕܘ ܘܐܲܠܸܦܘ ܘܐܲܥܡܹܕܘ ܐ̄ܢܫ̈ܐ 266 ܘܲܟܼܕܢܘ ܟܠܵܗ̇ ܬܚܹܝܬܼ ܫܘܼܠܛܵܢܵܐ ܕܫܲܠܝܼܛ ܥܲܠ ܟܠ . 267 ܡ̣ܢ ܟܠ ܫܘܼܠܛܵܢ ܟܲܢܫܘ ܐܸܢܘܿܢ ܠܥܲܡܡܹ̈ܐ ܦܠܝܼ̈ܓܹܐ : pb. f.333v 268 ܘܐܲܠܸܦܘ ܐܸܢܘܿܢ ܠܲܡܵܝܼܩܵܪܘܼ ܠܚܲܕ ܫܘܼܠܛܲܢܐ . 269 : ܒܚܲܕ ܫܘܼܠܛܵܢܵܐ ܟܕܢܸܘ ܟܠ ܫܘܼܠܛܵܢ ܕܪܵܘܡܵܐ ܘܥܘܼܡܩܵܐ 270 ܘܲܠܓܼܘ ܡܸܢܹܗ ܚܒܲܫܘ ܟܠ ܒܸܪ̈ܝܵܢ ܡܠܝܼ̈ܠܹܐ ܘܚܲܪ̈ܫܹܐ . 271 : ܠܓܼܵܘ ܡ̣ܢ ܫܸܡܥܵܐ ܕܦܸܬܼܓܼܵܡܲܝ̈ܗܘܿܢ ܚܒܲܫܘ ܟܠ ܡܸܕܸܡ 272 ܐܲܪ̈ܥܵܢܵܝܹܐ ܘܲܡܫܲܝܵܢܹ̈ܐ ܕܠܵܐ ܪܘܼܟܵܒܵܐ . 273 : ܐܘ ܠܡܵܘܝܘܿܬܹ̈ܐ ܠܒܝܼܫܲܝ̈ ܦܲܓܼܪܵܐ ܡܸܬܼܚܲܒܠܵܢܵܐ 274 ܕܚܲܒܼܫܘܼܗܝ ܠܥܵܠܡܵܐ ܠܓܼܵܘ ܡ̣ܢ ܡܸ̈ܠܹܐ ܕܡܸܠܵܬܐ ܕܲܒܼܗܘܿܢ . 275 : ܐܘ ܠܲܐܪ̈ܥܵܢܹܐ ܛܥܝܢܲܝ̈ ܝܘܼܩܪܵܐ ܕܡܵܝܘܿܬܘܼܬܼܵܐ 276 ܕܣܠܸܩܘ ܫܲܠܸܒܼܕܘ ܟܸܢܫܲܝ̈ ܪܵܘܡܵܐ ܬܚܹܝܬܼ ܡܸܠܲܬܼܗܘܿܢ . 277 : ܐܘ ܠܨܵܝܵܕܹ̈ܐ ܨܵܝܕܲܝ̈ ܐܘܼܟܼܠܵܐ ܠܐܘܼܟܼܵܐܐ ܕܦܲܓܼܪܵܐ 278 ܕܨܵܕܘ ܠܲܡܠܝܼ̈ܠܹܐ ܘܐܵܘܼܟܼܠܘ ܐܸܢܘܿܬ ܐܘܟܼܠܵܐ ܐܘܟܼܠܵܐ ܕܪܘܼܚܵܐ . 279 : ܐܘ ܠܗܸܕܝ̈ܘܛܹܐ ܘܒܘܲܪ̈ܝ ܡ̣ܢ ܟܠ ܒܟܼܠ ܕܘܪ̈ܲܫܝܼܢ 280 ܕܕܲܪܫܘܼܗܝ ܠܥܵܠܡܵܐ ܒܪܲܗܛܵܪܘܼܬܵܐ ܕܠܵܐ ܚܙܝܵܐ ܠܹܗ . 281 : ܐܘ ܠܕܸܐܬܒܪܝܼܘ ܒܚܲܕ ܠܸܫܵܫܵܐ ܘܚܲܕ ܗܓܝܵܢܵܐ 282 ܕܬܲܪܓܹܡܘ ܥܲܡ ܟܠ ܐܲܝܟ ܗܸܓܝܵܢܵܐ ܕܠܸܫܵܢܲܝ̈ܗܘܿܢ . 283 : ܒܟܼܠ ܠܸܫܵܢܝܼ̈ܢ ܠܥܸܙܘ ܩܸܘܪ̈ܚܹܐ ܟܪ̈ܝܲܝ ܡܸܠܬܵܐ 284 ܘܲܠܟܼܠ ܗܡܡܝܼ̈ܢ ܦܫܩܘ ܚܲܝܠܵܐ ܕܲܒܡ݂ܲܠܲܝ̈ܗܘܿܢ . 285 ܒܚܹܝܠ ܡܸܠܲܝ̈ܗܘܿܢ ܬܗܲܪܘ ܘܲܠܥܡܡ̈ܝܼܢ ܩܢܝܼܝ̈ ܡܸܠܬܼܵܐ . 286 : ܕܟܲܡܵܐ ܚܲܣܝܼܢ ܚܲܝܠܐ ܕܲܒܼܗܘܿܢ ܡ̣ܢ ܟܠ ܚܲܝܠܝܼ̈ܢ 287 : ܟܠ ܥܲܡ ܟܠܐ ܚܒܼ ܡ̣ܢ ܚܲܝܠܵܐ ܕܲܒܨܝܼܵܕܹ̈ܐ 288 ܘܠܵܐ ܦܵܫ ܥܲܡܵܐ ܕܠܵܐ ܝܲܗ̄ܒ̣ ܐܝܼܕܵܐ ܠܚܲܝܠܵܐ ܕܲܒܼܗܘܿܢ . 289 : ܚܵܒܼܘ ܚܲܟܝܼ̈ܡܹܐ ܒܗܸܬܼܘ ܝܵܕܘ̈ܥܹܐ ܫܬܸܩܘ ܡܲܠܵܠܹ̈ܐ 290 ܘܩܵܠ ܗܸܕܝܘܿܛܹ̈ܐ ܪܵܥܹܡ ܒܐܲܪܥܵܐ ܐܲܝܟ ܫܝܼܦܘܿܪܵܐ . 291 : ܐܲܫܦܸܠ ܚܘܼܬܼܪܵܐ ܥܪܲܩ ܫܘܼܒܼܗܵܪܵܐ ܒܛܸܠ ܫܘܼܥܠܵܝܵܐ 292 ܘܲܡܟܝܼܟܘܼܬܵܐ ܣܒܼܝܼܣ ܩܘܼܠܵܣܵܗ̇ ܒܟܼܠ ܠܸܫܵܢܝܼ̈ܢ . 293 : ܗܘ̤ܘ ܐܲܝܟ ܠܵܐ ܗܘ̤ܘ ܟܠ ܝܘܼܠܦܵܢܲܝ̈ܢ ܕܒܼܕܘ ܕܲܝ̈ܘܹܐ 294 ܘܩܵܡ ܒܲܫܪܵܪܵܐ ܚܲܕ ܝܘܼܠܦܵܢܵܐ ܕܕܲܟܸܒܼܘ ܒܘܼܪܹ̈ܐ . 295 : ܥܪܲܩܘ ܗܲܓܵܓܹ̈ܐ ܕܦܹܐܘܛܘܼܬܵܐ ܘܕܪܗܛܪܘܼܬܼܵܐ 296 ܘܠܵܐ ܣܦܩܘ ܦܲܢܝܼܘ ܡܸܠܬܵܐ ܕܩܘܼܫܬܵܐ ܠܨܵܝܕ̈ܝܼ ܢܘܼܢܹ̈ܐ . 297 ܕܥܸܟܼܘ ܨܡܚܲܝ̈ܗܘܿܢ ܕܦܝܼܠܵܣܘܿܦܹ̈ܐ ܚܬܝܪ݁ܲܝ ܒܲܫܡܵܐ . 298 : ܘܥܦ ܢܗܝܼܪܵܐ ܕܲܒܼܡܸܠܲܝ̈ܗܘܿܢ ܕܒܘܪ̈ܝ ܡ̣ܢ ܟܠ 299 : ܒܘܼܪ̈ܝ ܡ̣ܢ ܟܠ ܐܲܠܸܦܘ ܡܸܕܡ ܕܪܲܒ ܡ̣ܢ ܡܸܕܸܡ 300 ܘܙܩܦܘ ܨܒܼܥܵܐ ܟܵܗܢܹ̈ܐ ܘܡܲܠ̈ܟܹܐ ܘܫܘܼܠܵܛܢܝܲܗ̈ܘܿܢ . 301 : ܚܲܕ ܫܘܼܠܛܵܢܵܐ ܩܒܲܥܘ ܐܲܝܟ [ ܢܝܼܫܵܐ ] ܩܕܼܵܡ ܟܠ ܥܲܡܡ̈ܝܼܢ 302 ܕܢܗܘܘܿܢ ܚܵܢܹܝܢ ܟܠ ܠܸܫܢܝܼ̈ܢ ܠܘܲܥܕܵܐ ܕܲܫܡܹܗ . 303 : ܫܡܵܐ ܕܐܝܼܬܘܼܬܼܵܐ ܕܐܝܼܬܹܝܗ̇ ܘܐܝܼܬܹܝܗ̇ ܐܲܟܼܪܸܙܘ ܒܲܐܪܥܵܐ 304 ܘܲܬܼܢܵܘ ܘܬܲܠܸܬܼ ܬܠܝܼܬܵܝܘܼܬܼܵܐ ܕܠܵܐ ܡܸܣܬܿܕܼܩܵܐ . 305 : ܬܠܵܬܵܐ ܫܡܲܗܹ̈ܐ ܣܵܡܘ ܠܲܩܢܘܿܡܹ̈ܐ ܐܲܝܟ ܕܐܸܬܦܲܩܲܕܘ 306 ܘܐܲܩܸܦܘ ܐܸܢܘܿܢ ܠܚܲܕ ܫܘܼܠܛܵܢܵܐ ܕܫܸܡ ܐܝܼܬܘܼܬܼܵܐ . 307 : ܥܲܡ ܐܝܼܬܘܼܬܵܐ ܡܢܵܘ ܐܵܦ ܐ̄ܪܵܙܵܐ ܕܦܲܓܼܪܵܢܘܼܬܼܵܐ 308 ܕܠܵܐ ܬܸܗܘܹܐ ܠܵܗ̇ ܬܠܝܼܬܵܝܘܼܬܵܐ ܪܒܝܼܥܵܘܼܬܼܵܐ . 309 : ܒܚܲܕ ܫܘܼܡܵܗܵܐ ܣܲܝܸܟܘ ܘܲܚܒܲܫܘ ܫܸܡ ܐ̄ܢܵܫܘܼܬܵܐ 310 ܒܪܵܐ ܕܐܲܠܵܗܵܐ ܘܒܲܪ̈ܢܵܫܘܼܬܵܐ ܚܲܕ ܦܲܪܨܘܵܦܐ . 311 : ܚܲܕ ܦܲܪܨܘܿܦܵܐ ܟܬܲܒܼܘܒܵܐܘܼܬܼܵܐ ܕܲܫܡܵܐ ܕܲܒܼܪܵܐ 312 ܡܸܠܬܹܗ ܕܠܲܒܼܵܐ ܕܐܝܼܬܼܵܘܗܝ ܡܸܡܬܘܿܡ ܘܐ̄ܢܵܫܵܐ ܕܡܸܢܲܢ . 313 : ܬܪܹܝܢ ܒܲܟܼܝ̈ܫܵܐ ܠܦܘܼܬܼ ܕܲܟܼܝܵܢܹܐ ܬܕܹܝܢ ܐܝܼܬܲܝܗܘܿܢ 314 ܘܚܲܕ ܦܲܪܨܘܿܦܵܐ ܐܲܝܟ ܡܸܢܝܵܢܵܐ ܕܠܵܐ ܡܸܫܬܿܚܲܠܦ . 315 ܠܵܐ ܡܸܫܬܲܚܠܲܦ ܡܸܢܝܵܢ ܐܲܒܼܵܐ ܘܲܒܼܪܵܐ ܘܪܘܼܚܵܐ : pb. f.334r 316 ܘܠܵܐ ܡܸܬܼܡܲܙܲܓܼ ܟܝܵܢ ܐܝܼܬܘܼܬܼܵܐ ܒܲܟܼܝܵܢ ܐ̄ܢܵܫܵܐ . 317 : ܒܕܝܼܠܹܗ ܡܩܵܘܹܐ ܟܝܵܢ ܐܝܼܬܼܘܼܬܵܐ ܥܲܡ ܐ̄ܢܵܫܘܼܬܼܵܐ 318 ܐܵܦ ܐ̄ܢܵܫܘܼܬܼܵܐ ܢܛܝܼܵܪܐ [...] ܬܵܗ ܥܲܡ ܐܝܼܬܘܼܬܵܐ . 319 : ܠܵܐ ܡܸܬܼܚܲܠ̈ܛܵܢ ܟܝܵܢܵܝܵܬܵܐ ܕܐܝܼܬ ܠܲܟܼܝܵܢܹ̈ܐ 320 ܘܝܲܬܝܵܪܬܝܼܬܼ ܟܝܵܢ ܥܵܒܼܘܿܕܵܐ ܥܲܡ ܕܥܒܝܼܪ̈ܕܹܐ . 321 : ܟܝܵܢ ܥܵܒܼܘܕܵܐ ܚܠܛܘ ܡܲܪ̈ܵܚܹܐ ܥܲܡ ܕܲܥܝܼܪ̈ܕܹܐ 322 ܘܬܘܿܪܬ ܣܲܓܼܝ ܕܟܼܡܵܐ ܐܲܡܪܲܚ ܝܲܨܪܵܐ ܕܐ̄ܢܵܫܵܐ . 323 : ܝܲܨܪܵܐ ܕܐ̄ܢܵܫܵܐ ܥܨܵܢܝ ܕܐܫܚܸܠܦ ܪܲܗܛܵܐ ܕܡܸܠܲܝ̈ 324 ܘܫܒܼ̇ܩܸܬ ܡܸܠܲܬܝ ܘܲܪܕܹܝܬ ܒܐܘܼܪܚܵܐ ܕܡܸܠܬܐ ܘܦܲܓܼܪܵܐ . 325 : ܡܸܠܬܐ ܘܦܲܓܼܪܵܐ ܚܠܲܛܘ ܡܲܪ̈ܵܚܹܐ ܕܠܵܐ ܒܘܼܝܵܢܵܐ 326 ܘܛܢܬ̤ ܡܸܠܲܬܼܝ ܕܬܸܦܪܘܿܫ ܡܸ̈ܠܹܐ ܕܠܵܐ ܡܸܬܼܚܲܠ̈ܛܵܢ . 327 : ܗܵܢܵܐ ܛܢܵܢܵܐ ܗܘ̤ܵܐ ܠܹܗ ܠܪܸܥܝܵܢܝ ܒܟܼܠ ܬܘܼܪ̈ܓܵܡܝܼܢ 328 ܘܠܐ ܡܲܪܦܹܐ ܠܝܼ ܕܐܸܕܲܕܹܐ ܒܐܘܼܪܚܵܐ ܕܡ̣ܢ ܒܠܸܥܵܕܵܘܗܝ . 329 : ܐܘܼܪܚܵܐ ܕܡܲܬܠܵܐ ܕܦܲܥ̈ܐܹܐ ܕܐܵܘܓܲܪܘ ܪܡܝܵܐ ܗ̄ܘ̣ܵܬ ܠܝܼ 330 ܘܕܦܲܓܲܠ ܠܹܗ ܒܝܼ ܫܒܝܼܠ ܡܘܼܙܵܓܼܵܐ ܣܛܝܹܬܼ ܡ̣ܬ ܡܸܠܬܝ . 331 : ܡܠܬܝ ܫܸܒܼܩܸܬ ܕܐܟܣ ܡܸܠܬܼܵܐ ܕܒܕܝ̈ ܡܸ̈ܠܹܐ 332 ܘܲܦܢܹܝܬ ܕܐܸܪܕܹܐ ܒܲܫܒܝܼܠ ܡܸܠܬܼܵܐ ܕܢܸܦܩܲܬ ܡܸܢܗ̇ . 333 : ܬܵܝ ܟܹܝܬܼ ܡܢܵܝ ܥܲܠ ܡܸܠܬܵܐ ܕܪܵܡܝܵܐ ܗ̄ܘ̣ܵܬ ܠܹܟܝ 334 ܘܪܕܝ ܒܐܘܼܪܚܵܐ ܕܲܕܪܲܫܘ ܦܲܥ̈ܐܹܐ ܒܦܘܼܠܚܵܢ ܟܲܪܡܵܐ . 335 ܒܲܠܘܝܼܬ ܦܲܥ̈ܐܹܐ ܕܦܲܠܲܚܘ ܫܦܝܼܪ ܪܓܼܝܼܓܼ ܐ̄ܢܵܐ ܕܐܸܚܙܘܿܩ . 336 ܕܕܲܡ ܐܸܬܵܘܬܲܦ ܒܦܘܼܪ̈ܥܢ ܐܲܓܼܪܵܐ ܕܡܘܼܠܟܵܢܲܝ̈ܗܘܿܢ . 337 : ܡܘܼܠܟܵܢܲܝ̈ܗܘܿܢ ܓܲܪ̈ܓܘܼܢܝ ܕܐܵܘܲܓܲܪ ܥܲܡ ܥܲܡܠܲܝ̈ܗܘܿܢ 338 ܕܛܟ ܢܸܗܘܹܐ ܠܝܼ ܡܠܘܿܠܵܐ ܕܡܸ̈ܠܹܐ ܠܥܲܠܲܬܼ ܚܲܝܹ̈ܐ . 339 : ܡܸܛܠ ܚܲܝܹ̈ܐ ܠܐܝܼܘ ܒܥܒܕܹܗ ܡܵܪܹܐ ܟܲܪܡܵܐ 340 ܘܲܛܥܢܲܘ ܝܘܼܩܪܵܐ ܕܥܲܡ̈ܐܹܐ ܩܫܲܝܵ̈ܐ ܕܟܼܠܹܗ ܝܵܘܡܵܐ . 341 : ܒܨܲܦܪܵܐ ܐܵܘܓܲܪܘ ܐܲܝܛ ܡܵܐ ܕܢܵܒܲܥ ܛܲܟܼܣܵܐ ܕܐܓܼܪܵܐ 342 ܘܥܲܡܹܗ ܕܪܲܗܛܵܐ ܕܫܵܥܲܝ̈ ܝܵܘܡܵܐ ܡܬܲܚܘ ܥܲܡܠܲܝ̈ܗܘܿܢ . 343 : ܟܠܹܗ ܝܵܘܡܵܐ ܠܐܝܼܘ ܟܲܫܝܼܪܹ̈ܐ ܒܦܘܼܠܚܵܢܲܝ̈ܗܘܿܢ 344 ܘܥܸܕܢ ܪܲܡܫܵܐ ܢܚܘ ܡ̣ܢ ܥܲܡܠܵܐ ܘܩܲܒܸܠܘ ܐܲܓܼܪܵܐ . 345 : ܘܡܸܛܠ ܐܲܓܼܪܵܬ ܣܒܲܠܘ ܟܠ ܥܲܡܠܝܼ̈ܢ 346 ܦܲܥ̈ܠܹܐ ܥܡܝܼ̈ܠܹܐ . ܘܠܲܚܲܕ ܢܝܼܫܵܐ ܚܢܵܘ ܩܲܕܵܡܝܼ̈ܐ ܘܲܕܒܵܬܲܪܗܘܿܢ . 347 : ܚܲܕ ܒܬܲܪܚܲܕ ܩܕܼܵܒܼܘ ܠܲܥܒܼܵܕܵܐ ܕܐܸܬܬܲܠܡܲܕܘ ܠܹܗ 348 ܘܒܲܚܕܵܐ ܫܘܝܘܼ ܦܠܲܚܘ ܦܘܼܠܚܵܢܵܐ ܕܡܲܩܢܹܐ ܚܲܝܹ̈ܐ . 349 : ܫܠܝܼܚܹ̈ܐ ܐܵܘܓܲܪܘ ܒܥܵܕܢ ܨܲܦܪܵܐ ܕܕܸܢܚܹܗ ܕܪܲܪܲܢ 350 ܘܛܢܢܘ ܝܘܼܩܪܵܐ ܕܒܸܙܚܵܐ ܩܲܫܝܵܐ ܕܥܲܡܵܐ ܘܥܲܡܡܹ̈ܐ . 351 : ܕܲܬܼܠܵܬܼ ܫܵܥܝܼ̈ܢ ܕܲܪܵܐ ܐ̄ܚܪܢܵܐ ܕܩܵܡ ܒܵܬܼܪܲܗܘܿܢ 352 ܘܲܪܕܵܘ ܒܐܘܼܪܚܵܐ ܕܥܲܡ̈ܐܹܐ ܫܚ̈ܝܼܩܹܐ ܕܲܫܠܝܼܚܘܼܬܵܐ . 353 : ܕܫܸܬܼܬܘܼܒܼ ܫܵܠܝܼ̈ܢ ܗܵܠܹܝܢ ܕܐܵܘܓܲܪܘ ܒܵܬܲܪ ܙܒܸܢܵܐ 354 ܘܨܵܪܘ ܕܡܸ̈ܘܵܬܹܗ ܕܗ̇ܘ ܕܘܒܼܵܪܵܐ ܒܕܘܼܒܵܪ̈ܲܝܗܘܿܢ . 355 : ܕܲܬܫܲܥ ܫܥܲܝܼ̈ܢ ܟܸܐܢܹ̈ܐ ܕܗܘ̤ܵܘ ܒܕ̇ܪ̈ܝܼܢ ܕܵܪ̈ܝܢ 356 ܘܩܲܒܸܠܘ ܝܘܩܪܵܐ ܕܲܨܥܝܼܪ̈ܵܬܐ ܐܲܝܟ ܩܲܕܡܵܝܹ̈ܐ . 357 : ܕܫܟ̈ܐ ܚܕܲܥܣܲܪ ܗܵܠܹܝܢ ܕܐܬܹܝܢ ܒܫܘܼܠܵܡ ܙܲܒܼ̈ܢܐ 358 ܘܩܵܢܹܝܢ ܚܘܼܒܵܐ ܕܠܵܐ ܡܸܬܼܦܪܦܹܐ ܩܕܼܵܡ ܚܘܼ̈ܬܼܚܵܬܹܗ . 359 : ܪܸܚܡܲܬܼ ܚܘܼܒܵܐ ܚܸܠܛܲܬܼ ܐܸܢܘܿܢ ܥܲܡ ܩܲܕܡܝܹ̈ܐ 360 ܘܫܲܩܲܠܘ ܐܲܓܼܪܵܐ ܥܲܡ ܛܘܼܵܝܒܹܐ ܕܪܲܥܝܵܢܲܝܗܘܿܢ . 361 : ܒܪܸ̈ܥܝܵܢܲܝܗܘܿܢ ܪܥܹܝܢ ܗ̄ܘ̣ܵܘ ܣܲܓܝܼ ܠܡܸܦܠܲܚ ܣܲܓܝܼ 362 ܥܲܠ ܗ̇ܝ ܩܲܒܸܠܘ ܐܲܓܼܪܵܐ ܕܝܲܬܝܼܪ ܡ̣ܢ ܦܘܼܠܚܵܢܵܐ . 363 ܠܢܝܼܫܵܐ ܕܚܘܼܒܗܘܿܢ ܝܲܗ̣̄ܒ ܦܘܼܪܥܵܢܵܐ ܡܵܪܹܐ ܒܲܝܬܵܐ : pb. f.334v 364 ܕܲܒܼܝܲܕ ܚܘܼܒܗܘܿܢ ܢܓܲܪܓܼ ܠܐ̄ܢܵܫܵܐ ܠܡܸܪܚܲܡ ܚܘܼܒܵܐ . 365 : ܠܐ̄ܢܫ̈ܐ ܓܲܪܸܓܼ ܒܲܐܓܼܪܵܐ ܛܒܼܵܐ ܕܲܚܕܵܠ ܫܵܥܵܐ 366 ܕܠܵܐ ܢܸܬܼܪܦܘܿܢ ܐܵܦܸܢ ܩܲܠܝܼܠ ܙܒܲܢ ܚܲܝܲܝ̈ܗܘܿܢ . 367 : ܚܘܼܒܵܐ ܗ̄ܘ̣ ܒܵܥܹܐ ܒܝܲܚܹ̈ܐ ܙܥܘܿܪܹ̈ܐ ܘܲܒܼܣܲܓ̈ܝܼܐܹܐ 368 ܘܲܠܦܘܼܬ ܚܘܒܵܐ ܝܵܗܸܒ ܐܲܓܼܪܵܐ ܠܪ̈ܚܡܲܝ ܚܘܼܒܵܐ . 369 : ܡܛܠ ܚܘܼܒܵܐ ܝܲܩܲܪ ܐܸܢܘܿܢ ܠܦܲܥ̈ܐܹܐ ܐ̄ܚܵܪ̈ܝܹܐ 370 ܘܝܲܗ̣̄ܒ ܦܘܼܪܥܵܢܵܐ ܘܠܵܐ ܬܒܲܥ ܥܡ̈ܠܹܐ ܕܲܒܣܘܼܥܪ̈ܵܢܹܐ . 371 : ܒܨܝܼܪ ܗ̄ܘ̣ܵܐ ܣܲܓܝܼ ܥܲܡܠܵܐ ܙܥܘܿܪܵܐ ܕܲܚܕܵܐ ܫܵܥܵܐ 372 ܟܲܕ ܢܸܬܼܦܲܚܲܡ ܥܲܡ ܡܸܢܢܝܵܢܵܐ ܕܬܲܪܬܵܥܸܣܪܹ̈ܐ . 373 : ܐܘ ܠܵܟ ܚܘܿܒܵܐ ܕܲܒܼܡܲܚܒܢܹ̈ܐ ܟܡܵܐ ܝܲܩܝܼܪܵܐ ܐܲܢ̄ܬܿ 374 ܕܝܸܗ̇ܒܸܬ ܐܓܼܪܵܐ ܠܥܲܡ̈ܐܹܐ ܙܥܘܿܪܹ̈ܐ ܐܲܝܟ ܣܲܓܼܝܼܐܹ̈ܐ . 375 : ܙܥܘܿܪ ܗ̄ܘ̣ ܥܲܡܠܵܐ ܕܦܲܥ̈ܠܹܐ ܕܐܵܘܓܲܪܘ ܒܲܚܕܵܐ ܫܵܥܵܐ 376 ܘܣܵܡܹܗ ܚܘܼܒܵܐ ܥܲܡ ܡܲܬܼܩܵܠܵܐ ܕܬܲܪܪܵܥܸܣܪܹ̈ܐ . 377 : ܡܲܢ̣ܘ ܡܸܡܬܘܡ ܬܩܲܠ ܗܵܟܼܢܵܐ ܒܲܚܕܵܐ ܫܲܘܝܘܼ 378 ܘܣܸܠܩܲܬ̤ ܟܦܬܐ ܕܬܲܪܬܵܥܸܣܪܹ̈ܐ ܘܕܲܚܕܵܐ ܫܵܥܵܐ . 379 : ܒܲܚܕܵܐ ܫܲܘܝܘܼ ܣܠܸܩ ܡܸܢܵܝܵܢܵܐ ܕܣܲܓܝܼ ܘܲܙܥܘܿܪ 380 ܘܗܵܢܵܘ ܬܲܗܪܵܐ ܕܠܵܐ ܙܠ ܘܢܬܠ ܡܬܩܠ ܟܸܦܹ̈ܐ . 381 : ܗܵܪܟܵܐ ܢܬܗܲܪ ܐܲܝܢܵܐ ܕܝܵܕܲܥ ܠܡܚܪ ܫܲܦܝܼܪ 382 ܕܟܼܡܵܐ ܪܲܒܵܐ ܪܲܒܘܼܬ ܚܘܼܒܵܐ ܡ̣ܢ ܟܠ ܡܸܕܸܡ . 383 : ܪܲܒܘܼܬ ܚܘܼܒܵܐ ܥܨܲܬ̤ ܡܸܢܝܵܢܵܐ ܕܣܲܓܼܝ ܘܲܙܥܘܿܪ 384 ܘܦܸܚܡܲܬ̤ ܪܲܗܛܵܐ ܕܟܼܠܹܗ ܝܵܘܡܵܐ ܘܕܲܚܕܵܐ ܫܵܥܵܐ . 385 : ܕܡܹ̇ܐ ܕܘܼܡܝܵܐ ܕܕܡ̈ܝܢ ܚܘܼܒܵܐ ܒܗܵܢ ܣܘܼܥܪܵܢܵܐ 386 ܠܗ̇ܘ ܣܘܼܥܪܵܢܵܐ ܕܲܣܥ݂ܲܪ ܡܘܼܫܹܐ ܒܟܘܼܢܵܫ ܡܲܢܢܵܐ . 387 : ܟܝܐܐ ܠܪܹܫܵܐ ܦܲܩܸܕ ܡܘܼܫܹܐ ܠܡܸܠܩܲܛ ܡܲܢܢܵܐ 388 ܘܪܲܒܘܼܬ ܟܲܪܣܵܐ ܠܸܩܛܲܬ̤ ܣܲܓܝܼ ܠܒܲܪ ܡ̣ܢ ܟܲܝܐܵܐ . 389 : ܒܟܿܝܼܠܵܐ ܒܚܪܹܗ ܠܝܲܨܪܵܐ ܝܲܥܢܵܐ ܐܲܝܟ ܕܲܒܼܟܼܘܪܵܐ 390 ܘܲܦܪܣܝܼ ܘܲܓܠܵܗ̇ ܠܐܵܣܘܿܛܘܼܬܵܐ ܕܟܲܣܝܵܐ ܗ̄ܘ̣ܬ ܒܹܗ . 391 : ܡܵܐ ܕܐܸܬܝܲܥܢܲܬ̤ ܐܵܣܘܿܛܘܼܬܵܐ ܘܠܸܩܛܲܬ̤ ܣܲܓܝܼ 392 ܡܛܲܬ̤ ܨܝܕ ܟܲܝܠܵܐ ܘܲܗܘ̤ܵܐ ܥܲܡܠܵܗ̇ ܐܲܝܟ ܠܵܐ ܥܲܡܠܵܐ . 393 : ܐܘ ܠܟܼܘܼܢܵܫܵܐ ܕܡܸܬܿܟܲܢܲܫ ܗ̄ܘ̣ܵܐ ܕܠܵܐ ܣܲܒܼܥܘܼܬܵܐ 394 ܘܡܵܐ ܕܐܟܝܠܘܗܝ ܗܘ̤ܵܐ ܚܲܕ ܡܸܕܡ ܣܲܓܼܝ ܘܲܙܥܘܿܪ . 395 : ܐܘ ܠܦܘܼܩܕܵܢܵܐ ܕܪܵܕܹܐ ܥܲܡ ܟܠ ܘܲܡܚܲܟܸܡ ܟܠ 396 ܘܲܡܝܬܹܐ ܠܫܲܝܘܼ ܣܲܓܼܝܐܘܼܬܵܐ ܘܲܙܥܘܿܪܘܼܬܼܵܐ . 397 : ܣܲܓܝܼ ܗܘ̤ܵܐ ܛܵܒܼ ܥܲܡܠܵܐ ܪܲܒܵܐ ܕܟܼܠܹܗ ܝܵܘܡܵܐ 398 ܘܲܒܼܨܝܼܪ ܗ̄ܘ̣ܵܐ ܛܵܒܼ ܥܲܡܠܵܐ ܙܥܘܿܪܵܐ ܕܲܚܙ̣ܵܐ ܫܵܥܵܐ . 399 : ܗܘ̇ ܦܘܼܩܵܕܵܢܵܐ ܒܵܚܪ ܥܲܡ̈ܐܹܐ ܚܵܪ ܒܲܬܼܪ̈ܲܝܗܘܿܢ 400 ܘܬܩܠ ܐܸܢܘܿܢ ܒܗ̇ܘ ܐܸܣܟܹܝܡܵܐ ܕܟܲܝܠܹܗ ܕܡܲܢܢܵܐ . 401 : ܒܟܼܝܠܗ ܕܡܲܢܢܵܐ ܦܸܚܡܸ̇ܬ ܐܲܓܼܪܵܐ ܕܣܲܓܝܼ ܘܲܙܥܘܿܪ 402 ܠܵܐ ܗ̄ܘ̣ܵܐ ܕܦܵܚܸ̇ܡ ܐܸܠܵܐ ܕܕܵܡܹ̇ܐ ܠܦܘܼܬܼ ܬܚܘܝܼܬܵܐ . 403 : ܠܵܐ ܐܲܝܟ ܣܟܠܵܐܐ ܕܟܲܢܸܫ ܝܲܥܢܹ̈ܐ ܠܐܝܼܘ ܟܲܫܝܼܪܹ̈ܐ 404 ܘܠܵܘ ܐܲܝܟ ܩܲܠܝܼܠ ܕܠܩܸܛܘ ܬܲܩܢܹ̈ܐ ܦܠܲܚܘ ܢܨܲܚ̈ܐ . 405 : ܬܲܡ̇ܢ ܟܢܸܫܘ ܒܪܸܚܡܲܬ ܟܪܣܵܐ ܠܩܘܼܝܵܡ ܦܲܓܼܪܵܐ 406 ܘܗܵܕܟܵܐ ܥܲܙܝܼܘ ܒܥܲܡܠܵܐ ܩܲܫܝܵܐ ܒܬܸܢܵܘܝ ܕܐܲܓܼܪܵܐ . 407 : ܒܬܸܢܘܵܝ ܕܐܲܓܼܪܵܐ ܠܐܝܼܘ ܩܲܕܵܡ̈ܝܹܐ ܘܲܕܒܵܬܲܪܗܘܿܢ 408 ܘܲܠܦܘܼܬ ܚܘܼܒܵܐ ܢܣܲܒܼܘ ܦܘܼܪ̈ܥܵܢܹܐ ܕܨܒܼܝܵܢܲܝ̈ܗܘܿܢ . 409 : ܒܨܒܼܝܵܢ ܢܦܲܫܵܐ ܚܵܪ ܐܵܦ ܚܵܐܲܪ ܡܵܪܹܐ ܟܲܪܡܵܐ 410 ܘܠܹܗ ܠܨܹܒܼܝܵܢܵܐ ܝܲܗ̄ܒ̣ ܦܘܼܪܥܵܢܵܐ ܕܫܸܡ ܕܝܢܵܪܵܐ . 411 ܒܫܸܡ ܕܝܼܢܵܪܵܐ ܐܲܢܝܼܚ ܐܸܢܘܿܢ ܡ̣ܢ ܥܲܡܠܝ̈ܗܘܿܢ . 412 ܘܒܝܵܐ ܐܢܘܿܢ ܡ̣ܢ ܟܪܝܘܼܬܼܵܐ ܕܚܫܹ̈ܐ ܕܣܒܲܠܘ : pb. f.335r 413 : ܥܕܢ ܪܡܫܵܐ ܩ̣ܪܵܝܗܝ ܠܢܚܐ ܕܚܝܬ ܡܝܼ̈ܬܐ 414 ܕܡܵܐ ܕܐܬܢܚܲܡܘ ܢܚܘ ܡ̣ܢ ܥܡ̈ܠܐ ܕܡܝܘܿܬܘܼܬܼܵܐ . 415 : ܒܠܠܝܵܐ ܫܠܹܐ ܥܡܠܹܗ ܕܥܠܡܵܐ ܐܪܥܢܝܵܐ 416 ܘܒܹܗ ܬܘܼܒ ܕܢ̇ܚ ܕܘܼܒܵܪ ܚ̈ܝܹܐ ܠܵܐ ܡܝܘ̈ܬܹܐ . 417 : ܒܗ̇ܘ ܕܘܼܒܪܵܐ ܝܗ̇ܒ ܐܓܼܪܵܐ ܠܦܥ̈ܠܹܐ ܠܐܝ̈ܐ 418 ܘܬܩܸ̇ܠ ܥܡ̈ܐܹܐ ܠܦܘܼܬ ܨܒܝܼܢܵܐ ܕܐܝܠܹܝܢ ܕܥܡ݂ܲܠܘ . 419 : ܠܦܘܼܬ ܨܒܝܼܢܵܐ ܡ̣ܠܟ ܦܘܪܥܢܵܐ ܠܣܓܼܝ ܘܙܥܘܪ 420 ܘܝܗܒ̣ ܠܙܥܘܼܪܵܐ ܐܲܝܟ ܣܓܼܝܐܐ ܕܝܹܢܵܪ ܕܝܼܢ̣ܵܘ . 421 : ܕܝܢܪ ܕܝܢܪ ܫܩܲܠܘ ܗ̄ܘ̣ܵܘ ܐܚܪ̈ܝܹܐ ܩܕܼܵܡ ܩܕܡܝܹ̈ܐ 422 ܕܕܠܡܵܐ ܢܟܪܘܢ ܡܸܛܠ ܥܲܡܐܐ ܕܚܕܵܐ ܫܥܵܐ . 423 : ܙܥܘܿܪ ܗ̄ܘ̣ ܥܡܠܵܐ ܕܚܕܵܐ ܫܥܵܐ ܡ̣ܢ ܗ̇ܘ ܐܲܓܼܪܵܐ 424 ܘܡ̇ܢ ܠ̇ܐ ܢܬܗܲܪ ܒܪܒܘܼܬ ܚܘܼܒܹܗ ܕܝ̇ܗܒ ܐܓܼܪܐ . 425 : ܒܪܒܘܼܬ ܚܘܼܒܹܗ ܕܝ̇ܗܒ ܐܓܼܪܵܐ ܬܗ݂ܲܪܘ ܩܕܡܝܹ̈ܐ 426 ܘܣ [...] ܘ ܕܠܗܘ̇ܢ ܝܬܝܼܪܝܗ̇ܒ ܠܦܘܼܬ ܣܘܼܥܪܢܵܐ ܥܸܕܵܢܵܐ . 427 : ܠܦܘܼܬ ܥܸܕܢܵܐ ܡܬܪܥܹܝܢ ܗ̄ܘ̣ܵܘ ܦܥܵܐܐ ܥܡܝܼ̈ܐܹܐ 428 ܘܡܣܟܹܝܢ ܗ̄ܘ̣ܵܘ ܠܐܓܼܘܿܐ ܕܝܬܝܼܪ ܡ̣̤ ܫܘܼܘܕܵܝܵܐ . 429 : ܐܲܝܟ ܫܘܘܕܝܵܐ ܫܩܠܘ ܐܦ ܗܸܢܘܿܢ ܕܲܝܢܵܪ ܕܝܼܢܵܪ 430 ܘܐܟܪܝܼܘ ܣܓܝܼ ܕܠܐ ܣܠܸܩ ܣܒܼܪܵܐ ܠܘܼܬ ܦܘܪ ܥܢ̄ܐ . 431 : ܪܛܢܵܐ ܣܟܼܠܐ ܐܘܠܕ ܝܲܨܪܐ ܕܚܣܲܘܡܘܼܬܼܵܐ 432 ܕܡܸܛܠ ܡܢܵܐ ܗܘ̤ܬ ܫܘܝܘܼܬܵܐ ܒܦܘܪܥܵܢ ܐܓܼܪܵܐ . 433 : ܥܲܠ ܫܘܝܘܵܬܐ ܪܫܹܝܢ ܗ̄ܘ̣ܵܘ ܠܹܗ ܠܡܪܐ ܒܝܵܬܐ 434 ܕܥܠܡܢ ܐܫܘܝܼ ܥܡ [...] ܥܘܼܪܐ ܥܲܡ ܣܓܼܝܵܐܐ . 435 : ܠܡ̇ܢ ܠܲܡ ܐܫܘܼܬܼ ܦܥ̈ܠ̣ܐ ܐܚܪܵܝܐ ܕܚܕܵܐ ܫܵܥܵܐ 436 ܥܡܢ ܕ [...] ܩܠܢ ܝܘܼܩܪܹܗ ܘܚܘܼܡܹܗ ܕܟܼܠܹܗ ܝܵܘܡܵܐ ܀ 437 : ܠܡ̇ܢ ܝܗ̣ܒܬ ܐܓܼܪܵܐ ܠܕܠܵܐ ܐܘܓܪܘ ܒܛܘܼܣܵܐ ܕܝܼܠܲܢ 438 ܘܦܚܡܬ ܪܗܛܵܐ ܕܟܼܠܗ ܝܘܡܵܐ ܒܚܕܵܐ ܫܥܵܐ . 439 : ܠܲܢ ܘ̇ܠܐ ܗ̄ܘ̣ܐ ܕܢܣܒ ܝܬܝܼܪ ܕܠܐܸܝܢ ܝܲܬܝܼܪ 440 ܕܗܟܲܢ ܟܐܢܵܐ ܕܠܦܘܼܬ ܠܐܘܬܵܐ ܐܵܦ ܦܘܼܪܥܢܵܐ . 441 : ܡܪܹܗ ܐܓܼܪܵܐ ܚ̣ܙܵܐ ܥܸܕܠܝܵܐ ܕܩܕܡܹܗ ܠܚܘܼܒܹܗ 442 ܘܦܢ̣ܵܐ ܕܬܦܝܼܣ ܚܘܒܢܐܝܼܬ ܠܡܬ̇ ܠܡܬܥܕܠܢ̈ܐ . 443 : ܚܘܒܢܐܝܼܬ ܥܢܵܝܗܝ ܒܣܝܼܡܵܐ ܠܡܸܬܥܕܠܢܵܐ 444 : ܘܩ̣ܝܗܝ ܚܒܼܪܹܗ ܟܕܐܐ ܫ̇ܘܹܐ ܠܗܵܢ ܟܘܼܢܝܵܐ 445 : ܚܒܪܝ ܐܡ̣ܪ ܠܹܗ ܡܪܵܐ ܠܥܒܼܕܹܗ ܕܠܐ ܡܢܘܠ ܐ̄ܢܐ 446 ܘܠܐ ܡܕܓܠ ܐ̄ܢܐ ܒܬܢܘܝ ܕܐܓܼܪܵܐ ܕܩܨ̇ܬ ܥܲܡܵܟ . 447 : ܒܚܕ ܕܝܢܪܐ ܩܨܬ ܥܲܡܵܟ ܘܐܢܬ ܣܗ̇ܕ ܐܢܬ 448 ܣܒܼ ܐܢ̄ܬ ܕܝܼܠܵܟ ܘܠܐ ܢܢܥܕܲܠ ܒܪܒܘܼܬ ܪ̈ܚܡܲܝ . 449 : ܐܸܢ ܐ̄ܢܐ ܛܒ ܐ̄ܢܐ ܘܲܫܦܝܼܠ ܨܒܝܵܢܝ ܠܡܬܠ ܣܲܓܼܝ 450 ܡ̇ܢ ܟܪܝܵܐ ܠܵܟ ܘܡܬܥܕܠ ܐܢܬ ܠܒܲܪ ܡ̣ܢ ܛܲܟܼܣܵܐ . 451 : ܠܐ ܗ̄ܘ̣ܵܐ ܡܥܕܠ ܥܕܠ ܥܕܘܠܐ ܠܡܪܐ ܐܓܼܪܵܐ 452 ܘܠܵܐ ܬܘܼܒ ܡܪܵܐ ܪܫ̣ܐ ܠܐܓܼܝܼܪܹ̈ܐ ܐܲܝܟ ܡܵܐ ܕܟܬܝܒ . 453 : ܠܵܘ ܐܲܝܟ ܕܟܬܝܼܒ ܗܘ̤ܐ ܘܐܢܡܠܲܠ ܫܲܪܒܵܐ ܕܡ̈ܠܐ 454 ܘܠܵܘ ܐܲܝܟ ܠܐܗܘܼ̈ܝ ܬܪܓܸܡܘ ܐܢܝܢ ܐܡܘܪ̈ܝܗܹܝܢ . 455 : ܠܦܘܼܬ ܚܘܫܒܹ̈ܐ ܕܡܝܘܬܘܼܬܐ ܬܪܓܸܡܘ ܐܸܢܹܝܢ 456 ܕܢܟܠܘܢ ܚܨܪܐ ܕܡܬܥܕܠܢ̈ܐ ܕܠܐ ܢܬܥܕܠ . 457 : ܡܬܥܕܠܢ̈ܐ ܟܠܵܐ ܒܐܣܟܸܝܡܵܐ ܕܣܡ ܥܲܠ ܡܠܹ̈ܐ 458 ܕܐܸܢ ܐܝܼܬ ܕܥܕܠ ܕܢܫܡܲܥ ܡܸ̈ܠܹܐ ܕܠܐ ܢܬܥܕܲܠ . 459 : ܒܗܢܵܐ ܢܝܼܫܵܐ ܣܡ ܐܸܣܟܝܡܐ ܕܦܠܠܹܐ ܕܪܛܢܘ 460 ܠܐ ܗ̄ܘ̣ܐ ܕܪܛܢܘ ܐܠܐ ܕܠܐ ܐ̄ܢܫ ܢܘܼܠܸܕ ܪܸܛܢܵܐ . 461 : ܠܐ̄ܢܵܫ̈ ܐܠܸܦ ܒܐܣܟܹܝܢ ܪܸܛܢܵܐ ܘܩܵܠ ܡܪܫܘܼܬܼܵܐ 462 ܕܠܵܐ ܢܬܥܕܠܘܢ ܡܵܐ ܕܡܬܚܢܢܝܢ ܐ̄ܢܫ̈ܐ ܒܛܝܸܒܘ . pb. f.335v 463 : ܒܛܝܒܘܼ ܐܫܘܝܼ ܡܪܐ ܒܝܬܵܐ ܠܒܢܲܝ̈ ܒܲܝܬܹܗ 464 ܘܠܵܐ ܚ̇ܫܒ ܗ̄ܘ̣ܵܐ ܟܲܕ ܝܗ̇ܒ ܐܓܼܪܐ ܒܚܕܐ ܫܲܘܝܘ . 465 : ܒܫܘܝܘܼ ܝܗܒܹܗ ܠܐܓܼܪܐ ܕܦܥ̈ܠܹܐ ܠܵܐ ܗ̄ܘ̣ܵܐ ܡܓܢ 466 ܐܠܵܐ ܒܕܚܙܵܐ ܫܘܼܝܘܼܬ ܠܸܒܵܐ ܕܫܦܝܵܐ ܘܕܟܼܝܵܐ . 467 : ܫܘܝܘܼܬ ܚܘܼܒܵܐ ܚܙ̣ܵܐ ܚܙܝܵܐ ܕܲܣܬܝܼܪ̈ܬܵܐ 468 ܘܝܲܗ̣ܒ ܦܘܼܪܥܵ [...] ܐ ܠܥܡܠܵܐ ܙܥܘܪܐ ܥܲܡ ܣܓ̈ܝܐܐ . 469 : ܙܥܘܿܪ ܗ̄ܘ̣ܵܐ ܙܒܼܢܵܐ ܕܦܥ̈ܠܐ ܕܐܘܓܲܪܘ ܒܚܕܐ ܫܥܵܐ 470 ܘܒܪ ܗ̄ܘ̣ܵܐ ܐܓܼܪܵܐ ܠܦܘܼܬ ܨܒܼܝܢܵܐ ܕܡܛܝܲܒܼ ܗ̄ܘ̣ܵܐ . 471 : ܕܠܵܐ ܐܢܫ ܐܓܪܢ ܦܢܝܼܘ ܡܠܬܵܐ ܟܲܕ ܐܫܬܐܲܠܘ 472 ܐܲܝܟ ܐ̄ܢܫ ܟܐܡܲܪ ܕܠܵܐ ܐܝܬܲܝܢ ܗ̣ܘܝܢ ܒܙܒܲܢ ܥܡܠܵܐ . 473 : ܘܛܵܟ ܐܡ̇ܪܝܼܢ ܗ̄ܘ̣ܵܘ ܠܡܪܹܐ ܒܲܝܬܵܐ ܐܸܠܘ ܦܐܹܐ ܗ̄ܘ̣ܵܐ 474 ܕܐܠܘܿ ܗܘܝܢܲܢ ܒܫܘܼܪܵܝ ܝܘܡܵܐ ܥܡܠܲܢܢ ܣܲܓܿܝܼ . 475 : ܠܗܵܢ ܛܘܝܒܼܵܐ ܕܗܵܢ ܨܒܼܝܢܵܐ ܝܗܸܒ̣ ܗ̣̄ܘܵܐ ܐܓܼܪܵܐ 476 ܘܚܘܝܼ ܕܫ̇ܘܐ ܛܘܼܝܵܒܼ ܚܘܼܒܵܐ ܠܐܓܼܪܬ ܥܦܝܼܦܵܐ . 477 : ܐܸܓܼܪܵܐ ܥܦܝܦܵܐ ܐܚܪ̈ܝܹܐ ܫܩ̣ܠܘ ܗ̄ܘ̣ܵܘ ܥܲܡ ܩܲܕܼܡ̈ܝܹܐ 478 ܚܲܕ ܕܝܒܪܵܐ ܕܡܘܼܠܝܵܢ ܚܝܹ̈ܐ ܕܠܵܐ ܡܸܬܚܒܲܠ . 479 : ܠܡܘܠܟܢ ܚ̈ܝܹܐ ܠܵܐ ܡܝܘ̈ܬܐ ܩ̣ܪܵܐ ܕܝܹܢܪܵܐ 480 ܕܗܘܹܐ ܠܟܹܐܢܵܐ ܒܕܘܟܲܬܼ ܐܓܼܪܵܐ ܚܠܦ ܥܡܠܲܝ̈ܗܘܿܢ . 481 : ܚܠܵܦ ܥܡܠܝ̈ܗܘܢ ܢܣܒܝܼܢ ܐܓܼܪܵܐ ܒܟܹܐܢܘܼ 482 ܘܥܠܚܲܕ ܡܢܗܘܿܢ ܥܦܝܼܦ ܦܘܪܥܢܹܗ ܠܦܘܼܬ ܨܒܥܢܹܗ . 483 : ܠܦܘܼܬܼ ܨܒܝܢܵܐ ܫܩܠܘ ܦܘܪܥܵܢܵܐ ܐܚܪ̈ܝܐ ܘܩܕܡܹ̈ܐ 484 ܘܝܼܠܦܘ ܛܟܼܣܵܐ ܕܫܲܦܝܼܪ ܦܪܢܣ ܡܵܪܵܐ ܠܥܒܕܵܘ̈ܗܝ . 485 : ܛܟܼܣܵܐ ܪܒܵܐ ܝܠܦܘ ܟܠ ܕܵܪ̈ܝܼܢ ܒܗܢܵܐ ܛܟܼܣܵܐ 486 ܕܠܵܐ ܢܬܪܦܘܢ ܡܵܐ ܕܡܬܐܓܼܪܝܼܢ ܠܕܚܠܲܬܼ ܩܘܼܫܬܵܐ . 487 : ܠܕܪܹ̈ܐ ܕܐܬܹܝܢ ܐܩܢܝܼ ܣܲܒܼܪܵܐ ܒܫܘܝܘܼܬ ܐܓܼܪܵܐ 488 ܘܝܲܬܝܼܪ ܠܒܸܒ ܒܗ̇ܝ ܕܐ̄ܚܪ̈ܝܹܐ ܫܩ݂ܲܠܘ ܩܕܼܡܝܲܬ . 489 : ܐܚܪ̈ܝܹܐ ܐܡܝܼܪ ܕܫܩ̣ܠܘ ܐܲܓܼܪܵܐ ܩܕܼܵܡ ܩܕܡ̈ܝܹܐ 490 ܠܵܐ ܗ̄ܘ̣ܵܐ ܕܫܩ̣ܠܘ ܐܠܵܐ ܕܢܘܪܸܒ ܙܥܘܿܪܘܼܬ ܠܸܒܵܐ . 491 : ܚܲܕ ܗ̄ܘ̣ ܪܸܡܙܐ ܕܝ̇ܗܒ ܐܲܓܼܪܵܐ ܠܟܼܠ ܥܲܡ ܟܠܵܐ 492 ܘܠܲܝܬ ܬܘܗܝܵܐ ܒܹܝܬܼ ܡܘܗܒܬܵܐ ܘܠܡܘܗܒܬܼܵܐ . 493 : ܠܲܝܬ ܓܹܝܪ ܬܡ̇ܢ ܕܩܕܡ ܘܐܚܪܝ ܒܥܕܵܢ ܕܝܼܢܵܐ 494 ܕܚܲܕ ܗ̄ܘ̣ ܕܝܼܢܵܐ ܘܚܲܕ ܦܘܼܪܥܢܵܐ ܘܚܲܕ ܦܘܼܪܫܵܢܵܐ . 495 : ܒܪܡܙܵܐ ܗ̈ܝܘܢ ܟܠ ܕܡܬܝܼ̈ܒܵܢ ܥܲܠ ܗ̇ܘ ܝܘܡܵܐ 496 ܘܠܲܝܬ ܠܵܗ̇ ܦܸܚܡ̈ܐ ܠܩܠܝܼܠܘܼܬܹܗ ܕܗ̇ܘ ܦܘܼܩܕܵܢܵܐ . 497 : ܚܲܕ ܦܘܼܩܕܢܵܐ ܦܩ̇ܕ ܡ̣ܢ ܫܸܠܝ ܠܡܬܦܩܕܢܹ̈ܐ 498 ܘܩܡ ܟܠܡܸܕܡ ܐܝܟ ܗ̇ܘ ܕܦܩܝܼܕ ܡ̣ܢ ܫܘܼܪܝܵܐ . 499 : ܬܵܘ ܟܹܝܬ ܢܫܡܲܥ ܠܗ̇ܘ ܦܘܼܩܕܢܵܐ ܕܪܲܒ ܦܘܩܕܢܹܗ 500 ܘܢܛܲܪ ܛܲܟܼܣܵܐ ܩܕܼܵܡ ܗ̇ܘ ܝܵܘܡܵܐ ܕܡܛܟܣ ܟܠ . 501 : ܬܵܘ ܢܬܬܓܪ ܥܲܡ ܐܓܼܝܼܪܹ݁ܐ ܙܢܲܝ̈ ܛܒ̈ܬܐ 502 ܘܢܦܠܘܿܝܝ ܢܦܫܲܢ ܐܝܟ ܡܵܐ ܕܠܦܲܚܘ ܟܐܢܹ̈ܐ ܠܐ̄ܢܫ̈ܐ . 503 : ܟܐܢܹ̈ܐ ܠܐܢ̈ܫܐ ܦܠܚ̣ܘ ܕܟܼܝܼܐܹܝܬ ܐܲܝܟ ܕܠܟܼܪܡܵܐ 504 ܚܫܲܢ ܬܵܘ ܢܸܦܠܘܿܚ ܐܦܸܢ ܢܦܫܲܢ ܒܕܫܦܝܵܪ̈ܵܢ . 505 : ܒܕܫܦܝܪ̈ܢ ܢܥܢܹܐ ܢܦܫܲܢ ܥܲܡ ܗܕܡܲܝ̈ܢ 506 ܘܠܐ ܢܬܪܦܹܗ ܡ̣ܢ ܦܘܼܠܚܢܵܐ ܕܫܦܝܪ̈ܬܵܐ . 507 : ܒܦܓܼܪܵܐ ܘܢܦܫܵܐ ܢܦܠܘܿܚ ܟܠܢܵܫ ܦܘܼܠܚܵܢ ܚܝܹ̈ܐ 508 ܒܪ̈ܓܼܫܐ ܓܠܝ̈ܐ ܘܙܘܥ̈ܐ ܟܣܝ̈ܐ ܕܚܲܕ ܒܲܪܢܫܵܐ . 509 ܚܲܕ ܒܪܢܵܫܵܐ ܐܝܼܬܹܝܗ̇̄ ܢܦܫܲܢ ܥܲܡ ܗܕܡܲܝ̈ܢ : pb. f.336r 510 ܒܚܕ ܪܸܥܝܢܵܐ ܢܸܦܪܘܿܠ ܛܲܝܒܘܼ ܠܡܬܘܢܢܲܢ ܀ ܥܲܠ ܦܠܐܬܵܐ ܗ̇ܝ ܦܥ̈ܠܹܐ ܠܟܲܪܡܹܗ ܥܲܠ ܦܠܐܬܵܐ ܗ̇ܝ ܦܥ̈ܠܹܐ ܠܟܲܪܡܹܗ