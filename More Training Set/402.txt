ܕܲܒܼܡܵܢܵܐ ܡܸܬܼܢܲܛܪܝܼܢ ܫܘܼܦܪܹ̈ܐ ܕܝܼܚܕܼܵܝܘܼܬܼܵܐ : ܘܕܲܐܝܟܲܢ ܬܸܗܘܸܐ ܥܸܠܲܬܼ ܬܸܫܒܿܘܿܚܬܹܗ ܕܐܲܠܵܗܵܐ . ܝܐ . ܕܲܒܼܡܵܢܵܐ ܡܸܬܼܢܲܛܪܝܼܢ ܫܘܼܦܪܹ̈ܐ ܕܝܼܚܕܼܵܝܘܼܬܼܵܐ : ܘܕܲܐܝܟܲܢ ܬܸܗܘܸܐ ܥܸܠܲܬܼ ܬܸܫܒܿܘܿܚܬܹܗ ܕܐܲܠܵܗܵܐ . ܝܐ . ܙܵܕܹܩ ܠܹܗ ܠܝܼܚܝܼܕܼܵܝܵܐ : ܕܡ̣ܢ ܟܠܗܘܿܢ ܚܘܼܕܼܪ̈ܵܘܗܝ : ܚܙܵܬܼܵܐ ܕܓܼܘܼܪܵܓܼܵܐ ܢܸܗܘܸܐ ܠܚܲܙܵܝܵܘ̈ܗܝ . ܐܲܝܟܲܢܵܐ ܕܡ̣ܢ ܫܘܼܦܪ̈ܵܘܗܝ ܤܲܓܝܼ̈ܐܹܐ : ܕܐܲܝܟܼ ܙܲܠܝܼ̈ܩܲܝ ܫܸܡܫܵܐ ܡܲܒܼܪܩܝܼܢ ܡ̣ܢ ܟܠ ܚܘܼܕܼܪ̈ܵܘܗܝ : ܐܵܦ ܒܥܸܠܕܒܼܵܒܼܵܘ̈ܗܝ ܕܲܫܪܵܪܵܐ : ܟܲܕܼ ܠܵܐ ܨܵܒܹ̇ܝܢ ܢܵܘܕܘܿܢ : ܕܐܝܼܬܼ ܤܲܒܼܪܵܐ ܫܲܪܝܼܪܵܐ ܠܲܟܼܪܸ̈ܤܛܝܵܢܹܐ . ܘܡ̣ܢ ܟܠ ܕܘܟܼ : ܠܘܵܬܼܗܘܿܢ ܢܸܪܗܛܘܼܢ ܠܒܹܝܬܼ ܓܵܘܤܵܐ : ܘܢܸܬܿܬܿܪܝܼܡ ܪܹܫܵܗ̇ ܕܥܹܕܼܬܵܐ ܥܲܠ ܒܥܸܠܕܒܼܵܒܹ̈ܝܗ̇ . ܐܲܝܟܲܢܵܐ ܕܫܘܼܒܼܚܵܐ ܕܲܥܒܼܵܕܼܵܘ̈ܗܝ : ܓܘܼܪܵܓܼܵܐ ܢܲܪܡܸܐ ܒܤܲܓܿܝܼ̈ܐܹܐ ܠܡܲܦܲܩܬܼܵܐ ܕܡ̣ܢ ܥܵܠܡܵܐ . ܘܕܲܗܘ̤ܵܐ ܕܚܝܼܠ ܡ̣ܢ ܟܠ : ܡ̣ܢ ܗܸܕܼܪܵܐ ܕܲܡܝܲܬܿܪܘܼܬܹܗ . ܐܲܝܟܲܢܵܐ ܕܡܸܛܠܵܬܹܗ : ܢܸܗܘܸܐ ܦܬܼܝܼܚ ܦܘܼܡܗܘܿܢ ܕܲܒܼ̈ܢܲܝ ܥܹܕܬܵܐ : ܘܲܡܪܲܝܲܡ ܪܹܫܢܗܘܿܢ ܥܲܠ ܟܠܗܹܝܢ ܕܸܚ̈ܠܵܬܼܵܐ . ܫܘܼܒܼܗܵܪܵܐ ܕܥܹܕܬܹܗ ܕܲܡܫܝܼܚܵܐ : ܕܘܼܒܵܪܵܐ ܐܝܼܬܼܵܘܗܝ ܕܝܼܚܝܼ̈ܕܼܵܝܹܐ . ܡܸܛܠܗܵܢܵܐ ܙܵܕܹܩ ܠܹܗ ܠܝܼܚܝܼܕܼܵܝܵܐ : ܡ̣ܢ ܟܠܗܘܿܢ ܓܲܒܵܘ̈ܗܝ : ܗܘ̤ܵܘ ܕܢܝܼܚܝܼܢ ܫܘܼܦܪܹ̈ܐ ܕܐܸܤܟܹܡܹܗ : ܒܲܟܼܢܝܼܟܼܘܼܬܼܵܐ ܕܗܲܕܵܡܵܘ̈ܗܝ : ܒܤܘܼܡܥܵܠܵܐ ܕܐܸܤܟܹܡܹܗ : ܒܲܡܥܲܠܝܘܼܬܹܗ ܕܡ̣ܢ ܡܸܬܼܚܲܙܝܵܢ̈ܝܵܬܼܵܐ : pb. 120 ܒܚܲܬܿܝܼܬܼܘܼܬܼܵܐ ܕܲܡܤܲܪܩܘܼܬܹܗ : ܒܒܲܤܝܘܼܬܹܗ ܓܡܝܼܪܬܵܐ ܕܥܲܠ ܦܲܓܼܪܑܵܐ : ܒܲܥܡܝܼܠܘܼܬܼܵܐ ܕܨܵܘܡܹܗ : ܒܫܸܬܼܩܹܗ ܐܲܡܝܼܢܵܐ : ܒܲܡܛܲܟܿܤܘܼܬܼܵܐ ܕܪܸ̈ܓܼܫܵܘܗܝ . ܒܲܢܛܝܼܪܘܼܬܼܵܐ ܕܲܚܙܵܬܹܗ : ܒܠܵܐ ܚܸܪܚܵܘܼܬܹܗ ܕܲܒܼܚܲܕܼ ܡ̣ܢ ܨܒܼܘܼ ܕܒܲܒܼܪܝܼܬܼܵܐ : ܡ̣ܢ ܙܥܘܿܪܘܼܬܼܵܐ ܕܡܸܠܬܹܗ : ܡ̣ܢ ܕܲܟܲܝܘܼܬܹܗ ܕܡ̣ܢ ܐܲܟܿܬܼܵܐ : ܡ̣ܢ ܦܫܝܼܛܘܼܬܹܗ ܕܦܘܼܪܫܵܢܵܐ . ܘܲܕܼܢܸܗܘܸܐ ܝܑܼܕܼܝܼܥ ܕܝܲܬܝܼܪܵܐ ܐܝܼܬܼܵܘܗܝ ܠܗܵܠܹܝܢ ܚܲܝܹ̈ܐ ܚܲܒܿܝܼ̈ܠܹܐ ܘܦܵܪ̈ܘܿܚܹܐ : ܘܩܲܪܝܼܒܼܵܐ ܠܗܵܢܘܿܢ ܫܲܪܝܼܪܹ̈ܐ ܘܪ̈ܘܼܚܵܢܹܐ : ܡ̣ܢ ܐܲܡܝܼܢܘܼܬܼܵܐ ܕܠܲܘܵܬܼ ܢܲܦܫܹܗ : ܘܡ̣ܢ ܠܵܐ ܝܑܼܕܼܝܼܥܘܼܬܹܗ ܕܒܹܝܬܼ ܒܢܲܝ̈ܢܵܫܵܐ : ܘܠܵܐ ܐܲܤܝܼܪܘܼܬܹܗ ܕܲܒܼܐ̄ܢܵܫ ܚܲܒܼܪܵܐܝܼܬܼ ܘܲܡܚܲܝܕܼܵܐܝܼܬܼ : ܘܡ̣ܢ ܐܲܬܼܪܵܐ ܫܲܠܝܵܐ ܕܥܘܼܡܪܹܗ : ܘܡ̣ܢ ܩܦܝܼܤܘܼܬܼܵܐ ܕܡܵܘܬܿܒܹܗ : ܘܡ̣ܢ ܙܥܘܿܪܘܼܬܼܵܐ ܘܲܒܼܤܝܼܪܘܼܬܼܵܐ ܕܨܸܒܼ̈ܘܵܬܹܗ : ܘܡ̣ܢ ܥܪܘܼܩܝܹܗ ܕܡ̣ܢ ܒܢܲܝ̈ܢܵܫܵܐ : ܘܡ̣ܢ ܐܲܡܝܼܢܘܼܬܹܗ ܕܒܲܨܠܘܿܬܼܵܐ : ܘܡ̣ܢ ܤܸܢ̱ܐܬܹܗ ܘܲܥܪܘܼܩܝܹܗ ܕܡ̣ܢ ܐܝܼܩܵܪܵܐ : ܘܡ̣ܢ ܠܵܐ ܐܲܤܝܼܪܘܼܬܹܗ ܕܲܒܼܚܲܝܹ̈ܐ ܕܙܲܒܼܢܵܐ : ܘܡ̣ܢ ܥܘܼܡܩܵܐ ܪܲܒܵܐ ܕܲܡܤܲܝܒܿܪܵܢܘܼܬܹܗ : ܘܡ̣ܢ ܚܘܼܡܤܵܢܹܗ ܕܲܒܼܢܸܤ̈ܝܘܿܢܹܐ : ܘܡ̣ܢ ܚܤܝܼܟܼܘܼܬܹܗ ܕܡ̣ܢ ܫܸܡ̈ܥܹܐ ܘܥܘܼ̈ܩܵܒܹܐ ܕܫܲܪ̈ܒܲܝ ܥܵܠܡܵܐ : ܘܡ̣ܢ ܡܲܪܢܝܼܬܹܗ ܐܲܡܝܼܢܬܼܵܐ ܘܗܸܪܓܹܗ ܕܲܒܼܗܵܘ̇ ܐܲܬܼܪܹܗ ܫܲܪܝܼܪܵܐ . ܕܡܸܫܬܵܘܥܵܐ ܡ̣ܢ ܠܵܐ ܦܨܝܼܚܘܼܬܼܵܐ ܕܦܲܪܨܘܿܦܹܗ ܘܲܡܚܲܪܟܼܘܼܬܼܵܐ ܕܐܲܦܵܘ̈ܗܝ : ܘܡ̣ܢ ܒܸܟܼܝܹܗ ܐܲܡܝܼܢܵܐ ܕܠܹܠܲܝ ܐܝܼܡܵܩ . ܘܝܲܬܝܼܪ ܡ̣ܢ ܟܠܡܸܕܸܡ : ܡ̣ܢ ܙܗܝܼܪܘܼܬܼܵܐ ܕܲܒܼܢܲܟܼܦܘܼܬܹܗ : ܘܡ̣ܢ ܚܲܤܝܘܼܬܹܗ ܕܡ̣ܢ ܝܲܥܢܘܼܬܼܵܐ . ܒܙܲܥܘܿܪ̈ܝܵܬܼܵܐ : ܘܲܥܕܲܡܵܐ ܠܪܵܘܪ̈ܒܼܵܬܼܵܐ . ܘܗܵܠܹܝܢ ܐܸܢܘܿܢ ܐܲܝܟܼ ܕܲܒܼܪ̈ܘܼܫܡܹܐ ܕܦܵܤܝܼ̈ܩܵܬܼܵܐ ܫܘܼܦܪܹ̈ܐ ܓܠܲܝ̈ܵܐ ܕܝܼܚܝܼܕܼܵܝܵܐ : ܕܤܵܗ̇ܕܝܼܢ ܥܲܠ ܡܝܼܬܼܘܼܬܹܗ ܓܡܝܼܪܬܵܐ pb. 121 ܕܡ̣ܢ ܥܵܠܡܵܐ : ܘܩܲܪܝܼܒܼܘܼܬܹܗ ܕܲܠܘܵܬܼ ܐܲܠܵܗܵܐ . ܘܙܵܕܹܩ ܕܲܒܼܗܵܠܹܝܢ ܢܸܪܢܸܐ ܐܲܡܝܼܢܵܐܝܼܬܼ : ܘܢܸܩܢܸܐ ܐܸܢܘܿܢ . ܐܸܢ ܐ̄ܢܵܫ ܕܹܝܢ ܐܵܡܲ݁ܪ : ܕܡܵܢܵܐ ܐܵܠܨܵܐ ܗ̄ܘ̣ܵܬܼ ܥܲܠ ܗܵܠܹܝܢ ܪ̈ܘܼܫܡܹܐ : ܕܠܵܐ ܗ̄ܘ̣ܵܐ ܡܤܲܝܟܼܵܐܝܼܬܼ ܐܸܬܼܐ̱ܡܲܪܘ : ܐܵܡܲ݁ܪܢܵܐ : ܕܤܲܓܝܼ ܐܵܠܵܨܵܐ ܗ̄ܘ̣ܵܬܼ . ܕܟܲܕܼ ܡ̣ܢ ܗܵܠܹܝܢ ܪ̈ܘܼܫܡܹܐ ܢܸܒܼܥܸܐ ܐܸܢܘܿܢ ܠܚܲܕܼ ܚܲܕܼ ܒܢܲܦܫܹܗ : ܐܸܢ ܐܝܼܬܼ ܡܸܕܸܡ ܕܚܲܤܝܼܪ ܠܹܗ ܠܐܲܝܢܵܐ ܕܲܒܼܛܝܼܠ ܠܹܗ ܥܲܠ ܚܲܝܵܘ̈ܗܝ : ܡ̣ܢ ܗܵܠܹܝܢ ܦܘܼܪ̈ܫܵܢܹܐ ܢܲܕܼܪܸܟܼ ܚܲܤܝܼܪܘܼܬܹܗ ܕܲܒܼܟܼܠ ܚܕܼܵܐ ܡ̣ܢ ܡܝܲܬܿܪ̈ܵܬܼܵܐ . ܘܢܸܗܘܘܿܢ ܠܹܗ ܗܵܠܹܝܢ ܪ̈ܘܼܫܡܹܐ : ܕܘܼܟܲܬܼ ܡܥܲܗܕܼܵܢܹ̈ܐ . ܘܡܵܐ ܕܗܵܠܹܝܢ ܟܠܗܹܝܢ ܕܲܪ̈ܫܝܼܡܵܢ ܩܢ̣ܵܐ ܐܸܢܹܝܢ ܒܲܩܢܘܿܡܹܗ : ܐܵܦ ܫܲܪܟܵܐ ܐܲܝܠܹܝܢ ܕܐܸܫܬܿܒܸܩ : ܡܸܬܼܝܲܗܒܵܐ ܠܹܗ ܝܑܼܕܲܥܬܼܝܼܗܹܝܢ : ܘܗܵܘܹ̇ܐ ܥܸܠܲܬܼ ܬܸܫܒܿܘܿܚܬܹܗ ܕܐܲܠܵܗܵܐ ܠܲܒܼܢܲܝ̈ܢܵܫܵܐ ܘܲܠܡܲܠܲܐܟܹ̈ܐ ܩܲܕܝܼ̈ܫܹܐ . ܘܡ̣ܢ ܗܵܪܟܵܐ ܡܛܲܝܸܒܼ ܠܵܗ̇ ܠܢܲܦܫܹܗ ܐܲܬܼܪܵܐ ܕܲܢܝܵܚܬܼܵܐ : ܡ̣ܢ ܩܕܼܵܡ ܡܲܦܩܵܢܹܗ ܕܡ̣ܢ ܗܵܢܵܐ ܥܵܠܡܵܐ . ܙܵܕܹܩ ܠܹܗ ܠܝܼܚܝܼܕܼܵܝܵܐ : ܕܡ̣ܢ ܟܠܗܘܿܢ ܚܘܼܕܼܪ̈ܵܘܗܝ : ܚܙܵܬܼܵܐ ܕܓܼܘܼܪܵܓܼܵܐ ܢܸܗܘܸܐ ܠܚܲܙܵܝܵܘ̈ܗܝ . ܐܲܝܟܲܢܵܐ ܕܡ̣ܢ ܫܘܼܦܪ̈ܵܘܗܝ ܤܲܓܝܼ̈ܐܹܐ : ܕܐܲܝܟܼ ܙܲܠܝܼ̈ܩܲܝ ܫܸܡܫܵܐ ܡܲܒܼܪܩܝܼܢ ܡ̣ܢ ܟܠ ܚܘܼܕܼܪ̈ܵܘܗܝ : ܐܵܦ ܒܥܸܠܕܒܼܵܒܼܵܘ̈ܗܝ ܕܲܫܪܵܪܵܐ : ܟܲܕܼ ܠܵܐ ܨܵܒܹ̇ܝܢ ܢܵܘܕܘܿܢ : ܕܐܝܼܬܼ ܤܲܒܼܪܵܐ ܫܲܪܝܼܪܵܐ ܠܲܟܼܪܸ̈ܤܛܝܵܢܹܐ . ܘܡ̣ܢ ܟܠ ܕܘܟܼ : ܠܘܵܬܼܗܘܿܢ ܢܸܪܗܛܘܼܢ ܠܒܹܝܬܼ ܓܵܘܤܵܐ : ܘܢܸܬܿܬܿܪܝܼܡ ܪܹܫܵܗ̇ ܕܥܹܕܼܬܵܐ ܥܲܠ ܒܥܸܠܕܒܼܵܒܹ̈ܝܗ̇ . ܐܲܝܟܲܢܵܐ ܕܫܘܼܒܼܚܵܐ ܕܲܥܒܼܵܕܼܵܘ̈ܗܝ : ܓܘܼܪܵܓܼܵܐ ܢܲܪܡܸܐ ܒܤܲܓܿܝܼ̈ܐܹܐ ܠܡܲܦܲܩܬܼܵܐ ܕܡ̣ܢ ܥܵܠܡܵܐ . ܘܕܲܗܘ̤ܵܐ ܕܚܝܼܠ ܡ̣ܢ ܟܠ : ܡ̣ܢ ܗܸܕܼܪܵܐ ܕܲܡܝܲܬܿܪܘܼܬܹܗ . ܐܲܝܟܲܢܵܐ ܕܡܸܛܠܵܬܹܗ : ܢܸܗܘܸܐ ܦܬܼܝܼܚ ܦܘܼܡܗܘܿܢ ܕܲܒܼ̈ܢܲܝ ܥܹܕܬܵܐ : ܘܲܡܪܲܝܲܡ ܪܹܫܢܗܘܿܢ ܥܲܠ ܟܠܗܹܝܢ ܕܸܚ̈ܠܵܬܼܵܐ . ܫܘܼܒܼܗܵܪܵܐ ܕܥܹܕܬܹܗ ܕܲܡܫܝܼܚܵܐ : ܕܘܼܒܵܪܵܐ ܐܝܼܬܼܵܘܗܝ ܕܝܼܚܝܼ̈ܕܼܵܝܹܐ . ܡܸܛܠܗܵܢܵܐ ܙܵܕܹܩ ܠܹܗ ܠܝܼܚܝܼܕܼܵܝܵܐ : ܡ̣ܢ ܟܠܗܘܿܢ ܓܲܒܵܘ̈ܗܝ : ܗܘ̤ܵܘ ܕܢܝܼܚܝܼܢ ܫܘܼܦܪܹ̈ܐ ܕܐܸܤܟܹܡܹܗ : ܒܲܟܼܢܝܼܟܼܘܼܬܼܵܐ ܕܗܲܕܵܡܵܘ̈ܗܝ : ܒܤܘܼܡܥܵܠܵܐ ܕܐܸܤܟܹܡܹܗ : ܒܲܡܥܲܠܝܘܼܬܹܗ ܕܡ̣ܢ ܡܸܬܼܚܲܙܝܵܢ̈ܝܵܬܼܵܐ :  pb. 120  ܒܚܲܬܿܝܼܬܼܘܼܬܼܵܐ ܕܲܡܤܲܪܩܘܼܬܹܗ : ܒܒܲܤܝܘܼܬܹܗ ܓܡܝܼܪܬܵܐ ܕܥܲܠ ܦܲܓܼܪܑܵܐ : ܒܲܥܡܝܼܠܘܼܬܼܵܐ ܕܨܵܘܡܹܗ : ܒܫܸܬܼܩܹܗ ܐܲܡܝܼܢܵܐ : ܒܲܡܛܲܟܿܤܘܼܬܼܵܐ ܕܪܸ̈ܓܼܫܵܘܗܝ . ܒܲܢܛܝܼܪܘܼܬܼܵܐ ܕܲܚܙܵܬܹܗ : ܒܠܵܐ ܚܸܪܚܵܘܼܬܹܗ ܕܲܒܼܚܲܕܼ ܡ̣ܢ ܨܒܼܘܼ ܕܒܲܒܼܪܝܼܬܼܵܐ : ܡ̣ܢ ܙܥܘܿܪܘܼܬܼܵܐ ܕܡܸܠܬܹܗ : ܡ̣ܢ ܕܲܟܲܝܘܼܬܹܗ ܕܡ̣ܢ ܐܲܟܿܬܼܵܐ : ܡ̣ܢ ܦܫܝܼܛܘܼܬܹܗ ܕܦܘܼܪܫܵܢܵܐ . ܘܲܕܼܢܸܗܘܸܐ ܝܑܼܕܼܝܼܥ ܕܝܲܬܝܼܪܵܐ ܐܝܼܬܼܵܘܗܝ ܠܗܵܠܹܝܢ ܚܲܝܹ̈ܐ ܚܲܒܿܝܼ̈ܠܹܐ ܘܦܵܪ̈ܘܿܚܹܐ : ܘܩܲܪܝܼܒܼܵܐ ܠܗܵܢܘܿܢ ܫܲܪܝܼܪܹ̈ܐ ܘܪ̈ܘܼܚܵܢܹܐ : ܡ̣ܢ ܐܲܡܝܼܢܘܼܬܼܵܐ ܕܠܲܘܵܬܼ ܢܲܦܫܹܗ : ܘܡ̣ܢ ܠܵܐ ܝܑܼܕܼܝܼܥܘܼܬܹܗ ܕܒܹܝܬܼ ܒܢܲܝ̈ܢܵܫܵܐ : ܘܠܵܐ ܐܲܤܝܼܪܘܼܬܹܗ ܕܲܒܼܐ̄ܢܵܫ ܚܲܒܼܪܵܐܝܼܬܼ ܘܲܡܚܲܝܕܼܵܐܝܼܬܼ : ܘܡ̣ܢ ܐܲܬܼܪܵܐ ܫܲܠܝܵܐ ܕܥܘܼܡܪܹܗ : ܘܡ̣ܢ ܩܦܝܼܤܘܼܬܼܵܐ ܕܡܵܘܬܿܒܹܗ : ܘܡ̣ܢ ܙܥܘܿܪܘܼܬܼܵܐ ܘܲܒܼܤܝܼܪܘܼܬܼܵܐ ܕܨܸܒܼ̈ܘܵܬܹܗ : ܘܡ̣ܢ ܥܪܘܼܩܝܹܗ ܕܡ̣ܢ ܒܢܲܝ̈ܢܵܫܵܐ : ܘܡ̣ܢ ܐܲܡܝܼܢܘܼܬܹܗ ܕܒܲܨܠܘܿܬܼܵܐ : ܘܡ̣ܢ ܤܸܢ̱ܐܬܹܗ ܘܲܥܪܘܼܩܝܹܗ ܕܡ̣ܢ ܐܝܼܩܵܪܵܐ : ܘܡ̣ܢ ܠܵܐ ܐܲܤܝܼܪܘܼܬܹܗ ܕܲܒܼܚܲܝܹ̈ܐ ܕܙܲܒܼܢܵܐ : ܘܡ̣ܢ ܥܘܼܡܩܵܐ ܪܲܒܵܐ ܕܲܡܤܲܝܒܿܪܵܢܘܼܬܹܗ : ܘܡ̣ܢ ܚܘܼܡܤܵܢܹܗ ܕܲܒܼܢܸܤ̈ܝܘܿܢܹܐ : ܘܡ̣ܢ ܚܤܝܼܟܼܘܼܬܹܗ ܕܡ̣ܢ ܫܸܡ̈ܥܹܐ ܘܥܘܼ̈ܩܵܒܹܐ ܕܫܲܪ̈ܒܲܝ ܥܵܠܡܵܐ : ܘܡ̣ܢ ܡܲܪܢܝܼܬܹܗ ܐܲܡܝܼܢܬܼܵܐ ܘܗܸܪܓܹܗ ܕܲܒܼܗܵܘ̇ ܐܲܬܼܪܹܗ ܫܲܪܝܼܪܵܐ . ܕܡܸܫܬܵܘܥܵܐ ܡ̣ܢ ܠܵܐ ܦܨܝܼܚܘܼܬܼܵܐ ܕܦܲܪܨܘܿܦܹܗ ܘܲܡܚܲܪܟܼܘܼܬܼܵܐ ܕܐܲܦܵܘ̈ܗܝ : ܘܡ̣ܢ ܒܸܟܼܝܹܗ ܐܲܡܝܼܢܵܐ ܕܠܹܠܲܝ ܐܝܼܡܵܩ . ܘܝܲܬܝܼܪ ܡ̣ܢ ܟܠܡܸܕܸܡ : ܡ̣ܢ ܙܗܝܼܪܘܼܬܼܵܐ ܕܲܒܼܢܲܟܼܦܘܼܬܹܗ : ܘܡ̣ܢ ܚܲܤܝܘܼܬܹܗ ܕܡ̣ܢ ܝܲܥܢܘܼܬܼܵܐ . ܒܙܲܥܘܿܪ̈ܝܵܬܼܵܐ : ܘܲܥܕܲܡܵܐ ܠܪܵܘܪ̈ܒܼܵܬܼܵܐ . ܘܗܵܠܹܝܢ ܐܸܢܘܿܢ ܐܲܝܟܼ ܕܲܒܼܪ̈ܘܼܫܡܹܐ ܕܦܵܤܝܼ̈ܩܵܬܼܵܐ ܫܘܼܦܪܹ̈ܐ ܓܠܲܝ̈ܵܐ ܕܝܼܚܝܼܕܼܵܝܵܐ : ܕܤܵܗ̇ܕܝܼܢ ܥܲܠ ܡܝܼܬܼܘܼܬܹܗ ܓܡܝܼܪܬܵܐ  pb. 121  ܕܡ̣ܢ ܥܵܠܡܵܐ : ܘܩܲܪܝܼܒܼܘܼܬܹܗ ܕܲܠܘܵܬܼ ܐܲܠܵܗܵܐ . ܘܙܵܕܹܩ ܕܲܒܼܗܵܠܹܝܢ ܢܸܪܢܸܐ ܐܲܡܝܼܢܵܐܝܼܬܼ : ܘܢܸܩܢܸܐ ܐܸܢܘܿܢ . ܐܸܢ ܐ̄ܢܵܫ ܕܹܝܢ ܐܵܡܲ݁ܪ : ܕܡܵܢܵܐ ܐܵܠܨܵܐ ܗ̄ܘ̣ܵܬܼ ܥܲܠ ܗܵܠܹܝܢ ܪ̈ܘܼܫܡܹܐ : ܕܠܵܐ ܗ̄ܘ̣ܵܐ ܡܤܲܝܟܼܵܐܝܼܬܼ ܐܸܬܼܐ̱ܡܲܪܘ : ܐܵܡܲ݁ܪܢܵܐ : ܕܤܲܓܝܼ ܐܵܠܵܨܵܐ ܗ̄ܘ̣ܵܬܼ . ܕܟܲܕܼ ܡ̣ܢ ܗܵܠܹܝܢ ܪ̈ܘܼܫܡܹܐ ܢܸܒܼܥܸܐ ܐܸܢܘܿܢ ܠܚܲܕܼ ܚܲܕܼ ܒܢܲܦܫܹܗ : ܐܸܢ ܐܝܼܬܼ ܡܸܕܸܡ ܕܚܲܤܝܼܪ ܠܹܗ ܠܐܲܝܢܵܐ ܕܲܒܼܛܝܼܠ ܠܹܗ ܥܲܠ ܚܲܝܵܘ̈ܗܝ : ܡ̣ܢ ܗܵܠܹܝܢ ܦܘܼܪ̈ܫܵܢܹܐ ܢܲܕܼܪܸܟܼ ܚܲܤܝܼܪܘܼܬܹܗ ܕܲܒܼܟܼܠ ܚܕܼܵܐ ܡ̣ܢ ܡܝܲܬܿܪ̈ܵܬܼܵܐ . ܘܢܸܗܘܘܿܢ ܠܹܗ ܗܵܠܹܝܢ ܪ̈ܘܼܫܡܹܐ : ܕܘܼܟܲܬܼ ܡܥܲܗܕܼܵܢܹ̈ܐ . ܘܡܵܐ ܕܗܵܠܹܝܢ ܟܠܗܹܝܢ ܕܲܪ̈ܫܝܼܡܵܢ ܩܢ̣ܵܐ ܐܸܢܹܝܢ ܒܲܩܢܘܿܡܹܗ : ܐܵܦ ܫܲܪܟܵܐ ܐܲܝܠܹܝܢ ܕܐܸܫܬܿܒܸܩ : ܡܸܬܼܝܲܗܒܵܐ ܠܹܗ ܝܑܼܕܲܥܬܼܝܼܗܹܝܢ : ܘܗܵܘܹ̇ܐ ܥܸܠܲܬܼ ܬܸܫܒܿܘܿܚܬܹܗ ܕܐܲܠܵܗܵܐ ܠܲܒܼܢܲܝ̈ܢܵܫܵܐ ܘܲܠܡܲܠܲܐܟܹ̈ܐ ܩܲܕܝܼ̈ܫܹܐ . ܘܡ̣ܢ ܗܵܪܟܵܐ ܡܛܲܝܸܒܼ ܠܵܗ̇ ܠܢܲܦܫܹܗ ܐܲܬܼܪܵܐ ܕܲܢܝܵܚܬܼܵܐ : ܡ̣ܢ ܩܕܼܵܡ ܡܲܦܩܵܢܹܗ ܕܡ̣ܢ ܗܵܢܵܐ ܥܵܠܡܵܐ .