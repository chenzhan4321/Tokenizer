pb. 11 ܡܹܐܡܪܵܐ ܕܲܬܼܪܹܝܢ . pb. 11 ܡܹܐܡܪܵܐ ܕܲܬܼܪܹܝܢ . ܩܘܼܒܵܠܛܲܝܒܿܘܼܬܼܵܐ ܕܢܵܤܘܿܒܼܵܐ ܡܓܲܪܸܓܼ ܠܝܵܗܘܿܒܼܵܐ : ܥܵܠ ܡܵܘ̈ܗܒܼܵܬܼܵܐ ܕܪܵܘܪ̈ܒܼܵܢ ܡ̣ܢ ܩܲܕܼ̈ܡܵܝܬܼܵܐ . ܐܲܝܢܵܐ ܕܟܼܵܐܹ̇ܡ ܥܲܠ ܙܥܘܿܪ̈ܝܵܬܼܵܐ : ܘܐܵܦ ܒܪܵܘܪ̈ܒܼܵܬܼܵܐ ܕܲܓܵܠܵܐ ܐܝܼܬܼܵܘܗܝ ܘܛܵܠܘܿܡܵܐ ܀ ܟܪܝܼܗܵܐ ܕܲܡܦܵܣ ܒܟܼܘܼܪܗܵܢܹܗ : ܕܠܝܼܠܵܐ ܐܵܪܤܝܘܼܬܹܗ . ܘܐܲܝܢܵܐ ܕܲܒܼܟܹܐܒܹܗ ܡܵܘܕܸܐ : ܩܲܪܝܼܒܼ ܗ̄ܘ̣ ܠܚܘܼܠܡܵܢܵܐ ܀ ܠܸܒܵܐ ܩܲܫܝܵܐ : ܢܸܤܓܿܘܿܢ ܟܹܐܒܼܵܘ̈ܗܝ . ܘܲܟܼܪܝܼܗܵܐ ܕܲܡܪܲܕܼ ܥܲܠ ܐܵܤܝܵܐ : ܫܘܼܢܵܩܹܗ ܡܸܬܿܬܵܘܤܲܦ ܀ ܠܲܝܬܿ ܚܛܝܼܬܼܵܐ ܕܠܵܐ ܫܘܼܒܼܩܵܢܵܐ : ܐܸܠܵܐ ܐܲܝܕܵܐ ܕܲܕܠܵܐ ܬܝܵܒܼܘܼܬܼܵܐ ܐܝܼܬܹܝܗ̇ . ܘܠܲܝܬܿ ܡܵܘܗܲܒܼܬܼܵܐ ܕܲܕܼܠܵܐ ܬܵܘܤܲܦܬܼܵܐ ܡܩܵܘܝܵܐ : ܐܸܠܵܐ ܐܲܝܕܵܐ ܕܚܲܤܝܼܪܵܐ ܡ̣ܢ ܬܵܘܕܝܼܬܼܵܐ . ܤܲܟܼܠܵܐ ܠܲܡ : ܙܥܘܿܪܝܵܐ ܡܢܵܬܹܗ ܒܥܲܝܢܵܘ̈ܗܝ ܀ ܗ̤ܘܲܝܬܿ ܡܸܬܼܥܲܗܲܕܼ ܐܲܡܝܼܢܵܐܝܼܬܼ ܠܐܲܝܠܹܝܢ ܕܲܡܥܲܠܹܝܢ ܡܸܢܵܟܼ ܒܲܡܝܲܬܿܪܘܼܬܼܵܐ : ܕܲܒܼܨܝܼܪܵܐ ܬܸܚܙܸܐ ܢܲܦܫܵܟܼ ܡ̣ܢ ܦܸܚܡܗܘܿܢ ܒܟܼܠܙܒܲܢ . ܘܲܗ̤ܘܲܝܬܿ ܡܸܬܼܒܲܩܸܐ ܒܟܼܠܙܒܲܢ ܒܐܘܼ̈ܠܨܵܢܹܐ ܚܲܤܝܼ̈ܢܹܐ ܕܐܲܝܠܹܝܢ ܕܥܲܤܩܝܼܢ ܘܒܼܝܼܫܝܼܢ ܛܘܼܪ̈ܵܦܲܝܗܘܿܢ : ܕܩܘܼܒܵܠܛܲܝܒܿܘܼܬܼܵܐ ܬܸܬܸܠ ܥܲܠ ܙܥܘܿܪ̈ܝܵܬܼܵܐ ܕܲܫܟܼܝܼ̈ܚܵܢ ܨܹܐܕܲܝܟ : ܘܬܸܫܟܲܚ ܠܲܡܤܲܝܒܵܪܘܼ ܐܸܢܹܝܢ ܒܚܲܕܘܼܬܼܵܐ ܀ ܒܙܲܒܼܢܵܐ ܕܐܝܼܬܲܝܟ ܒܡܸܙܕܲܟܼܝܵܢܘܼܬܼܵܐ ܘܫܲܦܠܘܼܬܼܵܐ ܘܡܲܐܝܼܢܘܼܬܼܵܐ : ܘܐܲܤܝܼܪ ܘܲܡܦܲܟܲܪ ܐܲܢ̄ܬܿ ܠܲܒܼܥܸܠܕܲܪܵܟܼ ܒܕܼܵܘܝܘܼܬܼܵܐ ܓܢܝܼܚܵܬܐ ܘܒܲܬܼܥܝܼܫܘܼܬܼܵܐ ܕܦܘܼܠܚܵܢܵܐ ܕܲܚܛܝܼܵܬܼܵܐ : ܐܲܝܵܬܐ ܥܲܠ ܒܵܠܵܟܼ ܙܲܒܼ̈ܢܹܐ ܩܲܕܼ̈ܡܵܝܹܐ ܕܟܲܫܝܼܪܘܼܬܼܵܐ : ܘܕܲܐܝܟܲܢ ܐܵܦ ܥܕܲܡܵܐ ܠܲܙܥܘܿܪ̈ܝܵܬܼܵܐ ܫܩܵܠܛܲܥܢܵܐ ܡܚܵܘܸܐ ܗ̣̄ܘܲܝܬܿ : ܘܒܲܛܢܵܢܵܐ ܡܸܬܿܬܿܙܝܼܥ ܗ̣̄ܘܲܝܬܿ ܠܘܼܩܒܲܠ ܡܥܵܘ̈ܟܼܵܢܹܐ ܕܡܲܪܕܝܼܬܼܵܟܼ . ܘܬܸܢ̈ܚܵܬܼܵܐ ܡܲܤܪܲܚ ܗ̣̄ܘܲܝܬܿ ܥܲܠ ܐܲܦܲܝ̈ pb. 12 ܒܨܝܼܪ̈ܵܬܼܵܐ ܕܡܸܬܼܒܲܤ̈ܝܵܢ ܗ̣̄ܘܲܝ̈ ܡܸܢܵܟܼ ܐܲܝܟܼ ܕܲܒܼܓܸܕܼܫܵܐ : ܘܟܼܠܹܗ ܐܲܢ̄ܬܿ : ܩܵܛܲܪ ܗ̣̄ܘܲܝܬܿ ܟܠܝܼܠܵܐ ܒܙܵܟܼܘܼܬܼܵܐ ܕܲܒܼܗܹܝܢ . ܘܗܵܝܕܹܝܢ ܡܸܟܹܝܠ ܒܗܵܠܹܝܢ ܘܕܲܐܝܟܼ ܗܵܠܹܝܢ ܥܘܼ̈ܗܕܵܢܹܐ : ܡܸܬܿܬܿܥܝܼܪܵܐ ܢܲܦܫܵܟܼ ܐܲܝܟܼ ܕܡ̣ܢ ܥܘܼܡܩܵܐ : ܘܠܵܒܼ̇ܫܵܐ ܫܲܠܗܹܒܼܝܼܬܼܵܐ ܕܲܛܢܵܢܵܐ . ܘܐܲܝܟܼ ܕܡ̣ܢ ܡܝܼ̈ܬܹܐ ܩܵܝ̇ܡܵܐ ܡ̣ܢ ܛܘܼܒܵܥܵܗ̇ : ܘܙܵܩ̇ܦܵܐ ܗ̤ܝ ܠܵܗ̇ ܘܐܵܬܼ̇ܝܵܐ ܠܛܲܟܼܤܵܗ̇ ܩܲܕܼܡܵܝܵܐ : ܒܐܵܓܼܘܿܢܵܐ ܚܲܡܝܼܡܵܐ ܕܠܘܼܩܒܲܠ ܤܵܛܵܢܵܐ ܘܲܚܛܝܼܬܼܵܐ ܀ ܐܸܬܿܕܲܟܼܪ ܡܲܦܘܼܠܬܼܵܐ ܕܚܲܝ̈ܠܬܼܵܢܹܐ : ܕܬܸܬܼܡܲܟܲܟܼ ܒܲܡܝܲܬܿܪ̈ܵܬܼܵܟܼ . ܘܲܥܗܲܕܼܥܲܤܩܘܼܬܼ ܚܛܵܗܹ̈ܐ ܕܐܲܝܠܹܝܢ ܕܲܢܦܲܠ̣ܘ ܘܬܼܵܒܼܘ : ܘܪܘܼܡܪܵܡܵܐ ܘܐܝܼܩܵܪܵܐ ܕܩܲܒܸܿܠ̣ܘ ܡ̣ܢ ܒܵܬܲܪܟܸܢ : ܕܬܸܬܼܠܲܒܲܒܼ ܒܲܬܼܝܵܒܼܘܼܬܼܵܟܼ ܀ ܗ̤ܘܝܼ ܪܵܕܼܘܿܦܵܐ ܠܲܩܢܘܿܡܵܟܼ : ܘܡܸܬܼܪܕܸܦ ܡ̣ܢ ܘܲܥܕܵܟܼ ܒܥܸܠܕܲܪܵܟܼ ܀ ܐܸܫܬܲܝܲܢ ܐܲܢ̄ܬܿ ܥܲܡ ܢܲܦܫܵܟܼ : ܘܡܸܫܬܲܝܢܝܼܢ ܥܲܡܵܟܼ ܫܡܲܝܵܐ ܘܐܲܪܥܵܐ . ܐܸܬܼܚܲܦܲܛ ܠܡܸܥܲܠ ܠܒܹܝܬܼ ܓܲܙܵܐ ܕܲܠܓܼܵܘ ܡܸܢܵܟܼ : ܘܲܚܙܲܝܬܵܝܗܝ ܠܗܵܘ̇ ܕܒܲܫܡܲܝܵܐ . ܚܲܕܼ ܐܝܼܬܼܵܘܗܝ ܗܵܢܵܐ ܘܗܵܘ̇ : ܘܒܲܚܕܼܵܐ ܡܲܥܲܠܬܼܵܐ ܬܸܚܙܸܐ ܬܪ̈ܲܝܗܘܿܢ . ܤܸܒܿܠܬܼܵܐ ܕܗܵܝ̇ ܡܲܠܟܿܘܼܬܼܵܐ ܠܓܼܵܘ ܡܸܢܵܟܼ ܡܛܲܫܝܵܐ : ܘܲܒܼܓܼܵܘ ܢܲܦܫܵܟܼ . ܥܡܲܕܼ ܐܲܢ̄ܬܿ ܒܵܟܼ ܡ̣ܢ ܚܛܝܼܬܼܵܐ : ܘܬܲܡܵܢ ܡܸܫܟܲܚ ܐܲܢ̄ܬܿ ܡܲܤܩܵܢܹ̈ܐ ܕܲܒܼܗܘܿܢ ܬܸܤܲܩ ܀ ܕܡܵܢܵܐ ܐܸܢܹܝܢ ܨܸܒܼ̈ܘܵܬܼܵܐ ܕܥܵܠܡܵܐ ܕܲܥܬܼܝܼܕܼ : ܠܵܐ ܦܲܫܸܩ̣ܘ ܟܬܼܵܒܹ̈ܐ . ܕܐܲܝܟܲܢܵܐ ܕܹܝܢ ܢܩܲܒܸܠ ܡܲܪܓܿܫܵܢܘܼܬܼܵܐ ܕܒܼܘܼܤܵܡܗܹܝܢ ܡ̣ܢ ܟܲܕܼܘܼ : ܤܛܲܪ ܡ̣ܢ ܫܘܼܚܠܵܦܵܐ ܟܝܵܢܵܝܵܐ ܘܫܘܼܢܵܝܵܐ ܐܲܬܼܪܵܢܵܝܵܐ : ܦܫܝܼܩܵܐܝܼܬܼ ܐܲܠܸܦ̣ܘ ܠܲܢ ܀ ܘܐܵܦܸܢ ܫܡܵܗܹ̈ܐ ܪ̈ܚܝܼܡܹܐ ܕܨܸܒܼ̈ܘܵܬܼܵܐ ܫܒܼܝܼ̈ܚܵܬܼܵܐ ܕܗܲܢܝܼ̈ܐܵܢ ܘܝܲܦܝܼܪ̈ܵܢ ܠܘܵܬܲܢ ܤܵܡ̣ܘ ܠܗܹܝܢ ܠܓܼܘܼܪܵܓܲܢ : ܒܗܵܝ̇ ܕܐܸܡ݂ܲܪܘ ܕܥܲܝܢܵܐ ܠܵܐ ܚܙܵܬ̤ ܘܐܸܕܼܢܵܐ ܠܵܐ ܫܸܡܥܲܬ̤ ܘܫܲܪܟܵܐ : ܐܸܠܵܐ ܩܲܢܝܵܘܼܬܼ ܕܵܡܝܘܼܬܼܵܐ pb. 13 ܒܠܵܐ ܡܸܬܿܕܲܟܵܢܘܼܬܼܗܹܝܢ ܠܲܚܕܼܵܐ ܡ̣ܢ ܕܲܬܼܢܵܢ : ܫܵܘܕܲܥ ܠܲܢ ܗܵܢܹܝܢ ܕܲܥܬܼܝܼ̈ܕܼܵܢ . ܒܘܼܤܵܡܵܐ ܟܹܝܬܼ ܪܘܼܚܵܢܵܝܵܐ : ܠܵܐ ܗ̄ܘ̣ܵܐ ܚܫܲܚܬܼܵܐ ܗ̄ܘ̣ ܕܨܸܒܼ̈ܘܵܬܼܵܐ ܩܢ̈ܘܿܡܵܝܵܬܼܵܐ : ܕܲܠܒܲܪ ܡ̣ܢ ܝܵܬܼܵܐ ܕܢܵܤܘܿܒܹ̈ܐ ܫܟܼܝܼ̈ܚܵܢ ܒܬܼܘܼܩܵܢܵܐ ܗܵܘ̇ ܕܲܥܬܼܝܼܕܼ ܠܲܢ ܢܸܤܬܲܒܼ̈ܵܢ . ܘܐܸܢ ܠܵܐ ܗܵܝ̇ ܕܡܲܠܟܿܘܼܬܼܵܐ ܕܲܫܡܲܝܵܐ ܠܓܼܵܘ ܡܸܢܟܼܘܿܢ ܗ̣̄ܝ : ܘܗܵܝ̇ ܕܬܹܐܬܸܐ ܡܲܠܟܿܘܼܬܼܵܟܼ : ܡܵܕܹܝܢ ܡܠܘܿܐܵܐ ܕܨܸܒܼ̈ܘܵܬܼܵܐ ܡܸܬܼܪ̈ܲܓܼܫܵܢܝܬܼܵܐ ܩܢܹܝܢܲܢ ܠܓܼܵܘ ܡܸܢܲܢ : ܠܪܲܗܒܼܘܿܢܵܐ ܕܒܼܘܼܤܵܡܵܐ ܕܲܒܼܗܹܝܢ . ܐܵܢܲܢܩܹܐ ܓܹܝܪ : ܕܐܲܟܼܘܵܬܼܗܹܝܢ ܢܸܗܘܸܐ ܐܝܼܬܼ ܠܹܗ ܩܲܢܝܵܘܼܬܼ ܕܘܼܡܝܵܐ ܘܲܠܪܲܗܒܼܘܿܢܵܐ : ܘܐܵܦܸܢ ܡܸܟܵܐ ܒܲܡܢܵܬܼܵܐ : ܒܫܘܼܡܠܵܝܵܐ ܕܹܝܢ ܟ̱ܠܹܗ ܠܗܲܠ . ܒܕܼܵܐܦ ܗܵܝ̇ ܕܐܲܝܟܼ ܕܲܒܼܡܲܚܙܝܼܬܼܵܐ : ܘܐܵܦܸܢ ܠܵܘ ܩܢܘܿܡܵܐܝܼܬܼ : ܡ̣ܢ ܟܠܦܪܘܼܣ : ܩܲܢܵܝܘܼܬܼ ܕܘܼܡܝܵܐ ܡܫܵܘܕܥܵܐ . ܐܸܢ ܕܹܝܢ ܐܲܝܟܼ ܤܵܗ̈ܕܘܵܬܼܵܐ ܫܲܪܝܼܪ̈ܲܬܼܵܐ ܕܲܡܦܲܫ̈ܩܲܝ ܟܬܼܵܒܹ̈ܐ : ܡܲܥܒܿܕܼܵܢܘܼܬܼܵܐ ܗ̣̄ܝ ܡܸܬܼܝܲܕܼܥܵܢܝܼܬܼܵܐ ܕܪܘܼܚܵܐ ܕܩܘܼܕܼܫܵܐ : ܘܗܵܕܹܐ ܡܢܵܬܼܵܐ ܗ̣̄ܝ ܡ̣ܢ ܗܵܝ̇ ܟ̱ܠܵܢܵܝܬܼܵܐ : ܡܵܕܹܝܢ ܤܛܲܪ ܡ̣ܢ ܡܲܥܒܿܕܼܵܢܘܼܬܼܵܐ ܪܘܼܚܵܢܵܝܬܼܵܐ ܕܲܒܼܡܲܪܓܫܵܢܘܼܬܼܵܐ ܡܸܬܼܝܲܕܼܥܵܢܝܼܬܼܵܐ ܗܵܘ̇ܝܵܐ ܒܹܝܬܼ ܠܵܗ̇ ܘܲܠܗܘܿܢ . ܘܠܵܐ ܡܸܕܸܡ ܡܸܬܼܪܲܓܼܫܵܢܵܐ ܠܒܼܘܼܤܵܡܵܐ ܕܩܲܕܼܝܼ̈ܫܹܐ ܡܸܨܥܵܝܵܐ ܡ̣ܢ ܪܸ̈ܓܼܫܹܐ ܘܪ̈ܵܓܼܘܿܫܹܐ ܬܲܡܵܢ : ܤܛܲܪ ܡ̣ܢ ܥܘܼ̈ܒܹܐ ܚܵܒܼ̈ܫܲܝ ܠܟܼܠ ܡܬܲܚܡܵܐܝܼܬܼ . ܕܐܸܢ ܐܲܫܝܼܕܼܘܼܬܼ ܢܘܼܗܪܵܐ ܢܹܐܡܲܪ : ܠܵܐ ܝܲܕܘܼܥܬܼܵܢܝܵܐ ܒܪܲܡ ܀ ܪܵܚܹ̇ܡ ܡܝܲܬܿܪܘܼܬܼܵܐ ܐܝܼܬܼܵܘܗܝ : ܠܵܘ ܐܲܝܢܵܐ ܕܫܲܦܝܼܪ̈ܵܬܼܵܐ ܤܵܥ݁ܲܪ ܚܦܝܼܛܵܐܝܼܬܼ : ܐܸܠܵܐ ܐܲܝܢܵܐ ܕܒܼܝܼ̈ܫܵܬܼܵܐ ܕܢܲܩܝܼ̈ܦܵܢ ܠܹܗ : ܒܚܲܕܼܘܼܬܼܵܐ ܡܩܲܒܸܿܠ ܀ ܠܵܐ ܪܲܒܵܐ ܕܲܚܠܵܦ ܡܝܲܬܿܪܘܼܬܼܵܐ ܐ̄ܢܵܫ ܒܐܘܼ̈ܠܨܵܢܹܐ ܢܚܲܡܤܸܢ : ܐܲܝܟܼ ܗܵܝ ܕܲܒܼܫܘܼܕܵܠܵܐ ܕܚܘܼ̈ܬܼܚܵܬܹܐ ܠܵܐ ܢܸܬܿܕܵܘܲܕܼ ܪܸܥܝܵܢܵܐ ܡ̣ܢ ܓܒܼܝܼܬܼܵܐ ܕܨܸܒܼܝܵܬܹܗ ܫܲܦܝܼܪܵܐ ܀ ܟܠ ܡܸܬܿܬܵܘܝܵܢܘܼܬܼܵܐ ܓܹܝܪ ܕܒܼܵܬܲܪ ܡܸܬܿܬܿܪܝܼܡܵܢܘܼܬܼܵܐ ܕܚܹܐܪܘܼܬܼܵܐ pb. 14 ܗܵܘ̇ܝܵܐ : ܠܵܐ ܚܲܕܼܘܼܬܼܵܐ ܡܸܢܵܗ̇ ܢܵܒܼ̇ܥܵܐ : ܘܠܵܐ ܠܦܘܿܘܼܪܥܵܢܘܼܬܼܵܐ ܡܸܬܼܚܲܫܒܵܐ ܕܩܲܡܵܝ݂ܝ̈ܗ̇ ܀ ܚܲܦܵܐ ܥܲܠ ܚܲܛܵܝܵܐ : ܟܲܕܼ ܠܵܐ ܚܵܤܲܪ ܐܲܢ̄ܬܿ ܒܹܗ . ܐܸܠܵܐ ܬܠܲܒܿܒܼܝܼܘܗܝ ܠܚܲܝܹ̈ܐ : ܕܢܸܛܥܢܘܼܢܵܟܼ ܪ̈ܲܚܡܹܐ ܕܡܵܪܘܼܬܼܵܐ ܀ ܤܡܘܿܟܼ ܠܲܡܚܝܼ̈ܠܹܐ ܘܥܲܚ̈ܝܼܩܲܝ ܪܘܼܚܵܐ ܒܡܸܠܬܼܵܐ ܟܡܵܐ ܕܡܵܛ̇ܝܵܐ ܒܐܝܼܕܲܝ̈ܟ : ܕܲܬܼܤܲܡܟܼܵܟܼ ܝܲܡܝܼܢܵܐ ܛܥܝܼܢܲܬܼ ܠܟܼܠ ܀ ܗ̤ܘܝܼ ܫܵܘܬܵܦܵܐ ܥܲܡ ܚܲܫܝܼ̈ܫܲܝ ܠܸܒܵܐ ܒܚܲܫܵܐ ܕܨܲܠܘܿܬܼܵܐ ܘܲܚܢܲܓܼܬܼܵܐ ܕܠܸܒܵܐ : ܘܢܸܬܼܦܬܲܚ ܩܕܼܵܡ ܫܸܐ̈ܠܵܬܼܵܟܼ ܡܲܒܿܘܼܥܵܐ ܕܲܚܢܵܢܵܐ . ܐܲܥܡܸܠ ܝܵܬܼܵܟܼ ܒܒܼܵܥܘܼܬܼܵܐ ܕܟܼܠܥܸܕܵܢ ܩܕܼܵܡ ܐܲܠܵܗܵܐ : ܒܠܸܒܵܐ ܕܲܛܥܝܼܢ ܡܲܚܫܲܒܼܬܼܵܐ ܙܗܝܼܬܼܵܐ ܕܡܲܠܝܵܐ ܚܲܫܵܐ : ܘܲܢܢܲܛܲܪ ܪܸܥܝܵܢܵܟܼ ܡ̣ܢ ܚܘܼ̈ܫܵܒܹܐ ܨܵܐܹ̈ܐ : ܕܠܵܐ ܬܸܙܕܲܠܲܠ ܒܵܟܼ ܐܘܼܪܚܹܗ ܕܐܲܠܵܗܵܐ . ܐܲܦܗܵܐ ܚܙܵܬܼܵܟܼ ܒܥܸܢܝܵܢܵܐ ܐܲܡܝܼܢܵܐ ܕܩܸܪܝܵܢܵܐ ܕܦܘܼܪܫܵܢܵܐ : ܕܕܲܠܡܵܐ ܒܥܸܠܲܬܼ ܒܸܛܠܵܢܵܐ ܢܸܬܼܟܲܬܲܡ ܒܲܚܝܵܪܵܟܼ ܚܸܙܘܵܐ ܢܘܼܟܼܪܵܝܵܐ ܀ ܠܵܐ ܬܢܲܤܸܐ ܠܪܸܥܝܵܢܵܟܼ ܐܲܝܟܼ ܕܲܠܒܼܘܼܩܝܵܐ ܒܚܵܘܪܵܐ ܕܚܘܼ̈ܫܵܒܹܐ ܙܲܠܝܼ̈ܠܹܐ ܕܲܡܢܲܤܹܝܢ : ܟܲܕܼ ܤܵܒܲ̇ܪ ܐܲܢ̄ܬܿ ܗ̄ܘ̣ ܕܠܵܐ ܡܸܙܕܟܸܐ ܐܲܢ̄ܬܿ . ܐܵܦ ܚܲܟܿܝܼ̈ܡܹܐ ܐܸܬܿܕܵܘܲܕܼܘ ܒܕܼܘܼܟܿܬܼܵܐ ܗܵܕܹܐ : ܘܲܫܛ̣ܵܘ . ܠܵܐ ܬܸܚܡܘܿܠ ܫܲܠܗܹܒܼܝܼܬܼܵܐ ܒܥܘܼܒܵܟܼ : ܐܲܝܟܼ ܕܐܲܡܝܼܪ : ܕܠܵܐ ܐܘܼ̈ܠܨܵܢܹܐ ܚܲܤܝܼ̈ܢܹܐ ܕܦܲܓܼܪܵܐ : ܥܲܤܩܵܐ ܗ̣̄ܝ ܠܠܵܐ ܡܢܲܦܩܘܼܬܼܵܐ ܕܛܲܠܝܘܼܬܼܵܐ : ܠܡܸܬܼܟܕܼܵܢܘܼ ܬܚܹܝܬܼ ܢܝܼܪܵܗ̇ ܕܩܲܕܝܼܫܘܼܬܼܵܐ ܀ ܠܫܘܼܪܵܝ ܥܲܡܛܵܢܵܐ ܕܗܵܘܢܵܐ ܟܲܕܼ ܬܸܬܼܚܵܘܸܐ ܐܵܬ̤ܵܐ ܒܢܲܦܫܵܐ ܗܵܕܲܐ ܗ̣̄ܝ : ܒܡܲܐܝܼܢܘܼܬܼܵܐ ܩܲܕܼܡܵܝܑܬܼ ܕܲܠܘܵܬܼ ܬܸܫܡܸܫܬܼܵܐ ܘܲܨܠܘܿܬܼܵܐ ܡܫܲܪܝܵܐ . ܐ̄ܚܪܵܢܝܵܐܝܼܬܼ ܓܹܝܪ ܕܢܸܬܿܕܪܸܫ ܫܒܼܝܼܠܵܐ ܕܲܠܬܼܵܘܫܵܐ ܒܢܲܦܫܵܐ : ܠܵܐ ܡܲܨܝܵܐ : ܐܸܠܵܐ ܐܸܢ ܠܘܼܩܕܲܡ ܡ̣ܢ ܬܲܡܵܢ ܬܸܦܸܠ . ܐܲܝܟܼ pb. 15 ܕܟܲܕܼ ܬܸܬܼܓܠܸܙ ܡ̣ܢ ܥܘܼܕܼܪܵܢܵܐ ܐܲܠܵܗܵܐ : ܗܵܘ̇ ܕܡܲܪܕܝܼܬܹܗ ܡ̣ܢ ܬܲܡܵܢ ܗܵܘ̇ܝܵܐ ܠܘܵܬܹܗ : ܕܠܝܼܠܵܐܝܼܬܼ ܒܐܝܼܕܲܝ̈ܗܘܿܢ ܕܒܲܥ̈ܠܲܝ ܕܲܪܵܐ ܬܸܦܸܠ . ܘܲܐ̄ܚܪܹܬܼܵܐ . ܕܟܲܕܼ ܬܸܗܘܸܐ ܬܘܼܒܼ ܕܠܵܐ ܨܸܦܬܼܵܐ ܡ̣ܢ ܗܵܠܹܝܢ ܕܲܡܝܲܬܪܘܼܬܼܵܐ : ܡ̣ܢ ܟܠܦܪܘܿܣ : ܠܘܵܬܼ ܗܵܢܹܝܢ ܕܕܲܠܩܘܼܒܼܠܵܐ ܬܸܬܼܓܿܪܸܦ . ܫܘܼܢܵܝܵܐ ܡ̇ܢ ܕܡ̣ܢ ܐܲܝܢܵܐ ܕܗ̤ܘ ܓܲܒܵܐ : ܫܘܼܪܵܝܵܐ ܐܝܼܬܼܵܘܗܝ ܕܲܠܘܵܬܼ ܓܲܒܵܐ ܕܕܲܠܩܘܼܒܼܠܵܐ . ܬܸܥܫܲܢ ܥܒܼܝܼܕܬܵܐ ܕܲܡܝܲܬܿܪܘܼܬܼܵܐ ܥܲܠ ܢܲܦܫܵܐ : ܘܬܸܪܢܸܐ ܒܵܗ̇ : ܘܫܲܪܟܵܐ ܀ ܚܵܘܵܐ ܩܕܼܵܡ ܐܲܠܵܗܵܐ ܡܚܝܼܠܘܼܬܼܵܟܼ ܒܟܼܠܥܸܕܵܢ . ܕܠܵܐ ܢܸܒܼܨܘܿܢ ܢܘܼܟܼܪ̈ܵܝܹܐ ܚܲܝܠܵܟܼ : ܟܲܕܼ ܬܸܫܬܵܘܚܲܕܼ ܡ̣ܢ ܡܥܲܕܪܵܢܵܟܼ . ܥܦܝܼܦܵܐ ܐܝܼܬܼܵܘܗܝ : ܦܘܼܠܚܵܢܹܗ ܕܲܙܩܝܼܦܵܐ . ܘܗܵܕܹܐ : ܠܦܘܼܬܼ ܥܦܝܼܦܘܼܬܹܗ ܕܲܟܼܝܵܢܵܐ . ܕܡܸܬܼܦܲܠܲܓܼ ܠܲܡ̈ܢܵܘܵܬܼܵܐ : ܬܲܪܬܹܝܢ . ܠܲܡܤܲܝܒܿܪܵܢܘܼܬܼܵܐ ܕܐܘܼ̈ܠܨܵܢܹܐ ܕܦܲܓܼܪܵܐ : ܕܡܸܬܼܓܲܡܪܵܐ ܒܡܲܥܒܿܕܼܵܢܘܼܬܼܵܐ ܕܚܸܡܬܼܵܐ ܕܢܲܦܫܵܐ : ܘܡܸܬܼܩܲܫܝܵܐ ܤܵܥܘܿܪܘܼܬܼܵܐ . ܘܲܠܦܘܼܠܚܵܢܵܐ ܩܲܛܝܼܢܵܐ ܕܡܲܕܥܵܐ : ܒܥܸܢܝܵܢܹ̈ܐ ܐܲܠܵܗܵܝܹ̈ܐ ܘܐܲܡܝܼܢܘܼܬܼܵܐ ܕܲܨܠܘܿܬܼܵܐ ܘܫܲܪܟܵܐ : ܕܡܸܬܼܦܲܠܚܵܐ ܒܲܡܢܵܬܼܵܐ ܗܵܝ̇ ܪܸܓܿܬܼܵܢܵܝܬܼܵܐ : ܘܡܸܫܬܲܡܗܵܐ ܬܹܐܘܿܪܝܼܵܐ . ܘܲܚܕܼܵܐ ܡ̇ܢ : ܠܲܡܢܵܬܼܵܐ ܚܵܫܘܿܫܬܼܵܐ ܡܕܲܟܿܝܵܐ ܒܝܲܕܼ ܚܲܝܠܹܗ ܕܲܛܢܵܢܵܐ . ܘܲܐ̄ܚܪܹܬܼܵܐ : ܒܝܲܕܼ ܡܲܥܒܿܕܼܵܢܘܼܬܼܵܐ ܕܚܘܼܒܵܐ ܕܢܲܦܫܵܐ : ܕܐܝܼܬܹܝܗ̇ ܡܸܬܼܝܲܐܒܼܵܢܘܼܬܼܵܐ ܟܝܵܢܵܝܬܼܵܐ : ܠܲܡܢܵܬܼܵܐ ܡܸܤܬܲܟܿܠܵܢܝܼܬܼܵܐ ܡܨܲܠܠܵܐ ܀ ܟܠܡ̇ܢ ܗܵܟܹܝܠ ܕܡܸܢܩܕܵܡ ܢܘܼܦܵܩܵܐ ܕܒܲܡܢܵܬܼܵܐ ܩܲܕܼܡܵܝܬܼܵܐ ܦܵܤܲܥ̇ ܥܲܠܗܵܝ̇ ܕܬܲܪܬܹܝܢ ܡܸܛܠ ܗܲܢܝܼܐܘܼܬܼܵܗ̇ : ܘܝܲܐܝܼܒܼܵܐܝܼܬܼ ܕܠܵܐ ܐܹܡܲܪ ܚܒܸܢܵܢܵܐܝܼܬܼ : ܪܘܼܓܼܙܵܐ ܡܥܲܬܸܕܼ ܕܢܸܢܫܲܡ ܠܩܘܼܒܼܠܹܗ . ܒܗܵܝ̇ ܕܟܲܕܼ ܠܵܐ ܠܘܼܩܕܲܡ pb. 16 ܐܲܡܝܼܬܼ ܗܲܕܵܡܵܘ̈ܗܝ ܕܒܲܐܪܥܵܐ : ܗܵܢܵܘ ܕܹܝܢ : ܐܲܤܝܼ ܟܪܝܼܗܘܼܬܼܵܐ ܕܚܘܼܫܵܒܼܵܘ̈ܗܝ ܒܲܡܤܲܝܒܿܪܵܢܘܼܬܼܵܐ ܕܥܲܡܠܹܗ ܘܨܲܗܪܹܗ ܕܲܙܩܝܼܦܵܐ : ܐܲܡܪܲܚ̣ ܠܲܡܗܲܓܵܓܼܘܼ ܒܗܵܘܢܹܗ ܫܘܼܒܼܚܹܗ ܕܲܙܝܼܦܵܐ . ܘܗܵܕܹܐ ܐܝܼܬܹܝܗ̇ ܗܵܝ̇ ܕܡ̣ܢ ܩܲܕܼܝܼ̈ܫܹܐ ܩܲܕ̈ܡܵܝܹܐ ܐܲܡܝܼܪܵܐ : ܕܡ̣ܢ ܩܕܼܵܡ ܕܢܸܫܠܘܿܢ ܡ̣ܢ ܡܚܝܼܠܘܼܬܼܵܐ ܗܸܢܘܿܢ ܪܸ̈ܓܼܫܹܐ : ܐܸܢ ܨܵܒܹ̇ܐ ܗܵܘܢܵܐ ܠܡܸܤܲܩ ܠܲܙܩܝܼܦܵܐ : ܪܘܼܓܼܙܹܗ ܕܐܲܠܵܗܵܐ ܐܵܬܹ̇ܐ ܥܠܵܘܗܝ ܀ ܡܲܤܲܩܬܼܵܐ ܕܠܲܙܩܝܼܦܵܐ ܡܲܥܒܿܕܲܬܼ ܪܘܼܓܼܙܵܐ : ܠܵܘ ܠܲܡܢܵܬܼܵܐ ܗܵܝ̇ ܩܲܕܼܡܵܝܬܼܵܐ ܕܲܡܤܲܝܒܿܪܵܢܘܼܬܼܵܐ ܕܐܘܼ̈ܠܨܵܢܹܐ ܕܐܝܼܬܹܝܗ̇ ܙܩܝܼܦܘܼܬܼܵܐ ܕܦܲܓܼܪܵܐ ܩܵܪܹܐ : ܐܸܠܵܐ ܠܡܲܤܲܩܬܼܵܐ ܕܬܹܐܘܿܪܝܼܵܐ ܕܐܝܼܬܹܝܗ̇ ܡܢܵܬܼܵܐ ܕܬܲܪܬܹܝܢ : ܗܵܝ̇ ܕܡ̣ܢ ܒܵܬܲܪ ܚܘܼܠܡܵܢܵܐ ܕܢܲܦܫܵܐ ܗܵܘ̇ܝܵܐ . ܕܐܲܝܢܵܐ ܠܲܡ ܕܟܲܕܼ ܡܟܲܬܼܡ ܪܸܥܝܵܢܹܗ ܒܚܲܫܹ̈ܐ ܡܨܲܗܪܹ̈ܐ : ܪܵܗܹ̇ܛ ܠܲܡܗܲܓܵܓܼܵܘܼ ܒܠܸܒܹܗ ܫܪܲܓܼܪ̈ܵܓܼܝܵܬܼܵܐ ܕܚܘܼ̈ܫܵܒܹܐ ܕܲܥܬܼܝܼ̈ܕܼܵܬܼܵܐ : ܒܲܡܤܵܡ ܒܪܹܫܵܐ ܡܸܫܬܲܬܲܩ . ܒܗܵܝ̇ ܕܟܲܕܼ ܠܵܐ ܠܘܼܩܕܲܡ ܙܲܗܝܼ ܪܸܥܝܵܢܹܗ ܒܐܘܼ̈ܠܨܵܢܹܐ ܕܟܼܘܼܒܵܫ ܪ̈ܓܼܝܼܓܼܵܬܼܵܐ ܕܒܸܤܪܵܐ : ܪܗܸܛ̣ ܡ̣ܢ ܡܲܫܡܲܥ ܐܸܕܼܢܵܐ ܘܲܕܼܝܘܿܬܼܵܐ ܠܘܼܩܒܲܠ ܐܲܦܵܘ̈ܗܝ : ܠܡܸܪܕܵܐ ܒܐܘܼܪܚܵܐ ܡܲܠܝܲܬܼ ܥܲܡܛܵܢܵܐ ܟܲܕܼ ܤܲܡ̈ܝܵܢ ܒܵܒܼ̈ܬܹܗ . ܗܵܝ̇ ܕܐܵܦ ܐܲܝܠܹܝܢ ܕܲܚܠܝܼܡܵܐ ܚܙܵܬܼܗܘܿܢ ܘܡܲܠܝܵܐ ܢܘܼܗܪܵܐ : ܘܗܲܕܿܝܵܝܵܐ ܩܢܹܝܢ ܛܲܝܒܿܘܼܬܼܵܐ : ܒܩܹܘܲܢܕܹܝܢܘܿܣ ܐܝܼܬܲܝܗܘܿܢ ܕܠܹܠܲܝ ܐܝܼܡܵܩ . ܟܲܕܼ ܡܲܠ̈ܝܵܢ ܒܵܒܼܵܬܼ̈ܗܘܿܢ ܕܸܡ̈ܥܹܐ : ܘܒܲܨܠܘܿܬܼܵܐ ܘܒܲܒܼܟܼܵܬܼܵܐ ܡܲܩܦܝܼܢ ܠܸܠܝܵܐ ܠܐܝܼܡܵܡܵܐ : ܡܸܛܠ ܩܸܢܛܵܐ ܕܡܲܪܕܝܼܬܼܵܐ : ܘܲܫܩܝܼ̈ܦܹܐ ܚܲܤܝܼ̈ܢܹܐ ܕܲܒܼܗܘܿܢ ܦܵܓܼܥ̇ܝܼܢ : ܘܐܸܤܟܹ̈ܡܹܐ ܕܲܫܪܵܪܵܐ ܕܲܤܒܼܝܼܤܵܐܝܼܬܼ ܫܟܝܼܚܝܼܢ ܒܐܘܼܪܚܵܐ ܥܲܡ ܡܕܲܡ̈ܝܵܢܹܐ . ܗܵܠܹܝܢ ܠܲܡ ܕܐܲܠܵܗܵܐ : ܡ̣ܢ ܢܲܦܫܗܹܝܢ ܐܵܬܼ̈ܝܵܢ : ܟܲܕܼ ܐܲܢ̄ܬܿ ܠܵܐ ܪܓܼܝܼܫ ܐܲܢ̄ܬܿ : ܐܸܢ ܢܸܗܘܸܐ ܐܲܬܼܪܵܐ ܕܠܸܒܵܐ ܕܲܟܼܝܵܐ ܘܠܵܐ ܡܛܵܘܫܵܐ . ܐܸܢ ܠܵܐ ܡܕܲܟܲܝ pb. 17 ܒܵܒܼܘܿܢܵܐ ܙܥܘܿܪܵܐ ܕܢܲܦܫܵܟܼ : ܠܵܐ ܬܲܡܪܲܚ ܠܡܲܨܵܕܼܘܼ ܒܐܸܤܦܹܝܪ ܫܸܡܫܵܐ : ܕܲܠܡܵܐ ܬܸܬܼܓܠܸܙ ܘܐܵܦ ܡ̣ܢ ܚܙܵܬܼܵܐ ܕܲܥܝܵܕܼܵܐ : ܕܐܝܼܬܹܝܗ̇ ܗܲܝܡܵܢܘܼܬܼܵܐ ܦܫܝܼܛܬܼܵܐ ܘܡܲܟܿܝܼܟܼܘܼܬܼܵܐ : ܘܬܼܵܘܕܝܼܬܼܵܐ ܠܸܒܵܢܵܝܬܼܵܐ : ܘܦܘܼܠܚܵܢܵܐ ܙܥܘܿܪܵܐ ܕܐܲܝܟܼ ܚܲܝܠܵܟܼ : ܘܬܸܫܬܕܸܐ ܠܚܲܕܼ ܡ̣ܢ ܐܲܬܼܪ̈ܵܘܵܬܼܵܐ ܡܸܬܼܝܲܕܼܥܵܢܹ̈ܐ : ܕܐܝܼܬܼܵܘܗܝ ܚܸܫܟܵܐ ܕܲܠܒܲܪ ܡ̣ܢ ܐܲܠܵܗܵܐ : ܠܡܸܥܲܠ ܐܲܝܟܼ ܗܵܘ̇ ܕܐܲܡܪܲܚ̣ ܒܢܲܚ̈ܬܹܐ ܨܵܐܹ̈ܐ ܠܡܸܫܬܿܘܼܬܼܵܐ ܀ ܡ̣ܢ ܥܲܡܠܵܐ ܘܲܙܗܝܼܪܘܼܬܼܵܐ : ܘܲܙܗܝܼܪܘܼܬܼܵܐ : ܢܵܒܼ̇ܥܵܐ ܙܲܗܝܼܘܼܬܼܵܐ ܕܚܘܼ̈ܫܵܒܼܵܐ . ܘܡ̣ܢ ܙܲܗܝܘܼܬܼܵܐ ܕܚܘܼ̈ܫܵܒܹܐ : ܢܘܼܗܪܵܐ ܕܬܲܪܥܝܼܬܼܵܐ . ܘܡܸܟܵܐ : ܡ̣ܢ ܛܲܝܒܿܘܼܬܼܵܐ ܡܸܬܼܗܲܕܸܐ ܗܵܘܢܵܐ : ܠܘܵܬܼ ܗܵܘ̇ ܡܸܕܸܡ ܕܠܵܐ ܫܲܠܝܼܛ ܠܪܸ̈ܓܼܫܹܐ : ܠܵܐ ܠܡܲܠܵܦܘܼ ܘܠܵܐ ܠܡܹܐܠܲܦ ܀ ܬܸܬܼܚܫܸܒܼ ܠܵܟܼ ܡܝܲܬܿܪܘܼܬܼܵܐ ܕܐܝܼܬܹܝܗ̇ : ܦܲܓܼܪܵܐ . ܬܹܐܘܿܪܝܼܵܐ ܕܹܝܢ : ܢܲܦܫܵܐ . ܬܲܪ̈ܬܲܝܗܹܝܢ ܕܹܝܢ : ܚܲܕܼ ܒܲܪܢܵܫܵܐ ܡܫܲܠܡܵܢܵܐ ܕܪܘܼܚ : ܡܚܲܝܲܕܼ ܡ̣ܢ ܡܢܵܘ̈ܵܬܼܵܐ ܡܸܬܼܪ̈ܲܓܼܫܵܢܝܵܬܼܵܐ ܘܡܸܬܼܝܲܕܼܥܵܢ̈ܝܵܬܼܵܐ . ܘܐܲܝܟܲܢܵܐ ܡܲܨܝܵܐ ܕܠܵܐ ܡܲܨܝܵܐ ܕܬܹܐܬܸܐ ܠܲܗܘܵܝܵܐ ܘܲܠܡܵܘܠܵܕܼܵܐ ܢܲܦܫܵܐ ܒܸܠܥܵܕܼ ܡܗܲܕܡܘܼܬܼܵܐ ܕܲܡܫܲܡܠ̱ܝܘܼܬܼ ܓܒܼܝܼܠܘܼܬܹܗ ܕܦܲܓܼܪܵܐ : ܗܵܟܲܢܵܐ ܠܵܐ ܡܲܨܝܵܐ ܬܹܐܘܿܪܝܼܵܐ ܢܲܦܫܵܐ ܕܬܲܪܬܹܝܢ ܕܐܝܼܬܹܝܗ̇ ܪܘܼܚܵܐ ܕܓܸܠܝܵܢܹ̈ܐ : ܕܬܸܬܿܨܝܼܪ ܒܟܲܪܤܹܗ ܕܡܲܕܿܥܵܐ ܡܩܲܒܿܠܵܢܵܐ ܕܲܡܠܘܿܐܵܐ ܕܙܲܪܥܵܐ ܪܘܼܚܵܢܵܝܵܐ : ܒܸܠܥܵܕܼ ܓܫܝܼܡܘܼܬܼ ܦܘܼܠܚܵܢܵܐ ܕܲܡܝܲܬܿܪܘܼܬܼܵܐ ܒܲܝܬܵܗ̇ ܕܝܼܕܲܥܬܼܵܐ ܡܩܲܒܿܠܵܢܝܼܬܼܵܐ ܕܓܸܠܝܵܢܹ̈ܐ ܀ ܬܹܐܘܿܪܝܼܵܐ ܕܝܼܬܹܝܗ̇ : ܪܓܸܫܬܼܵܐ ܕܐ̄ܪ̈ܵܙܹܐ ܐܲܠܵܗܵܝܹ̈ܐ : ܕܲܛܡܝܼܪܝܼܢ ܒܨܸܒܼ̈ܘܵܬܼܵܐ ܕܡܸܬܼܡܲܠ̈ܠܵܢ ܀ ܐܸܡܲܬܼܝ ܕܹܝܢ ܕܬܸܫܡܲܥ ܪܚܘܼܩܝܵܐ ܕܡ̣ܢ ܥܵܠܡܵܐ : ܐܵܘ ܫܒܼܝܼܩܘܼܬܼܵܐ ܕܥܵܠܡܵܐ : ܐܵܘ ܕܲܟܼܝܼܘܼܬܼܵܐ ܕܡ̣ܢ ܥܵܠܡܵܐ : ܠܘܼܩܕܲܡ ܤܢܝܼܩ ܐܲܢ̄ܬܿ ܠܡܹܐܠܲܦ pb. 18 ܘܲܠܡܸܕܲܥ : ܠܵܘ ܗܸܕܝܼܘܿܛܵܐܝܼܬܼ ܐܸܠܵܐ ܒܙܵܘ̈ܥܹܐ ܝܲܕܘܼ̈ܥܬܼܵܢܹܐ : ܕܡܵܢܵܘ ܟܘܼܢܵܝܹܗ ܕܥܵܠܡܵܐ : ܘܡ̣ܢ ܟܡܵܐ ܦܘܼܪ̈ܫܵܢܹܐ ܡܸܬܼܩܲܝܲܡ ܗܵܢܵܐ ܫܡܵܐ : ܘܗܵܝܕܹܝܢ ܬܸܫܟܲܚ ܬܸܕܲܥ ܢܲܦܫܵܟܼ : ܕܲܟܼܡܵܐ ܗ̣̄ܝ ܠܵܟܼ ܪܲܚܝܼܩܘܼܬܼܵܐ ܐܵܘ ܚܘܼܠܛܵܢܵܐ ܕܲܠܘܵܬܼ ܥܵܠܡܵܐ . ܐܸܠܵܐ ܠܘܼܩܕܲܡ ܝܑܼܕܲܥ̣ ܐ̄ܢܵܫ ܡܵܢܵܘ ܥܵܠܡܵܐ : ܐܵܦ ܠܵܐ ܡܲܕܼܪܸܟܼ ܕܒܲܟܼܡܵܐ ܗܲܕܵܡܝܼ̈ܢ ܪܲܚܝܼܩ ܐܵܦ ܡܦܲܟܲܪ ܒܓܼܵܘܹܗ ܀ ܤܲܓܿܝܼ̈ܐܹܐ ܐܸܢܘܿܢ ܐܲܝܠܹܝܢ ܕܲܒܼܬܲܪܬܹܝܢ ܘܲܬܼܠܵܬܼ ܨܸܒܼ̈ܘܵܢ ܕܲܟܼܠܵܘ ܢܲܦܫܗܘܿܢ ܡ̣ܢ ܥܵܠܡܵܐ : ܐܲܤܒܲܪܘ ܥܲܠ ܢܲܦܫܗܘܿܢ ܕܝܲܬܝܼܪܹ̈ܐ ܐܸܢܘܿܢ ܠܒܲܪ ܡܸܢܹܗ ܒܕܼܘܼܒܵܪ̈ܲܝܗܘܿܢ . ܒܗܵܝ̇ ܕܠܵܐ ܐܸܤܬܲܟܲܠܘ ܘܲܚܙܵܘ ܚܲܟܿܝܼܡܵܐܝܼܬܼ : ܕܲܒܼܚܲܕܼ ܘܲܬܼܪܹܝܢ ܗܲܕܵܡܹ̈ܐ ܡܲܝܝܼܬܼܝܼܢ ܠܥܵܠܡܵܐ : ܫܲܪܟܵܐ ܕܹܝܢ ܕܗܲܕܵܡܲܝ̈ܗܘܿܢ ܚܲܝܝܼܢ ܐܸܢܘܿܢ ܒܓܼܵܘ ܓܘܼܫܡܹܗ ܕܥܵܠܡܵܐ . ܘܒܲܕܼܓܼܘܿܢ : ܐܵܦܠܵܐ ܒܚܲܫܲܝ̈ܗܘܿܢ ܐܸܫܟܲܚ̣ܘ ܠܡܲܪܓܵܫܘܼ . ܘܲܒܼܗܵܝ̇ ܕܠܵܐ ܐܲܪܓܸܫ̣ܘ : ܐܵܦܠܵܐ ܥܲܠ ܐܵܤܝܘܼܬܼܗܘܿܢ ܐܸܬܼܒܛܸܠ ܠܗܘܿܢ ܀ ܥܵܠܡܵܐ ܡܸܬܼܐܡܲܪ ܡ̣ܢ ܒܘܼܚܵܢܵܐ ܕܬܹܐܘܿܪܝܼܵܐ : ܡܩܲܝܡܘܼܬܼ ܫܡܵܐ ܓܵܘܵܢܵܝܵܐ : ܕܢܵܦܹ̇ܠ ܥܲܠ ܚܲܫܹ̈ܐ ܡܦܲܪ̈ܫܹܐ . ܐܸܡܲܬܼܝ ܕܹܝܢ ܕܲܠܚܲܫܹ̈ܐ ܓܵܘܵܢܵܐܝܼܬܼ ܨܵܒܹ̇ܝܢܲܢ ܕܢܸܩܪܸܐ : ܩܵܪܹܝܢܲܢ ܠܗܘܿܢ ܥܵܠܡܵܐ . ܟܲܕܼ ܕܹܝܢ ܡܦܲܪܫܵܐܝܼܬܼ : ܚܲܫܹ̈ܐ ܩܵܪܹܝܢܲܢ : ܒܦܘܼܪܵܫ ܫܡܵܗܹ̈ܐ ܕܝܼܠܗܘܿܢ ܀ ܚܲܫܹ̈ܐ : ܡܢܵܘ̈ܬܼܵܐ ܐܸܢܘܿܢ ܕܪܲܗܛܵܐ ܕܝܘܼܒܵܠܹܗ ܕܥܵܠܡܵܐ . ܘܐܲܝܟܵܐ ܕܚܲܫܹ̈ܐ ܒܛܸܠ̣ܘ : ܬܲܡܵܢ ܦܵܫ̣ ܠܹܗ ܥܵܠܡܵܐ ܡ̣ܢ ܝܘܼܒܵܠܹܗ . ܕܐܝܼܬܲܝܗܘܿܢ : ܪܸܚܡܲܬܼ ܥܘܼܬܼܪܵܐ . ܟܘܼܢܵܫ ܨܸܒܼ̈ܘܵܬܼܵܐ . ܦܛܵܡܵܐ ܕܦܲܓܼܪܵܐ : ܕܡܸܢܹܗ ܡܲܪܕܝܼܬܼܵܐ ܕܚܲܫܵܐ ܕܙܘܼܘܵܓܼܵܐ . ܪܸܚܡܲܬܼ ܐܝܼܩܵܪܹ̈ܐ : ܕܐܝܼܬܹܝܗ̇ ܢܸܒܼܥܵܐ ܕܲܚܤܵܡܵܐ . ܡܕܲܒܿܪܵܢܘܼܬܼܵܐ ܕܪܹܫܵܢܘܼܬܼܵܐ . ܚܘܼܬܼܪܵܐ ܘܓܲܐܝܘܼܬܼܵܐ ܕܫܘܼܠܛܵܢܵܐ . pb. 19 ܤܸܩܠܵܐ . ܬܸܫܒܿܘܿܚܬܼܵܐ ܐ̄ܢܵܫܵܝܬܼܵܐ : ܕܐܝܼܬܹܝܗ̇ ܥܸܠܬܼܵܐ ܕܐܲܟܿܬܼܵܢܘܼܬܼܵܐ . ܕܸܚܠ̱ܬܼܵܐ ܕܦܲܓܼܪܵܐ ܀ ܐܲܝܟܵܐ ܕܹܝܢ ܕܗܵܠܹܝܢ ܐܸܫܬܲܠܝܼ ܡ̣ܢ ܪܲܗܛܵܐ : ܬܲܡܵܢ ܒܲܡܢܵܬܼܵܐ ܐܲܝܟܼ ܦܘܼܚܵܡܵܐ ܕܦܵܪܫܗܹܝܢ : ܥܵܠܡܵܐ ܒܛܸܠ̣ ܡ̣ܢ ܩܘܼܝܵܡܹܗ ܘܦܵܫ̣ . ܐܲܝܟܼ ܕܲܒܼܚܲܕܼ ܚܲܕܼ ܡ̣ܢ ܩܲܕܝܼ̈ܫܹܐ ܕܟܲܕ ܚܲܚܝܼܢ : ܡܲܝܝܼܬܝܼܢ ܐܸܢܘܿܢ . ܚܲܚܝܼܢ ܡ̇ܢ ܒܲܦܓܲܪ : ܐܸܠܵܐ ܠܵܘ ܕܹܝܢ ܒܸܤܪܵܢܵܐܝܼܬܼ ܚܵܐܹ̇ܝܢ . ܚܙܝܼ ܕܒܲܐܝܼܠܹܝܢ ܡ̣ܢ ܗܵܠܹܝܢ ܚܲܝ ܐܲܢ̄ܬܿ : ܘܗܵܝܕܹܝܢ ܝܵܕܲܥ̇ ܐܲܢ̄ܬܿ ܕܒܲܟܼܡܵܐ ܡܢܵܘ̈ܵܬܼܵܐ ܐܝܼܬܲܝܟ ܚܲܝܵܐ ܠܥܵܠܡܵܐ : ܘܒܲܟܼܡܵܐ ܡܝܼܬܼܵܐ ܀ ܐܸܡܲܬܼܝ ܕܝܼܠܸܦ̣ܬܿ ܡܵܢܵܘ ܥܵܠܡܵܐ : ܡܸܢܗܘܿܢ ܕܗܵܠܹܝܢ ܦܘܼܪ̈ܫܵܢܹܐ ܝܵܠܹ̇ܦ ܐܲܢ̄ܬܿ : ܘܐܵܦ ܥܘܼܪܓܵܠܵܟܼ ܕܒܹܗ : ܐܵܘ ܤܦܝܼܩܘܼܬܼܵܟܼ ܕܡܸܢܹܗ ܀ ܤܵܟܼܵܐ : ܥܵܠܡܵܐ ܐܝܼܬܼܵܘܗܝ : ܕܘܼܒܵܪܵܐ ܦܲܓܼܪܵܢܵܝܵܐ ܘܬܲܪܥܝܼܬܼܵܐ ܕܒܸܤܪܵܐ . ܡܸܛܠ ܕܐܵܦ ܡܪܝܼܡܘܼܬܼܵܐ ܕܡܸܢܹܗ : ܒܗܵܠܹܝܢ ܬܲܪܬܹܝܢ ܡܸܬܼܝܲܕܼܥܵܐ . ܡ̣ܢ ܫܘܼܓܼܢܵܝܵܐ ܕܕܼܘܼܒܵܪܹ̈ܐ : ܘܡ̣ܢ ܦܘܼܪܫܵܢܵܐ ܕܙܵܘ̈ܥܹܐ ܀ ܡ̣ܢ ܢܸܒܼ̈ܗܹܐ ܕܪܸܥܝܵܢܵܟܼ ܥܲܠ ܨܸܒܼ̈ܘܵܬܼܵܐ ܕܲܥܠܲܝܗܹܝܢ ܦܵܗܹ̇ܐ ܒܙܵܘܥܵܘ̈ܗܝ : ܡܲܕܼܪܸܟܼ ܐܲܢ̄ܬܿ ܡܫܘܼܚܬܼܵܐ ܕܕܼܘܼܒܵܪ̈ܲܝܟ . ܕܥܲܠ ܐܲܝܠܹܝܢ ܤܵܘܲܚ ܟܝܵܢܵܐ ܕܠܵܐ ܥܲܡܠܵܐ : ܘܐܲܝܠܹܝܢ ܐܸܢܘܿܢ ܢܸܒܼ̈ܗܹܐ ܕܐܲܡܝܼܢܘܼܬܼܵܐ : ܘܐܲܝܠܹܝܢ ܐܸܢܘܿܢ ܕܓܸܕܼܫܵܐ ܡܙܝܼܥ ܠܗܘܿܢ . ܘܕܐܸܢ ܫܩܝܼܠܵܐ ܠܪܸܥܝܵܢܵܐ ܟܠ ܟ̱ܠܹܗ ܪܓܸܫܬܼܵܐ ܕܙܵܘ̈ܥܹܐ ܠܵܐ ܓܫܝܼ̈ܡܹܐ : ܐܵܘ ܟ̱ܠܹܗ ܗܘܼܠܵܢܵܐܝܼܬܼ ܪܵܦܹ̇ܬܼ . ܘܗ̤ܝ ܗܘܼܠܵܢܵܝܘܼܬܹܗ ܚܲܫܵܢܵܫܝܬܼܵܐ ܗ̣̄ܝ : ܐܵܘ ܟܹܝܬܼ ܛܲܒܼ̈ܥܹܐ ܐܸܢܘܿܢ ܕܲܓܼܫܝܼܡܘܼܬܼ ܦܘܼܠܚܵܢܵܐ : ܕܡܸܫܬܪܲܓܼܪܲܓܼ ܪܸܥܝܵܢܵܐ ܒܠܵܐ ܨܸܒܼܝܵܢܹܗ ܒܐܲܝܠܹܝܢ ܕܲܒܼܗܹܝܢ ܡܝܲܬܿܪ̈ܵܬܼܵܐ ܦܵܠܲܚ . ܘܡܸܢܗܹܝܢ ܠܵܐ ܟܪܝܼܗܵܐܝܼܬܼ ܠܪܸܬܼܚܵܐ ܢܵܤܹ̇ܒܼ ܥܸܠܬܼܵܐ ܘܲܠܟܼܘܼܢܵܫܵܐ pb. 20 ܕܚܘܼ̈ܫܵܒܹܐ : ܕܲܒܼܢܝܼܫܵܐ ܫܲܦܝܼܪܵܐ ܓܫܝܼܡܵܐܝܼܬܼ ܓܫܝܼܡܵܐܝܼܬܼ ܝܵܕܲܥ̇ ܠܡܸܦܠܲܚ ܪܸܥܝܵܢܵܐ ܡܸܛܠ ܠܵܐ ܡܢܲܦܩܘܼܬܹܗ : ܐܵܦܸܢ ܠܵܘ ܚܲܫܵܢܵܐܝܼܬܼ : ܘܕܸܐܢ ܠܵܐ ܡܸܬܼܡܪܲܗ ܒܟܲܤܝܘܼܬܼ ܦܸܓܼܥܹ̈ܐ ܕܛܲܒܼܥܲܝ̈ ܚܘܼ̈ܫܵܒܹܐ ܪܸܗܝܵܢܵܐ ܡܸܛܠ ܫܘܼܠܗܵܒܹܗ ܝܲܬܿܝܼܪܵܐ ܕܒܲܐܠܵܗܵܐ : ܗܵܘ̇ ܕܲܡܥܵܕܼ ܠܡܸܦܤܲܩ ܥܘܼ̈ܗܕܵܢܹܐ ܤܪ̈ܝܼܩܹܐ . ܗܵܠܹܝܢ ܪ̈ܘܼܫܡܹܐ ܙܥܘܿܪܹ̈ܐ ܕܲܒܼܪܹܫܵܐ ܗܵܢܵܐ : ܤܵܦ̇ܩܝܼܢ ܠܒܲܪܢܵܫܵܐ ܠܲܡܢܲܗܵܪܘܼܬܹܗ : ܐܸܢ ܫܠܸܡ ܘܦܵܪܘܿܫ : ܚܠܵܦ ܟܬܼܵܒܹ̈ܐ ܤܲܓܝܼ̈ܐܹܐ ܀ ܚܲܤܝܼܢܵܐ ܒܒܲܪܢܵܫܵܐ : ܕܸܚܠܬܼܵܐ ܕܦܲܓܼܪܵܐ . ܘܕܲܐܝܟܼ ܗܵܟܲܢܵܐ : ܕܙܲܒܼ̈ܝܼܢ ܤܲܓܿܝܼ̈ܐܵܢ ܡ̣ܢ ܫܒܼܝܼ̈ܚܵܬܼܵܐ ܘܲܡܝܲܩܪ̈ܵܬܼܵܐ ܦܵܐܹ̇ܫ ܡܸܛܠܵܬܼܵܗ̇ . ܡܵܐ ܕܹܝܢ ܕܲܬܿܕܼܝܩ ܥܲܠ ܗܵܕܹܐ ܕܸܚܠܬܼܵܐ ܕܢܲܦܫܵܐ : ܗܵܟܲܢܵܐ ܚܵܝ̇ܒܵܐ ܡ̣ܢ ܩܕܼܵܡܹܝܗ̇ : ܐܲܝܟܼ ܩܹܪܘܼܬܼܵܐ ܡ̣ܢ ܚܲܝܠܵܗ̇ ܕܫܲܠܗܹܒܼܝܼܬܼܵܐ . ܩܘܼܒܵܠܛܲܝܒܿܘܼܬܼܵܐ ܕܢܵܤܘܿܒܼܵܐ ܡܓܲܪܸܓܼ ܠܝܵܗܘܿܒܼܵܐ : ܥܵܠ ܡܵܘ̈ܗܒܼܵܬܼܵܐ ܕܪܵܘܪ̈ܒܼܵܢ ܡ̣ܢ ܩܲܕܼ̈ܡܵܝܬܼܵܐ . ܐܲܝܢܵܐ ܕܟܼܵܐܹ̇ܡ ܥܲܠ ܙܥܘܿܪ̈ܝܵܬܼܵܐ : ܘܐܵܦ ܒܪܵܘܪ̈ܒܼܵܬܼܵܐ ܕܲܓܵܠܵܐ ܐܝܼܬܼܵܘܗܝ ܘܛܵܠܘܿܡܵܐ ܀ ܟܪܝܼܗܵܐ ܕܲܡܦܵܣ ܒܟܼܘܼܪܗܵܢܹܗ : ܕܠܝܼܠܵܐ ܐܵܪܤܝܘܼܬܹܗ . ܘܐܲܝܢܵܐ ܕܲܒܼܟܹܐܒܹܗ ܡܵܘܕܸܐ : ܩܲܪܝܼܒܼ ܗ̄ܘ̣ ܠܚܘܼܠܡܵܢܵܐ ܀ ܠܸܒܵܐ ܩܲܫܝܵܐ : ܢܸܤܓܿܘܿܢ ܟܹܐܒܼܵܘ̈ܗܝ . ܘܲܟܼܪܝܼܗܵܐ ܕܲܡܪܲܕܼ ܥܲܠ ܐܵܤܝܵܐ : ܫܘܼܢܵܩܹܗ ܡܸܬܿܬܵܘܤܲܦ ܀ ܠܲܝܬܿ ܚܛܝܼܬܼܵܐ ܕܠܵܐ ܫܘܼܒܼܩܵܢܵܐ : ܐܸܠܵܐ ܐܲܝܕܵܐ ܕܲܕܠܵܐ ܬܝܵܒܼܘܼܬܼܵܐ ܐܝܼܬܹܝܗ̇ . ܘܠܲܝܬܿ ܡܵܘܗܲܒܼܬܼܵܐ ܕܲܕܼܠܵܐ ܬܵܘܤܲܦܬܼܵܐ ܡܩܵܘܝܵܐ : ܐܸܠܵܐ ܐܲܝܕܵܐ ܕܚܲܤܝܼܪܵܐ ܡ̣ܢ ܬܵܘܕܝܼܬܼܵܐ . ܤܲܟܼܠܵܐ ܠܲܡ : ܙܥܘܿܪܝܵܐ ܡܢܵܬܹܗ ܒܥܲܝܢܵܘ̈ܗܝ ܀ ܗ̤ܘܲܝܬܿ ܡܸܬܼܥܲܗܲܕܼ ܐܲܡܝܼܢܵܐܝܼܬܼ ܠܐܲܝܠܹܝܢ ܕܲܡܥܲܠܹܝܢ ܡܸܢܵܟܼ ܒܲܡܝܲܬܿܪܘܼܬܼܵܐ : ܕܲܒܼܨܝܼܪܵܐ ܬܸܚܙܸܐ ܢܲܦܫܵܟܼ ܡ̣ܢ ܦܸܚܡܗܘܿܢ ܒܟܼܠܙܒܲܢ . ܘܲܗ̤ܘܲܝܬܿ ܡܸܬܼܒܲܩܸܐ ܒܟܼܠܙܒܲܢ ܒܐܘܼ̈ܠܨܵܢܹܐ ܚܲܤܝܼ̈ܢܹܐ ܕܐܲܝܠܹܝܢ ܕܥܲܤܩܝܼܢ ܘܒܼܝܼܫܝܼܢ ܛܘܼܪ̈ܵܦܲܝܗܘܿܢ : ܕܩܘܼܒܵܠܛܲܝܒܿܘܼܬܼܵܐ ܬܸܬܸܠ ܥܲܠ ܙܥܘܿܪ̈ܝܵܬܼܵܐ ܕܲܫܟܼܝܼ̈ܚܵܢ ܨܹܐܕܲܝܟ : ܘܬܸܫܟܲܚ ܠܲܡܤܲܝܒܵܪܘܼ ܐܸܢܹܝܢ ܒܚܲܕܘܼܬܼܵܐ ܀ ܒܙܲܒܼܢܵܐ ܕܐܝܼܬܲܝܟ ܒܡܸܙܕܲܟܼܝܵܢܘܼܬܼܵܐ ܘܫܲܦܠܘܼܬܼܵܐ ܘܡܲܐܝܼܢܘܼܬܼܵܐ : ܘܐܲܤܝܼܪ ܘܲܡܦܲܟܲܪ ܐܲܢ̄ܬܿ ܠܲܒܼܥܸܠܕܲܪܵܟܼ ܒܕܼܵܘܝܘܼܬܼܵܐ ܓܢܝܼܚܵܬܐ ܘܒܲܬܼܥܝܼܫܘܼܬܼܵܐ ܕܦܘܼܠܚܵܢܵܐ ܕܲܚܛܝܼܵܬܼܵܐ : ܐܲܝܵܬܐ ܥܲܠ ܒܵܠܵܟܼ ܙܲܒܼ̈ܢܹܐ ܩܲܕܼ̈ܡܵܝܹܐ ܕܟܲܫܝܼܪܘܼܬܼܵܐ : ܘܕܲܐܝܟܲܢ ܐܵܦ ܥܕܲܡܵܐ ܠܲܙܥܘܿܪ̈ܝܵܬܼܵܐ ܫܩܵܠܛܲܥܢܵܐ ܡܚܵܘܸܐ ܗ̣̄ܘܲܝܬܿ : ܘܒܲܛܢܵܢܵܐ ܡܸܬܿܬܿܙܝܼܥ ܗ̣̄ܘܲܝܬܿ ܠܘܼܩܒܲܠ ܡܥܵܘ̈ܟܼܵܢܹܐ ܕܡܲܪܕܝܼܬܼܵܟܼ . ܘܬܸܢ̈ܚܵܬܼܵܐ ܡܲܤܪܲܚ ܗ̣̄ܘܲܝܬܿ ܥܲܠ ܐܲܦܲܝ̈  pb. 12  ܒܨܝܼܪ̈ܵܬܼܵܐ ܕܡܸܬܼܒܲܤ̈ܝܵܢ ܗ̣̄ܘܲܝ̈ ܡܸܢܵܟܼ ܐܲܝܟܼ ܕܲܒܼܓܸܕܼܫܵܐ : ܘܟܼܠܹܗ ܐܲܢ̄ܬܿ : ܩܵܛܲܪ ܗ̣̄ܘܲܝܬܿ ܟܠܝܼܠܵܐ ܒܙܵܟܼܘܼܬܼܵܐ ܕܲܒܼܗܹܝܢ . ܘܗܵܝܕܹܝܢ ܡܸܟܹܝܠ ܒܗܵܠܹܝܢ ܘܕܲܐܝܟܼ ܗܵܠܹܝܢ ܥܘܼ̈ܗܕܵܢܹܐ : ܡܸܬܿܬܿܥܝܼܪܵܐ ܢܲܦܫܵܟܼ ܐܲܝܟܼ ܕܡ̣ܢ ܥܘܼܡܩܵܐ : ܘܠܵܒܼ̇ܫܵܐ ܫܲܠܗܹܒܼܝܼܬܼܵܐ ܕܲܛܢܵܢܵܐ . ܘܐܲܝܟܼ ܕܡ̣ܢ ܡܝܼ̈ܬܹܐ ܩܵܝ̇ܡܵܐ ܡ̣ܢ ܛܘܼܒܵܥܵܗ̇ : ܘܙܵܩ̇ܦܵܐ ܗ̤ܝ ܠܵܗ̇ ܘܐܵܬܼ̇ܝܵܐ ܠܛܲܟܼܤܵܗ̇ ܩܲܕܼܡܵܝܵܐ : ܒܐܵܓܼܘܿܢܵܐ ܚܲܡܝܼܡܵܐ ܕܠܘܼܩܒܲܠ ܤܵܛܵܢܵܐ ܘܲܚܛܝܼܬܼܵܐ ܀ ܐܸܬܿܕܲܟܼܪ ܡܲܦܘܼܠܬܼܵܐ ܕܚܲܝ̈ܠܬܼܵܢܹܐ : ܕܬܸܬܼܡܲܟܲܟܼ ܒܲܡܝܲܬܿܪ̈ܵܬܼܵܟܼ . ܘܲܥܗܲܕܼܥܲܤܩܘܼܬܼ ܚܛܵܗܹ̈ܐ ܕܐܲܝܠܹܝܢ ܕܲܢܦܲܠ̣ܘ ܘܬܼܵܒܼܘ : ܘܪܘܼܡܪܵܡܵܐ ܘܐܝܼܩܵܪܵܐ ܕܩܲܒܸܿܠ̣ܘ ܡ̣ܢ ܒܵܬܲܪܟܸܢ : ܕܬܸܬܼܠܲܒܲܒܼ ܒܲܬܼܝܵܒܼܘܼܬܼܵܟܼ ܀ ܗ̤ܘܝܼ ܪܵܕܼܘܿܦܵܐ ܠܲܩܢܘܿܡܵܟܼ : ܘܡܸܬܼܪܕܸܦ ܡ̣ܢ ܘܲܥܕܵܟܼ ܒܥܸܠܕܲܪܵܟܼ ܀ ܐܸܫܬܲܝܲܢ ܐܲܢ̄ܬܿ ܥܲܡ ܢܲܦܫܵܟܼ : ܘܡܸܫܬܲܝܢܝܼܢ ܥܲܡܵܟܼ ܫܡܲܝܵܐ ܘܐܲܪܥܵܐ . ܐܸܬܼܚܲܦܲܛ ܠܡܸܥܲܠ ܠܒܹܝܬܼ ܓܲܙܵܐ ܕܲܠܓܼܵܘ ܡܸܢܵܟܼ : ܘܲܚܙܲܝܬܵܝܗܝ ܠܗܵܘ̇ ܕܒܲܫܡܲܝܵܐ . ܚܲܕܼ ܐܝܼܬܼܵܘܗܝ ܗܵܢܵܐ ܘܗܵܘ̇ : ܘܒܲܚܕܼܵܐ ܡܲܥܲܠܬܼܵܐ ܬܸܚܙܸܐ ܬܪ̈ܲܝܗܘܿܢ . ܤܸܒܿܠܬܼܵܐ ܕܗܵܝ̇ ܡܲܠܟܿܘܼܬܼܵܐ ܠܓܼܵܘ ܡܸܢܵܟܼ ܡܛܲܫܝܵܐ : ܘܲܒܼܓܼܵܘ ܢܲܦܫܵܟܼ . ܥܡܲܕܼ ܐܲܢ̄ܬܿ ܒܵܟܼ ܡ̣ܢ ܚܛܝܼܬܼܵܐ : ܘܬܲܡܵܢ ܡܸܫܟܲܚ ܐܲܢ̄ܬܿ ܡܲܤܩܵܢܹ̈ܐ ܕܲܒܼܗܘܿܢ ܬܸܤܲܩ ܀ ܕܡܵܢܵܐ ܐܸܢܹܝܢ ܨܸܒܼ̈ܘܵܬܼܵܐ ܕܥܵܠܡܵܐ ܕܲܥܬܼܝܼܕܼ : ܠܵܐ ܦܲܫܸܩ̣ܘ ܟܬܼܵܒܹ̈ܐ . ܕܐܲܝܟܲܢܵܐ ܕܹܝܢ ܢܩܲܒܸܠ ܡܲܪܓܿܫܵܢܘܼܬܼܵܐ ܕܒܼܘܼܤܵܡܗܹܝܢ ܡ̣ܢ ܟܲܕܼܘܼ : ܤܛܲܪ ܡ̣ܢ ܫܘܼܚܠܵܦܵܐ ܟܝܵܢܵܝܵܐ ܘܫܘܼܢܵܝܵܐ ܐܲܬܼܪܵܢܵܝܵܐ : ܦܫܝܼܩܵܐܝܼܬܼ ܐܲܠܸܦ̣ܘ ܠܲܢ ܀ ܘܐܵܦܸܢ ܫܡܵܗܹ̈ܐ ܪ̈ܚܝܼܡܹܐ ܕܨܸܒܼ̈ܘܵܬܼܵܐ ܫܒܼܝܼ̈ܚܵܬܼܵܐ ܕܗܲܢܝܼ̈ܐܵܢ ܘܝܲܦܝܼܪ̈ܵܢ ܠܘܵܬܲܢ ܤܵܡ̣ܘ ܠܗܹܝܢ ܠܓܼܘܼܪܵܓܲܢ : ܒܗܵܝ̇ ܕܐܸܡ݂ܲܪܘ ܕܥܲܝܢܵܐ ܠܵܐ ܚܙܵܬ̤ ܘܐܸܕܼܢܵܐ ܠܵܐ ܫܸܡܥܲܬ̤ ܘܫܲܪܟܵܐ : ܐܸܠܵܐ ܩܲܢܝܵܘܼܬܼ ܕܵܡܝܘܼܬܼܵܐ  pb. 13  ܒܠܵܐ ܡܸܬܿܕܲܟܵܢܘܼܬܼܗܹܝܢ ܠܲܚܕܼܵܐ ܡ̣ܢ ܕܲܬܼܢܵܢ : ܫܵܘܕܲܥ ܠܲܢ ܗܵܢܹܝܢ ܕܲܥܬܼܝܼ̈ܕܼܵܢ . ܒܘܼܤܵܡܵܐ ܟܹܝܬܼ ܪܘܼܚܵܢܵܝܵܐ : ܠܵܐ ܗ̄ܘ̣ܵܐ ܚܫܲܚܬܼܵܐ ܗ̄ܘ̣ ܕܨܸܒܼ̈ܘܵܬܼܵܐ ܩܢ̈ܘܿܡܵܝܵܬܼܵܐ : ܕܲܠܒܲܪ ܡ̣ܢ ܝܵܬܼܵܐ ܕܢܵܤܘܿܒܹ̈ܐ ܫܟܼܝܼ̈ܚܵܢ ܒܬܼܘܼܩܵܢܵܐ ܗܵܘ̇ ܕܲܥܬܼܝܼܕܼ ܠܲܢ ܢܸܤܬܲܒܼ̈ܵܢ . ܘܐܸܢ ܠܵܐ ܗܵܝ̇ ܕܡܲܠܟܿܘܼܬܼܵܐ ܕܲܫܡܲܝܵܐ ܠܓܼܵܘ ܡܸܢܟܼܘܿܢ ܗ̣̄ܝ : ܘܗܵܝ̇ ܕܬܹܐܬܸܐ ܡܲܠܟܿܘܼܬܼܵܟܼ : ܡܵܕܹܝܢ ܡܠܘܿܐܵܐ ܕܨܸܒܼ̈ܘܵܬܼܵܐ ܡܸܬܼܪ̈ܲܓܼܫܵܢܝܬܼܵܐ ܩܢܹܝܢܲܢ ܠܓܼܵܘ ܡܸܢܲܢ : ܠܪܲܗܒܼܘܿܢܵܐ ܕܒܼܘܼܤܵܡܵܐ ܕܲܒܼܗܹܝܢ . ܐܵܢܲܢܩܹܐ ܓܹܝܪ : ܕܐܲܟܼܘܵܬܼܗܹܝܢ ܢܸܗܘܸܐ ܐܝܼܬܼ ܠܹܗ ܩܲܢܝܵܘܼܬܼ ܕܘܼܡܝܵܐ ܘܲܠܪܲܗܒܼܘܿܢܵܐ : ܘܐܵܦܸܢ ܡܸܟܵܐ ܒܲܡܢܵܬܼܵܐ : ܒܫܘܼܡܠܵܝܵܐ ܕܹܝܢ ܟ̱ܠܹܗ ܠܗܲܠ . ܒܕܼܵܐܦ ܗܵܝ̇ ܕܐܲܝܟܼ ܕܲܒܼܡܲܚܙܝܼܬܼܵܐ : ܘܐܵܦܸܢ ܠܵܘ ܩܢܘܿܡܵܐܝܼܬܼ : ܡ̣ܢ ܟܠܦܪܘܼܣ : ܩܲܢܵܝܘܼܬܼ ܕܘܼܡܝܵܐ ܡܫܵܘܕܥܵܐ . ܐܸܢ ܕܹܝܢ ܐܲܝܟܼ ܤܵܗ̈ܕܘܵܬܼܵܐ ܫܲܪܝܼܪ̈ܲܬܼܵܐ ܕܲܡܦܲܫ̈ܩܲܝ ܟܬܼܵܒܹ̈ܐ : ܡܲܥܒܿܕܼܵܢܘܼܬܼܵܐ ܗ̣̄ܝ ܡܸܬܼܝܲܕܼܥܵܢܝܼܬܼܵܐ ܕܪܘܼܚܵܐ ܕܩܘܼܕܼܫܵܐ : ܘܗܵܕܹܐ ܡܢܵܬܼܵܐ ܗ̣̄ܝ ܡ̣ܢ ܗܵܝ̇ ܟ̱ܠܵܢܵܝܬܼܵܐ : ܡܵܕܹܝܢ ܤܛܲܪ ܡ̣ܢ ܡܲܥܒܿܕܼܵܢܘܼܬܼܵܐ ܪܘܼܚܵܢܵܝܬܼܵܐ ܕܲܒܼܡܲܪܓܫܵܢܘܼܬܼܵܐ ܡܸܬܼܝܲܕܼܥܵܢܝܼܬܼܵܐ ܗܵܘ̇ܝܵܐ ܒܹܝܬܼ ܠܵܗ̇ ܘܲܠܗܘܿܢ . ܘܠܵܐ ܡܸܕܸܡ ܡܸܬܼܪܲܓܼܫܵܢܵܐ ܠܒܼܘܼܤܵܡܵܐ ܕܩܲܕܼܝܼ̈ܫܹܐ ܡܸܨܥܵܝܵܐ ܡ̣ܢ ܪܸ̈ܓܼܫܹܐ ܘܪ̈ܵܓܼܘܿܫܹܐ ܬܲܡܵܢ : ܤܛܲܪ ܡ̣ܢ ܥܘܼ̈ܒܹܐ ܚܵܒܼ̈ܫܲܝ ܠܟܼܠ ܡܬܲܚܡܵܐܝܼܬܼ . ܕܐܸܢ ܐܲܫܝܼܕܼܘܼܬܼ ܢܘܼܗܪܵܐ ܢܹܐܡܲܪ : ܠܵܐ ܝܲܕܘܼܥܬܼܵܢܝܵܐ ܒܪܲܡ ܀ ܪܵܚܹ̇ܡ ܡܝܲܬܿܪܘܼܬܼܵܐ ܐܝܼܬܼܵܘܗܝ : ܠܵܘ ܐܲܝܢܵܐ ܕܫܲܦܝܼܪ̈ܵܬܼܵܐ ܤܵܥ݁ܲܪ ܚܦܝܼܛܵܐܝܼܬܼ : ܐܸܠܵܐ ܐܲܝܢܵܐ ܕܒܼܝܼ̈ܫܵܬܼܵܐ ܕܢܲܩܝܼ̈ܦܵܢ ܠܹܗ : ܒܚܲܕܼܘܼܬܼܵܐ ܡܩܲܒܸܿܠ ܀ ܠܵܐ ܪܲܒܵܐ ܕܲܚܠܵܦ ܡܝܲܬܿܪܘܼܬܼܵܐ ܐ̄ܢܵܫ ܒܐܘܼ̈ܠܨܵܢܹܐ ܢܚܲܡܤܸܢ : ܐܲܝܟܼ ܗܵܝ ܕܲܒܼܫܘܼܕܵܠܵܐ ܕܚܘܼ̈ܬܼܚܵܬܹܐ ܠܵܐ ܢܸܬܿܕܵܘܲܕܼ ܪܸܥܝܵܢܵܐ ܡ̣ܢ ܓܒܼܝܼܬܼܵܐ ܕܨܸܒܼܝܵܬܹܗ ܫܲܦܝܼܪܵܐ ܀ ܟܠ ܡܸܬܿܬܵܘܝܵܢܘܼܬܼܵܐ ܓܹܝܪ ܕܒܼܵܬܲܪ ܡܸܬܿܬܿܪܝܼܡܵܢܘܼܬܼܵܐ ܕܚܹܐܪܘܼܬܼܵܐ  pb. 14  ܗܵܘ̇ܝܵܐ : ܠܵܐ ܚܲܕܼܘܼܬܼܵܐ ܡܸܢܵܗ̇ ܢܵܒܼ̇ܥܵܐ : ܘܠܵܐ ܠܦܘܿܘܼܪܥܵܢܘܼܬܼܵܐ ܡܸܬܼܚܲܫܒܵܐ ܕܩܲܡܵܝ݂ܝ̈ܗ̇ ܀ ܚܲܦܵܐ ܥܲܠ ܚܲܛܵܝܵܐ : ܟܲܕܼ ܠܵܐ ܚܵܤܲܪ ܐܲܢ̄ܬܿ ܒܹܗ . ܐܸܠܵܐ ܬܠܲܒܿܒܼܝܼܘܗܝ ܠܚܲܝܹ̈ܐ : ܕܢܸܛܥܢܘܼܢܵܟܼ ܪ̈ܲܚܡܹܐ ܕܡܵܪܘܼܬܼܵܐ ܀ ܤܡܘܿܟܼ ܠܲܡܚܝܼ̈ܠܹܐ ܘܥܲܚ̈ܝܼܩܲܝ ܪܘܼܚܵܐ ܒܡܸܠܬܼܵܐ ܟܡܵܐ ܕܡܵܛ̇ܝܵܐ ܒܐܝܼܕܲܝ̈ܟ : ܕܲܬܼܤܲܡܟܼܵܟܼ ܝܲܡܝܼܢܵܐ ܛܥܝܼܢܲܬܼ ܠܟܼܠ ܀ ܗ̤ܘܝܼ ܫܵܘܬܵܦܵܐ ܥܲܡ ܚܲܫܝܼ̈ܫܲܝ ܠܸܒܵܐ ܒܚܲܫܵܐ ܕܨܲܠܘܿܬܼܵܐ ܘܲܚܢܲܓܼܬܼܵܐ ܕܠܸܒܵܐ : ܘܢܸܬܼܦܬܲܚ ܩܕܼܵܡ ܫܸܐ̈ܠܵܬܼܵܟܼ ܡܲܒܿܘܼܥܵܐ ܕܲܚܢܵܢܵܐ . ܐܲܥܡܸܠ ܝܵܬܼܵܟܼ ܒܒܼܵܥܘܼܬܼܵܐ ܕܟܼܠܥܸܕܵܢ ܩܕܼܵܡ ܐܲܠܵܗܵܐ : ܒܠܸܒܵܐ ܕܲܛܥܝܼܢ ܡܲܚܫܲܒܼܬܼܵܐ ܙܗܝܼܬܼܵܐ ܕܡܲܠܝܵܐ ܚܲܫܵܐ : ܘܲܢܢܲܛܲܪ ܪܸܥܝܵܢܵܟܼ ܡ̣ܢ ܚܘܼ̈ܫܵܒܹܐ ܨܵܐܹ̈ܐ : ܕܠܵܐ ܬܸܙܕܲܠܲܠ ܒܵܟܼ ܐܘܼܪܚܹܗ ܕܐܲܠܵܗܵܐ . ܐܲܦܗܵܐ ܚܙܵܬܼܵܟܼ ܒܥܸܢܝܵܢܵܐ ܐܲܡܝܼܢܵܐ ܕܩܸܪܝܵܢܵܐ ܕܦܘܼܪܫܵܢܵܐ : ܕܕܲܠܡܵܐ ܒܥܸܠܲܬܼ ܒܸܛܠܵܢܵܐ ܢܸܬܼܟܲܬܲܡ ܒܲܚܝܵܪܵܟܼ ܚܸܙܘܵܐ ܢܘܼܟܼܪܵܝܵܐ ܀ ܠܵܐ ܬܢܲܤܸܐ ܠܪܸܥܝܵܢܵܟܼ ܐܲܝܟܼ ܕܲܠܒܼܘܼܩܝܵܐ ܒܚܵܘܪܵܐ ܕܚܘܼ̈ܫܵܒܹܐ ܙܲܠܝܼ̈ܠܹܐ ܕܲܡܢܲܤܹܝܢ : ܟܲܕܼ ܤܵܒܲ̇ܪ ܐܲܢ̄ܬܿ ܗ̄ܘ̣ ܕܠܵܐ ܡܸܙܕܟܸܐ ܐܲܢ̄ܬܿ . ܐܵܦ ܚܲܟܿܝܼ̈ܡܹܐ ܐܸܬܿܕܵܘܲܕܼܘ ܒܕܼܘܼܟܿܬܼܵܐ ܗܵܕܹܐ : ܘܲܫܛ̣ܵܘ . ܠܵܐ ܬܸܚܡܘܿܠ ܫܲܠܗܹܒܼܝܼܬܼܵܐ ܒܥܘܼܒܵܟܼ : ܐܲܝܟܼ ܕܐܲܡܝܼܪ : ܕܠܵܐ ܐܘܼ̈ܠܨܵܢܹܐ ܚܲܤܝܼ̈ܢܹܐ ܕܦܲܓܼܪܵܐ : ܥܲܤܩܵܐ ܗ̣̄ܝ ܠܠܵܐ ܡܢܲܦܩܘܼܬܼܵܐ ܕܛܲܠܝܘܼܬܼܵܐ : ܠܡܸܬܼܟܕܼܵܢܘܼ ܬܚܹܝܬܼ ܢܝܼܪܵܗ̇ ܕܩܲܕܝܼܫܘܼܬܼܵܐ ܀ ܠܫܘܼܪܵܝ ܥܲܡܛܵܢܵܐ ܕܗܵܘܢܵܐ ܟܲܕܼ ܬܸܬܼܚܵܘܸܐ ܐܵܬ̤ܵܐ ܒܢܲܦܫܵܐ ܗܵܕܲܐ ܗ̣̄ܝ : ܒܡܲܐܝܼܢܘܼܬܼܵܐ ܩܲܕܼܡܵܝܑܬܼ ܕܲܠܘܵܬܼ ܬܸܫܡܸܫܬܼܵܐ ܘܲܨܠܘܿܬܼܵܐ ܡܫܲܪܝܵܐ . ܐ̄ܚܪܵܢܝܵܐܝܼܬܼ ܓܹܝܪ ܕܢܸܬܿܕܪܸܫ ܫܒܼܝܼܠܵܐ ܕܲܠܬܼܵܘܫܵܐ ܒܢܲܦܫܵܐ : ܠܵܐ ܡܲܨܝܵܐ : ܐܸܠܵܐ ܐܸܢ ܠܘܼܩܕܲܡ ܡ̣ܢ ܬܲܡܵܢ ܬܸܦܸܠ . ܐܲܝܟܼ  pb. 15  ܕܟܲܕܼ ܬܸܬܼܓܠܸܙ ܡ̣ܢ ܥܘܼܕܼܪܵܢܵܐ ܐܲܠܵܗܵܐ : ܗܵܘ̇ ܕܡܲܪܕܝܼܬܹܗ ܡ̣ܢ ܬܲܡܵܢ ܗܵܘ̇ܝܵܐ ܠܘܵܬܹܗ : ܕܠܝܼܠܵܐܝܼܬܼ ܒܐܝܼܕܲܝ̈ܗܘܿܢ ܕܒܲܥ̈ܠܲܝ ܕܲܪܵܐ ܬܸܦܸܠ . ܘܲܐ̄ܚܪܹܬܼܵܐ . ܕܟܲܕܼ ܬܸܗܘܸܐ ܬܘܼܒܼ ܕܠܵܐ ܨܸܦܬܼܵܐ ܡ̣ܢ ܗܵܠܹܝܢ ܕܲܡܝܲܬܪܘܼܬܼܵܐ : ܡ̣ܢ ܟܠܦܪܘܿܣ : ܠܘܵܬܼ ܗܵܢܹܝܢ ܕܕܲܠܩܘܼܒܼܠܵܐ ܬܸܬܼܓܿܪܸܦ . ܫܘܼܢܵܝܵܐ ܡ̇ܢ ܕܡ̣ܢ ܐܲܝܢܵܐ ܕܗ̤ܘ ܓܲܒܵܐ : ܫܘܼܪܵܝܵܐ ܐܝܼܬܼܵܘܗܝ ܕܲܠܘܵܬܼ ܓܲܒܵܐ ܕܕܲܠܩܘܼܒܼܠܵܐ . ܬܸܥܫܲܢ ܥܒܼܝܼܕܬܵܐ ܕܲܡܝܲܬܿܪܘܼܬܼܵܐ ܥܲܠ ܢܲܦܫܵܐ : ܘܬܸܪܢܸܐ ܒܵܗ̇ : ܘܫܲܪܟܵܐ ܀ ܚܵܘܵܐ ܩܕܼܵܡ ܐܲܠܵܗܵܐ ܡܚܝܼܠܘܼܬܼܵܟܼ ܒܟܼܠܥܸܕܵܢ . ܕܠܵܐ ܢܸܒܼܨܘܿܢ ܢܘܼܟܼܪ̈ܵܝܹܐ ܚܲܝܠܵܟܼ : ܟܲܕܼ ܬܸܫܬܵܘܚܲܕܼ ܡ̣ܢ ܡܥܲܕܪܵܢܵܟܼ . ܥܦܝܼܦܵܐ ܐܝܼܬܼܵܘܗܝ : ܦܘܼܠܚܵܢܹܗ ܕܲܙܩܝܼܦܵܐ . ܘܗܵܕܹܐ : ܠܦܘܼܬܼ ܥܦܝܼܦܘܼܬܹܗ ܕܲܟܼܝܵܢܵܐ . ܕܡܸܬܼܦܲܠܲܓܼ ܠܲܡ̈ܢܵܘܵܬܼܵܐ : ܬܲܪܬܹܝܢ . ܠܲܡܤܲܝܒܿܪܵܢܘܼܬܼܵܐ ܕܐܘܼ̈ܠܨܵܢܹܐ ܕܦܲܓܼܪܵܐ : ܕܡܸܬܼܓܲܡܪܵܐ ܒܡܲܥܒܿܕܼܵܢܘܼܬܼܵܐ ܕܚܸܡܬܼܵܐ ܕܢܲܦܫܵܐ : ܘܡܸܬܼܩܲܫܝܵܐ ܤܵܥܘܿܪܘܼܬܼܵܐ . ܘܲܠܦܘܼܠܚܵܢܵܐ ܩܲܛܝܼܢܵܐ ܕܡܲܕܥܵܐ : ܒܥܸܢܝܵܢܹ̈ܐ ܐܲܠܵܗܵܝܹ̈ܐ ܘܐܲܡܝܼܢܘܼܬܼܵܐ ܕܲܨܠܘܿܬܼܵܐ ܘܫܲܪܟܵܐ : ܕܡܸܬܼܦܲܠܚܵܐ ܒܲܡܢܵܬܼܵܐ ܗܵܝ̇ ܪܸܓܿܬܼܵܢܵܝܬܼܵܐ : ܘܡܸܫܬܲܡܗܵܐ ܬܹܐܘܿܪܝܼܵܐ . ܘܲܚܕܼܵܐ ܡ̇ܢ : ܠܲܡܢܵܬܼܵܐ ܚܵܫܘܿܫܬܼܵܐ ܡܕܲܟܿܝܵܐ ܒܝܲܕܼ ܚܲܝܠܹܗ ܕܲܛܢܵܢܵܐ . ܘܲܐ̄ܚܪܹܬܼܵܐ : ܒܝܲܕܼ ܡܲܥܒܿܕܼܵܢܘܼܬܼܵܐ ܕܚܘܼܒܵܐ ܕܢܲܦܫܵܐ : ܕܐܝܼܬܹܝܗ̇ ܡܸܬܼܝܲܐܒܼܵܢܘܼܬܼܵܐ ܟܝܵܢܵܝܬܼܵܐ : ܠܲܡܢܵܬܼܵܐ ܡܸܤܬܲܟܿܠܵܢܝܼܬܼܵܐ ܡܨܲܠܠܵܐ ܀ ܟܠܡ̇ܢ ܗܵܟܹܝܠ ܕܡܸܢܩܕܵܡ ܢܘܼܦܵܩܵܐ ܕܒܲܡܢܵܬܼܵܐ ܩܲܕܼܡܵܝܬܼܵܐ ܦܵܤܲܥ̇ ܥܲܠܗܵܝ̇ ܕܬܲܪܬܹܝܢ ܡܸܛܠ ܗܲܢܝܼܐܘܼܬܼܵܗ̇ : ܘܝܲܐܝܼܒܼܵܐܝܼܬܼ ܕܠܵܐ ܐܹܡܲܪ ܚܒܸܢܵܢܵܐܝܼܬܼ : ܪܘܼܓܼܙܵܐ ܡܥܲܬܸܕܼ ܕܢܸܢܫܲܡ ܠܩܘܼܒܼܠܹܗ . ܒܗܵܝ̇ ܕܟܲܕܼ ܠܵܐ ܠܘܼܩܕܲܡ  pb. 16  ܐܲܡܝܼܬܼ ܗܲܕܵܡܵܘ̈ܗܝ ܕܒܲܐܪܥܵܐ : ܗܵܢܵܘ ܕܹܝܢ : ܐܲܤܝܼ ܟܪܝܼܗܘܼܬܼܵܐ ܕܚܘܼܫܵܒܼܵܘ̈ܗܝ ܒܲܡܤܲܝܒܿܪܵܢܘܼܬܼܵܐ ܕܥܲܡܠܹܗ ܘܨܲܗܪܹܗ ܕܲܙܩܝܼܦܵܐ : ܐܲܡܪܲܚ̣ ܠܲܡܗܲܓܵܓܼܘܼ ܒܗܵܘܢܹܗ ܫܘܼܒܼܚܹܗ ܕܲܙܝܼܦܵܐ . ܘܗܵܕܹܐ ܐܝܼܬܹܝܗ̇ ܗܵܝ̇ ܕܡ̣ܢ ܩܲܕܼܝܼ̈ܫܹܐ ܩܲܕ̈ܡܵܝܹܐ ܐܲܡܝܼܪܵܐ : ܕܡ̣ܢ ܩܕܼܵܡ ܕܢܸܫܠܘܿܢ ܡ̣ܢ ܡܚܝܼܠܘܼܬܼܵܐ ܗܸܢܘܿܢ ܪܸ̈ܓܼܫܹܐ : ܐܸܢ ܨܵܒܹ̇ܐ ܗܵܘܢܵܐ ܠܡܸܤܲܩ ܠܲܙܩܝܼܦܵܐ : ܪܘܼܓܼܙܹܗ ܕܐܲܠܵܗܵܐ ܐܵܬܹ̇ܐ ܥܠܵܘܗܝ ܀ ܡܲܤܲܩܬܼܵܐ ܕܠܲܙܩܝܼܦܵܐ ܡܲܥܒܿܕܲܬܼ ܪܘܼܓܼܙܵܐ : ܠܵܘ ܠܲܡܢܵܬܼܵܐ ܗܵܝ̇ ܩܲܕܼܡܵܝܬܼܵܐ ܕܲܡܤܲܝܒܿܪܵܢܘܼܬܼܵܐ ܕܐܘܼ̈ܠܨܵܢܹܐ ܕܐܝܼܬܹܝܗ̇ ܙܩܝܼܦܘܼܬܼܵܐ ܕܦܲܓܼܪܵܐ ܩܵܪܹܐ : ܐܸܠܵܐ ܠܡܲܤܲܩܬܼܵܐ ܕܬܹܐܘܿܪܝܼܵܐ ܕܐܝܼܬܹܝܗ̇ ܡܢܵܬܼܵܐ ܕܬܲܪܬܹܝܢ : ܗܵܝ̇ ܕܡ̣ܢ ܒܵܬܲܪ ܚܘܼܠܡܵܢܵܐ ܕܢܲܦܫܵܐ ܗܵܘ̇ܝܵܐ . ܕܐܲܝܢܵܐ ܠܲܡ ܕܟܲܕܼ ܡܟܲܬܼܡ ܪܸܥܝܵܢܹܗ ܒܚܲܫܹ̈ܐ ܡܨܲܗܪܹ̈ܐ : ܪܵܗܹ̇ܛ ܠܲܡܗܲܓܵܓܼܵܘܼ ܒܠܸܒܹܗ ܫܪܲܓܼܪ̈ܵܓܼܝܵܬܼܵܐ ܕܚܘܼ̈ܫܵܒܹܐ ܕܲܥܬܼܝܼ̈ܕܼܵܬܼܵܐ : ܒܲܡܤܵܡ ܒܪܹܫܵܐ ܡܸܫܬܲܬܲܩ . ܒܗܵܝ̇ ܕܟܲܕܼ ܠܵܐ ܠܘܼܩܕܲܡ ܙܲܗܝܼ ܪܸܥܝܵܢܹܗ ܒܐܘܼ̈ܠܨܵܢܹܐ ܕܟܼܘܼܒܵܫ ܪ̈ܓܼܝܼܓܼܵܬܼܵܐ ܕܒܸܤܪܵܐ : ܪܗܸܛ̣ ܡ̣ܢ ܡܲܫܡܲܥ ܐܸܕܼܢܵܐ ܘܲܕܼܝܘܿܬܼܵܐ ܠܘܼܩܒܲܠ ܐܲܦܵܘ̈ܗܝ : ܠܡܸܪܕܵܐ ܒܐܘܼܪܚܵܐ ܡܲܠܝܲܬܼ ܥܲܡܛܵܢܵܐ ܟܲܕܼ ܤܲܡ̈ܝܵܢ ܒܵܒܼ̈ܬܹܗ . ܗܵܝ̇ ܕܐܵܦ ܐܲܝܠܹܝܢ ܕܲܚܠܝܼܡܵܐ ܚܙܵܬܼܗܘܿܢ ܘܡܲܠܝܵܐ ܢܘܼܗܪܵܐ : ܘܗܲܕܿܝܵܝܵܐ ܩܢܹܝܢ ܛܲܝܒܿܘܼܬܼܵܐ : ܒܩܹܘܲܢܕܹܝܢܘܿܣ ܐܝܼܬܲܝܗܘܿܢ ܕܠܹܠܲܝ ܐܝܼܡܵܩ . ܟܲܕܼ ܡܲܠ̈ܝܵܢ ܒܵܒܼܵܬܼ̈ܗܘܿܢ ܕܸܡ̈ܥܹܐ : ܘܒܲܨܠܘܿܬܼܵܐ ܘܒܲܒܼܟܼܵܬܼܵܐ ܡܲܩܦܝܼܢ ܠܸܠܝܵܐ ܠܐܝܼܡܵܡܵܐ : ܡܸܛܠ ܩܸܢܛܵܐ ܕܡܲܪܕܝܼܬܼܵܐ : ܘܲܫܩܝܼ̈ܦܹܐ ܚܲܤܝܼ̈ܢܹܐ ܕܲܒܼܗܘܿܢ ܦܵܓܼܥ̇ܝܼܢ : ܘܐܸܤܟܹ̈ܡܹܐ ܕܲܫܪܵܪܵܐ ܕܲܤܒܼܝܼܤܵܐܝܼܬܼ ܫܟܝܼܚܝܼܢ ܒܐܘܼܪܚܵܐ ܥܲܡ ܡܕܲܡ̈ܝܵܢܹܐ . ܗܵܠܹܝܢ ܠܲܡ ܕܐܲܠܵܗܵܐ : ܡ̣ܢ ܢܲܦܫܗܹܝܢ ܐܵܬܼ̈ܝܵܢ : ܟܲܕܼ ܐܲܢ̄ܬܿ ܠܵܐ ܪܓܼܝܼܫ ܐܲܢ̄ܬܿ : ܐܸܢ ܢܸܗܘܸܐ ܐܲܬܼܪܵܐ ܕܠܸܒܵܐ ܕܲܟܼܝܵܐ ܘܠܵܐ ܡܛܵܘܫܵܐ . ܐܸܢ ܠܵܐ ܡܕܲܟܲܝ  pb. 17  ܒܵܒܼܘܿܢܵܐ ܙܥܘܿܪܵܐ ܕܢܲܦܫܵܟܼ : ܠܵܐ ܬܲܡܪܲܚ ܠܡܲܨܵܕܼܘܼ ܒܐܸܤܦܹܝܪ ܫܸܡܫܵܐ : ܕܲܠܡܵܐ ܬܸܬܼܓܠܸܙ ܘܐܵܦ ܡ̣ܢ ܚܙܵܬܼܵܐ ܕܲܥܝܵܕܼܵܐ : ܕܐܝܼܬܹܝܗ̇ ܗܲܝܡܵܢܘܼܬܼܵܐ ܦܫܝܼܛܬܼܵܐ ܘܡܲܟܿܝܼܟܼܘܼܬܼܵܐ : ܘܬܼܵܘܕܝܼܬܼܵܐ ܠܸܒܵܢܵܝܬܼܵܐ : ܘܦܘܼܠܚܵܢܵܐ ܙܥܘܿܪܵܐ ܕܐܲܝܟܼ ܚܲܝܠܵܟܼ : ܘܬܸܫܬܕܸܐ ܠܚܲܕܼ ܡ̣ܢ ܐܲܬܼܪ̈ܵܘܵܬܼܵܐ ܡܸܬܼܝܲܕܼܥܵܢܹ̈ܐ : ܕܐܝܼܬܼܵܘܗܝ ܚܸܫܟܵܐ ܕܲܠܒܲܪ ܡ̣ܢ ܐܲܠܵܗܵܐ : ܠܡܸܥܲܠ ܐܲܝܟܼ ܗܵܘ̇ ܕܐܲܡܪܲܚ̣ ܒܢܲܚ̈ܬܹܐ ܨܵܐܹ̈ܐ ܠܡܸܫܬܿܘܼܬܼܵܐ ܀ ܡ̣ܢ ܥܲܡܠܵܐ ܘܲܙܗܝܼܪܘܼܬܼܵܐ : ܘܲܙܗܝܼܪܘܼܬܼܵܐ : ܢܵܒܼ̇ܥܵܐ ܙܲܗܝܼܘܼܬܼܵܐ ܕܚܘܼ̈ܫܵܒܼܵܐ . ܘܡ̣ܢ ܙܲܗܝܘܼܬܼܵܐ ܕܚܘܼ̈ܫܵܒܹܐ : ܢܘܼܗܪܵܐ ܕܬܲܪܥܝܼܬܼܵܐ . ܘܡܸܟܵܐ : ܡ̣ܢ ܛܲܝܒܿܘܼܬܼܵܐ ܡܸܬܼܗܲܕܸܐ ܗܵܘܢܵܐ : ܠܘܵܬܼ ܗܵܘ̇ ܡܸܕܸܡ ܕܠܵܐ ܫܲܠܝܼܛ ܠܪܸ̈ܓܼܫܹܐ : ܠܵܐ ܠܡܲܠܵܦܘܼ ܘܠܵܐ ܠܡܹܐܠܲܦ ܀ ܬܸܬܼܚܫܸܒܼ ܠܵܟܼ ܡܝܲܬܿܪܘܼܬܼܵܐ ܕܐܝܼܬܹܝܗ̇ : ܦܲܓܼܪܵܐ . ܬܹܐܘܿܪܝܼܵܐ ܕܹܝܢ : ܢܲܦܫܵܐ . ܬܲܪ̈ܬܲܝܗܹܝܢ ܕܹܝܢ : ܚܲܕܼ ܒܲܪܢܵܫܵܐ ܡܫܲܠܡܵܢܵܐ ܕܪܘܼܚ : ܡܚܲܝܲܕܼ ܡ̣ܢ ܡܢܵܘ̈ܵܬܼܵܐ ܡܸܬܼܪ̈ܲܓܼܫܵܢܝܵܬܼܵܐ ܘܡܸܬܼܝܲܕܼܥܵܢ̈ܝܵܬܼܵܐ . ܘܐܲܝܟܲܢܵܐ ܡܲܨܝܵܐ ܕܠܵܐ ܡܲܨܝܵܐ ܕܬܹܐܬܸܐ ܠܲܗܘܵܝܵܐ ܘܲܠܡܵܘܠܵܕܼܵܐ ܢܲܦܫܵܐ ܒܸܠܥܵܕܼ ܡܗܲܕܡܘܼܬܼܵܐ ܕܲܡܫܲܡܠ̱ܝܘܼܬܼ ܓܒܼܝܼܠܘܼܬܹܗ ܕܦܲܓܼܪܵܐ : ܗܵܟܲܢܵܐ ܠܵܐ ܡܲܨܝܵܐ ܬܹܐܘܿܪܝܼܵܐ ܢܲܦܫܵܐ ܕܬܲܪܬܹܝܢ ܕܐܝܼܬܹܝܗ̇ ܪܘܼܚܵܐ ܕܓܸܠܝܵܢܹ̈ܐ : ܕܬܸܬܿܨܝܼܪ ܒܟܲܪܤܹܗ ܕܡܲܕܿܥܵܐ ܡܩܲܒܿܠܵܢܵܐ ܕܲܡܠܘܿܐܵܐ ܕܙܲܪܥܵܐ ܪܘܼܚܵܢܵܝܵܐ : ܒܸܠܥܵܕܼ ܓܫܝܼܡܘܼܬܼ ܦܘܼܠܚܵܢܵܐ ܕܲܡܝܲܬܿܪܘܼܬܼܵܐ ܒܲܝܬܵܗ̇ ܕܝܼܕܲܥܬܼܵܐ ܡܩܲܒܿܠܵܢܝܼܬܼܵܐ ܕܓܸܠܝܵܢܹ̈ܐ ܀ ܬܹܐܘܿܪܝܼܵܐ ܕܝܼܬܹܝܗ̇ : ܪܓܸܫܬܼܵܐ ܕܐ̄ܪ̈ܵܙܹܐ ܐܲܠܵܗܵܝܹ̈ܐ : ܕܲܛܡܝܼܪܝܼܢ ܒܨܸܒܼ̈ܘܵܬܼܵܐ ܕܡܸܬܼܡܲܠ̈ܠܵܢ ܀ ܐܸܡܲܬܼܝ ܕܹܝܢ ܕܬܸܫܡܲܥ ܪܚܘܼܩܝܵܐ ܕܡ̣ܢ ܥܵܠܡܵܐ : ܐܵܘ ܫܒܼܝܼܩܘܼܬܼܵܐ ܕܥܵܠܡܵܐ : ܐܵܘ ܕܲܟܼܝܼܘܼܬܼܵܐ ܕܡ̣ܢ ܥܵܠܡܵܐ : ܠܘܼܩܕܲܡ ܤܢܝܼܩ ܐܲܢ̄ܬܿ ܠܡܹܐܠܲܦ  pb. 18  ܘܲܠܡܸܕܲܥ : ܠܵܘ ܗܸܕܝܼܘܿܛܵܐܝܼܬܼ ܐܸܠܵܐ ܒܙܵܘ̈ܥܹܐ ܝܲܕܘܼ̈ܥܬܼܵܢܹܐ : ܕܡܵܢܵܘ ܟܘܼܢܵܝܹܗ ܕܥܵܠܡܵܐ : ܘܡ̣ܢ ܟܡܵܐ ܦܘܼܪ̈ܫܵܢܹܐ ܡܸܬܼܩܲܝܲܡ ܗܵܢܵܐ ܫܡܵܐ : ܘܗܵܝܕܹܝܢ ܬܸܫܟܲܚ ܬܸܕܲܥ ܢܲܦܫܵܟܼ : ܕܲܟܼܡܵܐ ܗ̣̄ܝ ܠܵܟܼ ܪܲܚܝܼܩܘܼܬܼܵܐ ܐܵܘ ܚܘܼܠܛܵܢܵܐ ܕܲܠܘܵܬܼ ܥܵܠܡܵܐ . ܐܸܠܵܐ ܠܘܼܩܕܲܡ ܝܑܼܕܲܥ̣ ܐ̄ܢܵܫ ܡܵܢܵܘ ܥܵܠܡܵܐ : ܐܵܦ ܠܵܐ ܡܲܕܼܪܸܟܼ ܕܒܲܟܼܡܵܐ ܗܲܕܵܡܝܼ̈ܢ ܪܲܚܝܼܩ ܐܵܦ ܡܦܲܟܲܪ ܒܓܼܵܘܹܗ ܀ ܤܲܓܿܝܼ̈ܐܹܐ ܐܸܢܘܿܢ ܐܲܝܠܹܝܢ ܕܲܒܼܬܲܪܬܹܝܢ ܘܲܬܼܠܵܬܼ ܨܸܒܼ̈ܘܵܢ ܕܲܟܼܠܵܘ ܢܲܦܫܗܘܿܢ ܡ̣ܢ ܥܵܠܡܵܐ : ܐܲܤܒܲܪܘ ܥܲܠ ܢܲܦܫܗܘܿܢ ܕܝܲܬܝܼܪܹ̈ܐ ܐܸܢܘܿܢ ܠܒܲܪ ܡܸܢܹܗ ܒܕܼܘܼܒܵܪ̈ܲܝܗܘܿܢ . ܒܗܵܝ̇ ܕܠܵܐ ܐܸܤܬܲܟܲܠܘ ܘܲܚܙܵܘ ܚܲܟܿܝܼܡܵܐܝܼܬܼ : ܕܲܒܼܚܲܕܼ ܘܲܬܼܪܹܝܢ ܗܲܕܵܡܹ̈ܐ ܡܲܝܝܼܬܼܝܼܢ ܠܥܵܠܡܵܐ : ܫܲܪܟܵܐ ܕܹܝܢ ܕܗܲܕܵܡܲܝ̈ܗܘܿܢ ܚܲܝܝܼܢ ܐܸܢܘܿܢ ܒܓܼܵܘ ܓܘܼܫܡܹܗ ܕܥܵܠܡܵܐ . ܘܒܲܕܼܓܼܘܿܢ : ܐܵܦܠܵܐ ܒܚܲܫܲܝ̈ܗܘܿܢ ܐܸܫܟܲܚ̣ܘ ܠܡܲܪܓܵܫܘܼ . ܘܲܒܼܗܵܝ̇ ܕܠܵܐ ܐܲܪܓܸܫ̣ܘ : ܐܵܦܠܵܐ ܥܲܠ ܐܵܤܝܘܼܬܼܗܘܿܢ ܐܸܬܼܒܛܸܠ ܠܗܘܿܢ ܀ ܥܵܠܡܵܐ ܡܸܬܼܐܡܲܪ ܡ̣ܢ ܒܘܼܚܵܢܵܐ ܕܬܹܐܘܿܪܝܼܵܐ : ܡܩܲܝܡܘܼܬܼ ܫܡܵܐ ܓܵܘܵܢܵܝܵܐ : ܕܢܵܦܹ̇ܠ ܥܲܠ ܚܲܫܹ̈ܐ ܡܦܲܪ̈ܫܹܐ . ܐܸܡܲܬܼܝ ܕܹܝܢ ܕܲܠܚܲܫܹ̈ܐ ܓܵܘܵܢܵܐܝܼܬܼ ܨܵܒܹ̇ܝܢܲܢ ܕܢܸܩܪܸܐ : ܩܵܪܹܝܢܲܢ ܠܗܘܿܢ ܥܵܠܡܵܐ . ܟܲܕܼ ܕܹܝܢ ܡܦܲܪܫܵܐܝܼܬܼ : ܚܲܫܹ̈ܐ ܩܵܪܹܝܢܲܢ : ܒܦܘܼܪܵܫ ܫܡܵܗܹ̈ܐ ܕܝܼܠܗܘܿܢ ܀ ܚܲܫܹ̈ܐ : ܡܢܵܘ̈ܬܼܵܐ ܐܸܢܘܿܢ ܕܪܲܗܛܵܐ ܕܝܘܼܒܵܠܹܗ ܕܥܵܠܡܵܐ . ܘܐܲܝܟܵܐ ܕܚܲܫܹ̈ܐ ܒܛܸܠ̣ܘ : ܬܲܡܵܢ ܦܵܫ̣ ܠܹܗ ܥܵܠܡܵܐ ܡ̣ܢ ܝܘܼܒܵܠܹܗ . ܕܐܝܼܬܲܝܗܘܿܢ : ܪܸܚܡܲܬܼ ܥܘܼܬܼܪܵܐ . ܟܘܼܢܵܫ ܨܸܒܼ̈ܘܵܬܼܵܐ . ܦܛܵܡܵܐ ܕܦܲܓܼܪܵܐ : ܕܡܸܢܹܗ ܡܲܪܕܝܼܬܼܵܐ ܕܚܲܫܵܐ ܕܙܘܼܘܵܓܼܵܐ . ܪܸܚܡܲܬܼ ܐܝܼܩܵܪܹ̈ܐ : ܕܐܝܼܬܹܝܗ̇ ܢܸܒܼܥܵܐ ܕܲܚܤܵܡܵܐ . ܡܕܲܒܿܪܵܢܘܼܬܼܵܐ ܕܪܹܫܵܢܘܼܬܼܵܐ . ܚܘܼܬܼܪܵܐ ܘܓܲܐܝܘܼܬܼܵܐ ܕܫܘܼܠܛܵܢܵܐ .  pb. 19  ܤܸܩܠܵܐ . ܬܸܫܒܿܘܿܚܬܼܵܐ ܐ̄ܢܵܫܵܝܬܼܵܐ : ܕܐܝܼܬܹܝܗ̇ ܥܸܠܬܼܵܐ ܕܐܲܟܿܬܼܵܢܘܼܬܼܵܐ . ܕܸܚܠ̱ܬܼܵܐ ܕܦܲܓܼܪܵܐ ܀ ܐܲܝܟܵܐ ܕܹܝܢ ܕܗܵܠܹܝܢ ܐܸܫܬܲܠܝܼ ܡ̣ܢ ܪܲܗܛܵܐ : ܬܲܡܵܢ ܒܲܡܢܵܬܼܵܐ ܐܲܝܟܼ ܦܘܼܚܵܡܵܐ ܕܦܵܪܫܗܹܝܢ : ܥܵܠܡܵܐ ܒܛܸܠ̣ ܡ̣ܢ ܩܘܼܝܵܡܹܗ ܘܦܵܫ̣ . ܐܲܝܟܼ ܕܲܒܼܚܲܕܼ ܚܲܕܼ ܡ̣ܢ ܩܲܕܝܼ̈ܫܹܐ ܕܟܲܕ ܚܲܚܝܼܢ : ܡܲܝܝܼܬܝܼܢ ܐܸܢܘܿܢ . ܚܲܚܝܼܢ ܡ̇ܢ ܒܲܦܓܲܪ : ܐܸܠܵܐ ܠܵܘ ܕܹܝܢ ܒܸܤܪܵܢܵܐܝܼܬܼ ܚܵܐܹ̇ܝܢ . ܚܙܝܼ ܕܒܲܐܝܼܠܹܝܢ ܡ̣ܢ ܗܵܠܹܝܢ ܚܲܝ ܐܲܢ̄ܬܿ : ܘܗܵܝܕܹܝܢ ܝܵܕܲܥ̇ ܐܲܢ̄ܬܿ ܕܒܲܟܼܡܵܐ ܡܢܵܘ̈ܵܬܼܵܐ ܐܝܼܬܲܝܟ ܚܲܝܵܐ ܠܥܵܠܡܵܐ : ܘܒܲܟܼܡܵܐ ܡܝܼܬܼܵܐ ܀ ܐܸܡܲܬܼܝ ܕܝܼܠܸܦ̣ܬܿ ܡܵܢܵܘ ܥܵܠܡܵܐ : ܡܸܢܗܘܿܢ ܕܗܵܠܹܝܢ ܦܘܼܪ̈ܫܵܢܹܐ ܝܵܠܹ̇ܦ ܐܲܢ̄ܬܿ : ܘܐܵܦ ܥܘܼܪܓܵܠܵܟܼ ܕܒܹܗ : ܐܵܘ ܤܦܝܼܩܘܼܬܼܵܟܼ ܕܡܸܢܹܗ ܀ ܤܵܟܼܵܐ : ܥܵܠܡܵܐ ܐܝܼܬܼܵܘܗܝ : ܕܘܼܒܵܪܵܐ ܦܲܓܼܪܵܢܵܝܵܐ ܘܬܲܪܥܝܼܬܼܵܐ ܕܒܸܤܪܵܐ . ܡܸܛܠ ܕܐܵܦ ܡܪܝܼܡܘܼܬܼܵܐ ܕܡܸܢܹܗ : ܒܗܵܠܹܝܢ ܬܲܪܬܹܝܢ ܡܸܬܼܝܲܕܼܥܵܐ . ܡ̣ܢ ܫܘܼܓܼܢܵܝܵܐ ܕܕܼܘܼܒܵܪܹ̈ܐ : ܘܡ̣ܢ ܦܘܼܪܫܵܢܵܐ ܕܙܵܘ̈ܥܹܐ ܀ ܡ̣ܢ ܢܸܒܼ̈ܗܹܐ ܕܪܸܥܝܵܢܵܟܼ ܥܲܠ ܨܸܒܼ̈ܘܵܬܼܵܐ ܕܲܥܠܲܝܗܹܝܢ ܦܵܗܹ̇ܐ ܒܙܵܘܥܵܘ̈ܗܝ : ܡܲܕܼܪܸܟܼ ܐܲܢ̄ܬܿ ܡܫܘܼܚܬܼܵܐ ܕܕܼܘܼܒܵܪ̈ܲܝܟ . ܕܥܲܠ ܐܲܝܠܹܝܢ ܤܵܘܲܚ ܟܝܵܢܵܐ ܕܠܵܐ ܥܲܡܠܵܐ : ܘܐܲܝܠܹܝܢ ܐܸܢܘܿܢ ܢܸܒܼ̈ܗܹܐ ܕܐܲܡܝܼܢܘܼܬܼܵܐ : ܘܐܲܝܠܹܝܢ ܐܸܢܘܿܢ ܕܓܸܕܼܫܵܐ ܡܙܝܼܥ ܠܗܘܿܢ . ܘܕܐܸܢ ܫܩܝܼܠܵܐ ܠܪܸܥܝܵܢܵܐ ܟܠ ܟ̱ܠܹܗ ܪܓܸܫܬܼܵܐ ܕܙܵܘ̈ܥܹܐ ܠܵܐ ܓܫܝܼ̈ܡܹܐ : ܐܵܘ ܟ̱ܠܹܗ ܗܘܼܠܵܢܵܐܝܼܬܼ ܪܵܦܹ̇ܬܼ . ܘܗ̤ܝ ܗܘܼܠܵܢܵܝܘܼܬܹܗ ܚܲܫܵܢܵܫܝܬܼܵܐ ܗ̣̄ܝ : ܐܵܘ ܟܹܝܬܼ ܛܲܒܼ̈ܥܹܐ ܐܸܢܘܿܢ ܕܲܓܼܫܝܼܡܘܼܬܼ ܦܘܼܠܚܵܢܵܐ : ܕܡܸܫܬܪܲܓܼܪܲܓܼ ܪܸܥܝܵܢܵܐ ܒܠܵܐ ܨܸܒܼܝܵܢܹܗ ܒܐܲܝܠܹܝܢ ܕܲܒܼܗܹܝܢ ܡܝܲܬܿܪ̈ܵܬܼܵܐ ܦܵܠܲܚ . ܘܡܸܢܗܹܝܢ ܠܵܐ ܟܪܝܼܗܵܐܝܼܬܼ ܠܪܸܬܼܚܵܐ ܢܵܤܹ̇ܒܼ ܥܸܠܬܼܵܐ ܘܲܠܟܼܘܼܢܵܫܵܐ  pb. 20  ܕܚܘܼ̈ܫܵܒܹܐ : ܕܲܒܼܢܝܼܫܵܐ ܫܲܦܝܼܪܵܐ ܓܫܝܼܡܵܐܝܼܬܼ ܓܫܝܼܡܵܐܝܼܬܼ ܝܵܕܲܥ̇ ܠܡܸܦܠܲܚ ܪܸܥܝܵܢܵܐ ܡܸܛܠ ܠܵܐ ܡܢܲܦܩܘܼܬܹܗ : ܐܵܦܸܢ ܠܵܘ ܚܲܫܵܢܵܐܝܼܬܼ : ܘܕܸܐܢ ܠܵܐ ܡܸܬܼܡܪܲܗ ܒܟܲܤܝܘܼܬܼ ܦܸܓܼܥܹ̈ܐ ܕܛܲܒܼܥܲܝ̈ ܚܘܼ̈ܫܵܒܹܐ ܪܸܗܝܵܢܵܐ ܡܸܛܠ ܫܘܼܠܗܵܒܹܗ ܝܲܬܿܝܼܪܵܐ ܕܒܲܐܠܵܗܵܐ : ܗܵܘ̇ ܕܲܡܥܵܕܼ ܠܡܸܦܤܲܩ ܥܘܼ̈ܗܕܵܢܹܐ ܤܪ̈ܝܼܩܹܐ . ܗܵܠܹܝܢ ܪ̈ܘܼܫܡܹܐ ܙܥܘܿܪܹ̈ܐ ܕܲܒܼܪܹܫܵܐ ܗܵܢܵܐ : ܤܵܦ̇ܩܝܼܢ ܠܒܲܪܢܵܫܵܐ ܠܲܡܢܲܗܵܪܘܼܬܹܗ : ܐܸܢ ܫܠܸܡ ܘܦܵܪܘܿܫ : ܚܠܵܦ ܟܬܼܵܒܹ̈ܐ ܤܲܓܝܼ̈ܐܹܐ ܀ ܚܲܤܝܼܢܵܐ ܒܒܲܪܢܵܫܵܐ : ܕܸܚܠܬܼܵܐ ܕܦܲܓܼܪܵܐ . ܘܕܲܐܝܟܼ ܗܵܟܲܢܵܐ : ܕܙܲܒܼ̈ܝܼܢ ܤܲܓܿܝܼ̈ܐܵܢ ܡ̣ܢ ܫܒܼܝܼ̈ܚܵܬܼܵܐ ܘܲܡܝܲܩܪ̈ܵܬܼܵܐ ܦܵܐܹ̇ܫ ܡܸܛܠܵܬܼܵܗ̇ . ܡܵܐ ܕܹܝܢ ܕܲܬܿܕܼܝܩ ܥܲܠ ܗܵܕܹܐ ܕܸܚܠܬܼܵܐ ܕܢܲܦܫܵܐ : ܗܵܟܲܢܵܐ ܚܵܝ̇ܒܵܐ ܡ̣ܢ ܩܕܼܵܡܹܝܗ̇ : ܐܲܝܟܼ ܩܹܪܘܼܬܼܵܐ ܡ̣ܢ ܚܲܝܠܵܗ̇ ܕܫܲܠܗܹܒܼܝܼܬܼܵܐ . ܫܠܸܡ ܡܹܐܡܪܵܐ ܕܲܬܼܪܹܝܢ . ܫܠܸܡ ܡܹܐܡܪܵܐ ܕܲܬܼܪܹܝܢ .