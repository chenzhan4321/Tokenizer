ܕܡܸܛܠ ܡܵܢܵܐ ܒܢܲܝ̈ܢܵܫܵܐ ܕܢܲܦܫܵܢܝܼܢ ܒܝܼܕܲܥܬܼܵܐ : ܡܸܬܼܒܲܩܹܝܢ ܒܨܸܒܼ̈ܘܵܬܼܵܐ ܪ̈ܘܼܚܵܢܵܝܵܬܼܵܐ ܐܲܝܟܼ ܥܲܒܼܝܼܘܼܬܼܵܐ ܕܓܘܼܫܡܵܐ . ܘܕܲܐܝܟܲܢ ܡܲܨܝܵܐ : ܕܢܸܬܼܥܲܠܸܐ ܪܸܥܝܵܢܵܐ ܡ̣ܢ ܗܵܕܹܐ . ܘܲܕܼܡܵܢܲܐ ܗ̣̄ܝ ܥܸܠܬܼܵܐ : ܕܠܵܐ ܡܸܬܼܚܲܪܲܪܝܼܢܲܢ ܡܸܢܵܗ̇ . ܘܕܐܹܡܲܬܼܝ ܘܲܒܼܡܵܢܵܐ ܡܸܫܟܿܚܵܐ : ܕܲܢܟܲܬܲܪ ܪܸܥܝܵܢܵܐ ܕܠܵܐ ܕܸܡ̈ܘܵܬܼܵܐ ܒܥܸܕܵܢܵܐ ܕܒܼܵܥܘܼܬܼܵܐ . ܤܓ . ܕܡܸܛܠ ܡܵܢܵܐ ܒܢܲܝ̈ܢܵܫܵܐ ܕܢܲܦܫܵܢܝܼܢ ܒܝܼܕܲܥܬܼܵܐ : ܡܸܬܼܒܲܩܹܝܢ ܒܨܸܒܼ̈ܘܵܬܼܵܐ ܪ̈ܘܼܚܵܢܵܝܵܬܼܵܐ ܐܲܝܟܼ ܥܲܒܼܝܼܘܼܬܼܵܐ ܕܓܘܼܫܡܵܐ . ܘܕܲܐܝܟܲܢ ܡܲܨܝܵܐ : ܕܢܸܬܼܥܲܠܸܐ ܪܸܥܝܵܢܵܐ ܡ̣ܢ ܗܵܕܹܐ . ܘܲܕܼܡܵܢܲܐ ܗ̣̄ܝ ܥܸܠܬܼܵܐ : ܕܠܵܐ ܡܸܬܼܚܲܪܲܪܝܼܢܲܢ ܡܸܢܵܗ̇ . ܘܕܐܹܡܲܬܼܝ ܘܲܒܼܡܵܢܵܐ ܡܸܫܟܿܚܵܐ : ܕܲܢܟܲܬܲܪ ܪܸܥܝܵܢܵܐ ܕܠܵܐ ܕܸܡ̈ܘܵܬܼܵܐ ܒܥܸܕܵܢܵܐ ܕܒܼܵܥܘܼܬܼܵܐ . ܤܓ . ܒܪܝܼܟܼ ܐܝܼܩܵܪܹܗ : ܗ̤ܘ ܢܸܦܬܲܚ ܬܲܪܥܵܐ ܩܕܼܵܡܲܝܢ . ܕܠܵܐ ܬܸܗܘܸܐ ܠܲܢ ܒܥܵܬܼܵܐ ܕܡܸܕܸܡ : ܐܸܠܵܐ ܐܸܢ ܪܸܓܿܬܼܵܐ ܕܒܹܗ . ܕܗܵܟܲܢܵܐ ܟܲܕܼ ܢܲܪܦܸܐ pb. 438 ܟܠܡܸܕܸܡ : ܘܒܲܒܼܥܵܬܹܗ ܒܲܠܚܘܿܕܼ ܢܸܦܘܿܩ ܪܸܥܝܵܢܲܢ : ܠܵܐ ܢܸܗܘܸܐ ܒܹܗ ܪܸܢܝܵܐ ܕܡܸܕܸܡ ܕܤܵܐܹ̇ܡ ܕܤܵܐܹ̇ܓܼ ܒܐܲܦܵܘ̈ܗܝ : ܩܕܼܵܡ ܗܵܘ̇ ܚܸܙܘܵܐ ܕܡܵܪܹܟܠ . ܟܠ ܟܡܵܐ ܕܫܵܒܹ̇ܩ ܪܸܥܝܵܢܵܐ : ܚܲܒܼܝܼ̈ܒܲܝ : ܪܸܢܝܵܐ ܕܗܵܠܹܝܢ ܕܡܸܬܼܚܲܙ̈ܝܵܢ : ܘܪܵܢܹܐ ܒܗܵܘ̇ ܤܲܒܼܪܵܐ ܕܲܥܬܼܝܼܕܼ : ܠܦܘܼܬܼ ܡܫܘܼܚܬܼܵܐ ܕܲܡܥܲܠܝܘܼܬܹܗ ܕܡ̣ܢ ܪܸܢܝܵܐ ܕܓܼܘܼܫܡܵܐ ܘܥܸܢܝܵܢܹܗ ܕܲܒܼܗܵܘ̇ : ܗܵܟܲܢܵܐ ܡܸܬܼܲܩܲܛܲܢ ܘܗܵܘܹ̇ܐ ܫܦܸܐ ܒܲܨܠܘܿܬܼܵܐ . ܟܡܵܐ ܕܡܸܬܼܚܲܪܲܪ ܦܲܓܼܪܵܐ ܡ̣ܢ ܐܲܤܘܼܪܹ̈ܐ ܕܨܸܒܼ̈ܘܵܬܼܵܐ : ܗܵܟܼܘܵܬܼ ܡܸܬܼܚܲܪܲܪ ܪܸܥܝܵܢܵܐ . ܘܲܟܼܡܵܐ ܕܡܸܬܼܚܲܪܲܪ ܡ̣ܢ ܦܟܵܪܹ̈ܐ ܕܡܲܪ̈ܢܝܬܼܵܐ : ܗܵܟܲܢܵܐ ܡܸܫܬܲܦܸܐ . ܘܲܟܼܡܵܐ ܕܡܸܫܬܲܦܸܐ : ܡܸܬܼܩܲܛܲܢ . ܘܲܟܼܡܵܐ ܕܡܸܬܼܩܲܛܲܢ : ܡܸܬܼܥܲܠܸܐ ܡ̣ܢ ܙܵܘ̈ܥܹܐ ܕܥܵܠܡܵܐ ܗܵܢܵܐ ܕܲܛܥܝܼܢ ܢܝܼܫܵܐ ܕܥܲܒܼܝܘܼܬܼܵܐ . ܘܝܵܕܲܥ̇ ܪܲܢܚܘܼܪ ܒܐܲܠܵܗܵܐ : ܐܲܟܼܘܵܬܹܗ : ܘܠܵܐ ܐܲܟܼܘܵܬܲܢ . ܐܸܠܵܐ ܐ̄ܢܵܫ ܐܸܫܬܘܼܝ ܠܘܼܩܕܲܡ ܠܓܸܠܝܵܢܵܐ : ܠܵܐ ܡܲܨܝܵܐ ܕܢܸܕܲܥ ܗܵܕܹܐ . ܘܐܸܠܵܐ ܐܵܬܹ̇ܐ ܠܕܲܟܼܝܘܼܬܼܵܐ : ܠܵܐ ܡܸܫܬܲܦܹܝܢ ܙܵܘܥܵܘ̈ܗܝ ܠܲܡܚܵܪ ܒܟܲܤ̈ܝܵܬܼܵܐ . ܘܲܥܕܲܡܵܐ ܕܡܸܬܼܚܲܪܲܪ ܡ̣ܢ ܟܠ ܕܡܸܬܼܚܙܸܐ ܒܩܸܢܝܵܢܹܗ : ܠܵܐ ܡܸܬܼܚܲܪܲܪ ܐܵܦ ܡ̣ܢ ܙܵܘ̈ܥܹܐ ܕܲܥܠܲܝܗܹܝܢ : ܘܠܵܐ ܗܵܘܹ̇ܐ ܤܦܝܼܩ ܡ̣ܢ ܚܘܼ̈ܫܵܒܹܐ ܕܲܡܥܲܡܛܝܼܢ . ܘܲܟܼܡܵܐ ܕܥܲܡܛܵܢܵܐ ܘܥܘܼܪ̈ܙܵܠܲܝ ܚܘܼ̈ܫܒܹܐ : ܘܐܵܦ ܚܲܫܹ̈ܐ ܬܲܡܵܢ . ܐܸܠܵܐ ܓܹܝܪ ܡܸܬܼܚܲܪܲܪ ܐ̄ܢܵܫ ܡ̣ܢ ܗܵܠܹܝܢ ܟܠܗܹܝܢ ܕܐܸܡ̇ܪܹܬܼ ܘܡ̣ܢ ܥܸܠܠܵܬܼ̈ܗܹܝܢ : ܠܵܐ ܡܸܬܼܒܲܩܸܐ ܒܟܲܤ̈ܝܵܬܼܵܐ ܕܪܸܥܝܵܢܵܐ . ܡܸܛܠ ܗܵܢܵܐ ܡ̣ܢ ܩܕܼܵܡ ܟܠܡܸܕܸܡ : ܡܤܲܪܩܘܼܬܼܵܐ ܦܲܩܕܲܢ ܡܵܪܲܢ ܕܢܹܐܚܘܿܕܼ : ܘܡܸܬܼܪܲܚܩܵܢܘܼܬܼܵܐ ܕܡ̣ܢ ܫܓܼܘܼ̈ܫܝܹܐ ܕܥܵܠܡܵܐ : ܘܲܫܪܵܝܵܐ ܕܡ̣ܢ ܡܲܪܢܝܼܬܼܵܐ ܕܟܼܠ ܐ̄ܢܵܫ . ܡ̇ܢ ܕܠܵܐ ܠܲܡ ܫܵܒܹ̇ܩ ܠܟܼܠܵܗ̇ ܐ̄ܢܵܫܘܼܬܹܗ ܘܟܼܠܡܸܕܸܡ ܕܐܝܼܬܼ ܠܹܗ : ܘܟܼܵܦܲܪ ܐܵܦ ܒܢܲܦܫܹܗ : ܠܵܐ ܡܸܫܟܲܚ ܕܢܸܗܘܸܐ ܠܝܼ ܬܲܠܡܝܼܕܼܵܐ . ܕܲܒܼܡܸܕܸܡ pb. 439 ܪܸܥܝܵܢܵܐ : ܠܵܐ ܢܸܬܼܢܟܸܐ ܒܲܚܙܵܬܼܵܐ ܘܲܒܼܫܸܡܥܵܐ ܘܲܒܼܨܸܦܬܼܵܐ ܕܨܸܒܼ̈ܘܵܬܼܵܐ ܘܚܘܼܒܵܠܗܹܝܢ ܘܬܲܪܒܿܝܼܬܼܗܹܝܢ : ܘܲܒܼܐ̄ܢܵܫ . ܘܲܒܼܗܵܝ̇ ܕܐܲܤ̣ܪܹܗ ܠܪܸܥܝܵܢܲܢ ܒܤܲܒܼܪܵܐ ܒܲܠܚܘܿܕܼ ܕܝܼܠܹܗ : ܠܘܵܬܹܗ ܐܲܚܝܼܪܹܗ ܠܟܼܠܹܗ ܪܸܢܝܵܐ ܕܚܘܼ̈ܫܵܒܲܝܢ . ܘܒܹܗ ܐܲܤܪܵܗ̇ : ܠܟܼܠܵܗ̇ ܡܲܪܢܝܼܬܼܵܐ ܕܬܲܪܥܝܼܬܲܢ ܒܲܫܪܵܝܵܐ ܕܟܼܠ . ܕܡ̣ܢ ܗܵܪܟܵܐ ܢܸܫܬܲܪܲܓܼܪܲܓܼ ܠܥܸܢܝܵܢܹܗ : ܒܐܲܡܝܼܢܘܼܬܼܵܐ ܕܨܸܦܬܲܢ ܕܲܥܠܵܘܗܝ . ܐܵܦ ܕܘܼܪܵܫܵܐ ܬܘܼܒܼ : ܒܵܥ̇ܝܵܐ ܨܠܘܿܬܼܵܐ . ܕܡ̣ܢ ܙܲܒܼܢܵܐ ܢܲܓܝܼܪܵܐ ܕܒܼܵܗ̇ : ܢܸܬܼܚܲܟܲܡ ܪܸܥܝܵܢܵܐ . ܒܵܬܲܪ ܡܤܲܪܩܘܼܐ ܓܹܝܪ ܕܫܵܪܝܵܐ ܙܵܘ̈ܥܲܝܢ ܡ̣ܢ ܦܟܼܵܪܹ̈ܐ : ܐܲܡܝܼܢܘܼܬܼܵܐ ܒܵܥ̇ܝܵܐ ܨܠܘܿܬܼܵܐ . ܕܡ̣ܢ ܐܲܡܝܼܢܘܼܬܼܵܐ ܘܙܲܒܼܢܵܐ : ܢܸܤܲܒܼ ܪܸܥܝܵܢܵܐ ܐܵܦ ܕܘܼܪܵܫܵܐ : ܠܡܸܕܲܥ ܚܘܼܫܵܒܼܵܘ̈ܗܝ ܠܲܡܬܲܟܵܤܘܼ : ܘܲܠܡܹܐܠܲܦ ܡ̣ܢ ܢܸܤ̈ܝܵܢܹܐ ܤܲܓܝܼ̈ܐܵܬܼܵܐ : ܐܲܝܠܹܝܢ ܕܠܲܡܩܲܒܵܠܘܼ ܡ̣ܢ ܐ̄ܚܪ̈ܵܢܹܐ ܠܵܐ ܡܸܫܟܲܚ . ܠܟܼܠ ܕܘܼܒܵܪܵܐ ܕܐܝܼܬܼ : ܬܲܪܒܿܝܼܬܼܵܐ ܐܝܼܬܼ ܠܹܗ ܒܕܼܘܼܒܵܪܵܐ ܕܲܩܕܼܵܡܵܘܗܝ . ܘܗܵܘ̇ ܕܲܩܕܼܵܡܵܘܗܝ ܡܸܬܼܒܿܥܸܐ . ܠܲܫܟܼܵܚܬܼܵܐ ܕܗܵܘ̇ ܕܒܼܵܬܼܪܹܗ . ܠܲܨܠܘܿܬܼܵܐ ܩܲܕܝܼܡܵܐ ܠܵܗ̇ : ܡܫܵܘܚܕܼܘܼܬܼܵܐ . ܘܐܵܦ ܗ̤ܝ ܡܫܵܘܚܕܼܘܼܬܼܵܐ : ܡܸܛܠ ܨܠܘܿܬܼܵܐ . ܘܲܨܠܘܿܬܼܵܐ ܐܲܝܟܼ ܕܢܸܩܢܸܐ ܡܸܢܵܗ̇ : ܚܘܼܒܵܐ ܕܐܲܠܵܗܵܐ . ܡܸܛܠ ܕܡܸܢܵܗ̇ ܡܸܫܬܲܟܼ̈ܚܵܢ ܥܸܠ̈ܠܵܬܼܵܐ ܠܡܲܚܵܒܼܘܼ ܠܐܲܠܵܗܵܐ . ܐܵܦ ܗܵܕܹܐ ܙܵܕܹܩ ܕܢܸܕܲܥ : ܚܲܒܿܝܼ̈ܒܲܝ : ܕܟܼܠ ܥܸܢܝܵܢܵܐ ܕܲܒܼܟܸܤܝܵܐ ܕܐܝܼܬܼ : ܘܟܼܠ ܪܸܢܝܵܐ ܫܲܦܝܼܪܵܐ ܕܡܲܕܥܵܐ ܕܒܲܐܠܵܗܵܐ : ܘܟܼܠ ܗܸܪܓܵܐ ܕܪ̈ܘܼܚܵܢܵܝܬܼܵܐ : ܒܲܨܠܘܿܬܼܵܐ ܡܸܬܿܬܲܚܲܡ : ܘܲܒܼܫܸܡ ܨܠܘܿܬܼܵܐ ܡܸܬܼܚܒܸܫ : ܘܲܠܓܼܵܘ ܡ̣ܢ ܫܘܼܡܵܗܵܐ ܗܵܢܵܐ ܡܸܤܬܲܝܲܟ . ܘܐܸܢ ܩܸܪܝܵܢܵܐ ܕܦܘܼܪܫܵܢܵܐ pb. 440 ܬܹܐܡܲܪ : ܘܐܸܢ ܩܵܠܹ̈ܐ ܕܦܘܼܡܵܐ ܕܲܒܼܬܸܫ̈ܒܿܚܵܬܹܗ ܕܐܲܠܵܗܵܐ : ܘܪܸܢܝܵܐ ܫܚܝܼܩܵܐ ܕܲܒܼܡܵܪܲܢ : ܘܤܸܓܼܕܬܼܵܐ ܕܦܲܓܼܪܵܐ : ܘܗܘܼ̈ܠܵܠܹܐ ܕܙܘܼܡܵܪܵܐ : ܘܫܲܪܟܵܐ . ܡܸܛܠ ܕܡܸܢܗܹܝܢ ܡܸܬܼܩܲܒܲܠ ܝܘܼܠܦܵܢܵܐ ܕܥܲܠ ܨܠܘܿܬܼܵܐ ܚܲܬܿܝܼܬܿܬܵܐ : ܘܡܸܢܵܗ̇ ܚܘܼܒܵܐ ܕܐܲܠܵܗܵܐ ܡܸܬܼܝܼܠܸܕܼ . ܘܗ̤ܘ ܚܘܼܒܵܐ : ܒܝܲܕܼ ܨܠܘܿܬܼܵܐ . ܘܲܨܠܘܿܬܼܵܐ : ܒܕܼܘܼܝܵܪܵܐ ܡܫܵܘܚܕܼܵܐ . ܘܗ̤ܝ ܡܫܵܘܚܕܼܘܼܬܼܵܐ ܠܗܵܕܹܐ : ܡܸܛܠ ܕܢܸܗܘܸܐ ܠܲܢ ܐܲܬܼܪܵܐ ܕܒܲܠܚܘܿܕܲܝܢ ܥܲܡ ܐܲܠܵܗܵܐ ܢܸܬܼܥܢܸܐ : ܠܲܡܫܵܚܕܼܘܼܬܼܵܐ ܬܘܼܒܼ ܩܲܕܝܼܡܵܐ ܠܵܗ̇ : ܫܒܼܝܼܩܘܼܬܼܵܐ ܕܥܵܠܡܵܐ . ܕܐܸܠܵܐ ܐ̄ܢܵܫ ܫܵܒܹ̇ܩ ܥܵܠܡܵܐ ܠܘܼܩܕܲܡ : ܘܡܸܤܬܲܦܲܩ ܡ̣ܢ ܟܠ ܕܐܝܼܬܼ ܠܹܗ : ܠܵܐ ܡܸܫܟܲܚ ܕܢܸܫܬܵܘܚܲܕܼ . ܗܵܟܲܢܵܐ ܘܠܲܫܒܼܝܼܩܘܼܬܼܵܐ ܬܘܼܒܼ ܕܥܵܠܡܵܐ : ܩܲܕܝܼܡܵܐ ܡܤܲܝܒܿܪܵܢܘܼܬܼܵܐ . ܘܠܲܡܤܲܝܒܿܪܵܢܘܼܬܼܵܐ : ܤܸܢܐܲܬܼ ܥܵܠܡܵܐ . ܠܤܸܢܐܲܬܼ ܥܵܠܡܵܐ : ܕܸܚܠܬܼܵܐ ܘܪܸܚܡܬܼܵܐ . ܕܐܸܠܵܐ ܡܤܲܪܕܼܵܐ ܠܪܸܥܝܵܢܵܐ ܕܸܚܠܬܼܵܐ ܕܓܹܗܲܢܵܐ : ܘܲܡܓܲܪܓܼܵܐ ܪܸܚܡܬܼܵܐ ܕܛܘܼ̈ܒܹܐ : ܠܵܐ ܕܵܝ̇ܠܵܐ ܒܹܗ ܤܸܢܐܬܼܵܐ ܕܥܵܠܡܵܐ ܗܵܢܵܐ . ܘܐܸܠܵܐ ܢܸܤܢܸܐ ܠܥܵܠܡܵܐ : ܠܵܐ ܡܤܲܝܒܲܪ ܡ̣ܢ ܥܸܢܝܵܢܹܗ ܘܲܢܝܵܚܹܗ . ܘܐܸܠܵܐ ܩܵܕܼܡܵܐ ܡܤܲܝܒܿܪܵܢܘܼܬܼܵܐ ܠܪܸܥܝܵܢܵܐ : ܠܵܐ ܡܸܫܟܲܚ ܓܵܒܹ̇ܐ ܥܘܼܡܪܵܐ ܕܲܡܠܸܐ ܨܸܕܼܝܵܐ : ܘܲܤܦܝܼܩ ܡ̣ܢ ܥܵܡܘܿܪܹ̈ܐ . ܘܐܸܠܵܐ ܢܸܓܼܒܸܿܐ ܠܹܗ ܚܲܝܹ̈ܐ ܡܫܵܘܚ̈ܕܹܐ : ܠܵܐ ܡܸܫܟܲܚ ܡܸܬܼܐܡܸܢ ܒܲܨܠܘܿܬܼܵܐ . ܘܐܸܠܵܐ ܢܸܗܘܸܐ ܐܲܡܝܼܢ ܡܸܬܼܥܢܸܐ ܥܲܡ ܐܲܠܵܗܵܐ : ܘܲܢܩܵܘܸܐ ܒܗܵܢ̇ܘܿܢ ܙܵܘ̈ܥܹܐ ܚܠܝܼ̈ܛܲܝ ܒܲܨܠܘܿܬܼܵܐ : ܘܐܵܕܼܫܲܝ̈ ܝܘܼܠܦܵܢܵܐ ܕܒܼܵܗ̇ ܕܐܸܬܼܐܡܲܪܘ : ܠܵܐ ܡܲܪܓܸܫ ܒܚܘܼܒܵܐ . ܡܵܕܹܝܢ ܚܘܼܒܵܐ ܕܐܲܠܵܗܵܐ : ܡ̣ܢ ܥܸܢܝܵܢܵܐ ܕܥܲܡܹܗ . ܘܥܸܢܝܵܢ ܨܠܘܿܬܼܵܐ : ܒܝܲܕܼ ܫܸܠܝܵܐ . ܘܫܸܠܝܵܐ : ܒܲܡܤܲܪܩܘܼܬܼܵܐ . ܘܲܡܤܲܪܩܘܼܬܼܵܐ ܬܘܼܒܼ : ܒܝܲܕܼ ܡܤܲܝܒܿܪܵܢܘܼܬܼܵܐ . ܘܲܡܤܲܝܒܿܪܵܢܘܼܬܼܵܐ : ܒܝܲܕܼ ܤܸܢܐܬܼܵܐ pb. 441 ܕܲܠܘܵܬܼ ܪ̈ܓܼܝܼܓܼܵܬܐ . ܘܤܸܢܐܲܬܼܸ ܪ̈ܓܼܝܼܓܼܵܬܐ : ܒܝܲܕܼ ܕܸܚܠܬܼܵܐ ܕܓܹܗܲܢܵܐ : ܘܤܘܼܟܵܝܵܐ ܕܛܘܼ̈ܒܹܐ . ܤܵܢܹ̇ܐ ܠܗܹܝܢ ܠܲܪ̈ܓܼܝܼܓܼܵܬܐ : ܐܲܝܢܵܐ ܕܝܵܕܲܥ̇ ܦܹܐܪܹ̈ܐ ܕܡܸܢܗܹܝܢ : ܕܡܵܢܵܐ ܡܛܲܝ̈ܒܼܵܢ ܠܹܗ : ܘܡ̣ܢ ܐܲܝܢܵܐ ܛܘܼܒܼܵܐ ܡܸܬܼܓܠܸܙ ܡܸܛܠܵܬܼܗܹܝܢ . ܘܗܵܟܲܢܵܐ ܟܠܚܲܕܼ ܡ̣ܢ ܕܘܼܒܵܪܹ̈ܐ : ܒܗܵܘ̇ ܕܲܩܕܼܵܡܵܘܗܝ ܐܲܤܝܼܪ : ܘܡܸܢܹܗ ܫܵܩܹ̇ܠ ܬܲܪܒܿܝܼܬܼܵܐ ܘܡܸܫܬܵܘܫܲܛ ܠܲܐ̄ܚܪ̈ܵܢܹܐ ܕܡܸܢܹܗ ܘܲܠܥܸܠ . ܘܐܸܢ ܚܲܕܼ ܡܸܢܗܘܿܢ ܡ̣ܢ ܡܨܲܥܬܼܵܐ ܚܲܤܝܼܪ : ܠܵܐ ܡܸܬܼܩܲܝܲܡ ܗܵܘ̇ ܕܒܼܵܬܼܪܹܗ . ܘܡܸܬܼܚܙܸܐ ܕܟܼܠܗܘܿܢ ܡܸܫܬܪܹܝܢ : ܘܐܵܒܼܕܝܼܢ ܠܗܘܿܢ . ܒܪܝܼܟܼ ܐܝܼܩܵܪܹܗ : ܗ̤ܘ ܢܸܦܬܲܚ ܬܲܪܥܵܐ ܩܕܼܵܡܲܝܢ . ܕܠܵܐ ܬܸܗܘܸܐ ܠܲܢ ܒܥܵܬܼܵܐ ܕܡܸܕܸܡ : ܐܸܠܵܐ ܐܸܢ ܪܸܓܿܬܼܵܐ ܕܒܹܗ . ܕܗܵܟܲܢܵܐ ܟܲܕܼ ܢܲܪܦܸܐ  pb. 438  ܟܠܡܸܕܸܡ : ܘܒܲܒܼܥܵܬܹܗ ܒܲܠܚܘܿܕܼ ܢܸܦܘܿܩ ܪܸܥܝܵܢܲܢ : ܠܵܐ ܢܸܗܘܸܐ ܒܹܗ ܪܸܢܝܵܐ ܕܡܸܕܸܡ ܕܤܵܐܹ̇ܡ ܕܤܵܐܹ̇ܓܼ ܒܐܲܦܵܘ̈ܗܝ : ܩܕܼܵܡ ܗܵܘ̇ ܚܸܙܘܵܐ ܕܡܵܪܹܟܠ . ܟܠ ܟܡܵܐ ܕܫܵܒܹ̇ܩ ܪܸܥܝܵܢܵܐ : ܚܲܒܼܝܼ̈ܒܲܝ : ܪܸܢܝܵܐ ܕܗܵܠܹܝܢ ܕܡܸܬܼܚܲܙ̈ܝܵܢ : ܘܪܵܢܹܐ ܒܗܵܘ̇ ܤܲܒܼܪܵܐ ܕܲܥܬܼܝܼܕܼ : ܠܦܘܼܬܼ ܡܫܘܼܚܬܼܵܐ ܕܲܡܥܲܠܝܘܼܬܹܗ ܕܡ̣ܢ ܪܸܢܝܵܐ ܕܓܼܘܼܫܡܵܐ ܘܥܸܢܝܵܢܹܗ ܕܲܒܼܗܵܘ̇ : ܗܵܟܲܢܵܐ ܡܸܬܼܲܩܲܛܲܢ ܘܗܵܘܹ̇ܐ ܫܦܸܐ ܒܲܨܠܘܿܬܼܵܐ . ܟܡܵܐ ܕܡܸܬܼܚܲܪܲܪ ܦܲܓܼܪܵܐ ܡ̣ܢ ܐܲܤܘܼܪܹ̈ܐ ܕܨܸܒܼ̈ܘܵܬܼܵܐ : ܗܵܟܼܘܵܬܼ ܡܸܬܼܚܲܪܲܪ ܪܸܥܝܵܢܵܐ . ܘܲܟܼܡܵܐ ܕܡܸܬܼܚܲܪܲܪ ܡ̣ܢ ܦܟܵܪܹ̈ܐ ܕܡܲܪ̈ܢܝܬܼܵܐ : ܗܵܟܲܢܵܐ ܡܸܫܬܲܦܸܐ . ܘܲܟܼܡܵܐ ܕܡܸܫܬܲܦܸܐ : ܡܸܬܼܩܲܛܲܢ . ܘܲܟܼܡܵܐ ܕܡܸܬܼܩܲܛܲܢ : ܡܸܬܼܥܲܠܸܐ ܡ̣ܢ ܙܵܘ̈ܥܹܐ ܕܥܵܠܡܵܐ ܗܵܢܵܐ ܕܲܛܥܝܼܢ ܢܝܼܫܵܐ ܕܥܲܒܼܝܘܼܬܼܵܐ . ܘܝܵܕܲܥ̇ ܪܲܢܚܘܼܪ ܒܐܲܠܵܗܵܐ : ܐܲܟܼܘܵܬܹܗ : ܘܠܵܐ ܐܲܟܼܘܵܬܲܢ . ܐܸܠܵܐ ܐ̄ܢܵܫ ܐܸܫܬܘܼܝ ܠܘܼܩܕܲܡ ܠܓܸܠܝܵܢܵܐ : ܠܵܐ ܡܲܨܝܵܐ ܕܢܸܕܲܥ ܗܵܕܹܐ . ܘܐܸܠܵܐ ܐܵܬܹ̇ܐ ܠܕܲܟܼܝܘܼܬܼܵܐ : ܠܵܐ ܡܸܫܬܲܦܹܝܢ ܙܵܘܥܵܘ̈ܗܝ ܠܲܡܚܵܪ ܒܟܲܤ̈ܝܵܬܼܵܐ . ܘܲܥܕܲܡܵܐ ܕܡܸܬܼܚܲܪܲܪ ܡ̣ܢ ܟܠ ܕܡܸܬܼܚܙܸܐ ܒܩܸܢܝܵܢܹܗ : ܠܵܐ ܡܸܬܼܚܲܪܲܪ ܐܵܦ ܡ̣ܢ ܙܵܘ̈ܥܹܐ ܕܲܥܠܲܝܗܹܝܢ : ܘܠܵܐ ܗܵܘܹ̇ܐ ܤܦܝܼܩ ܡ̣ܢ ܚܘܼ̈ܫܵܒܹܐ ܕܲܡܥܲܡܛܝܼܢ . ܘܲܟܼܡܵܐ ܕܥܲܡܛܵܢܵܐ ܘܥܘܼܪ̈ܙܵܠܲܝ ܚܘܼ̈ܫܒܹܐ : ܘܐܵܦ ܚܲܫܹ̈ܐ ܬܲܡܵܢ . ܐܸܠܵܐ ܓܹܝܪ ܡܸܬܼܚܲܪܲܪ ܐ̄ܢܵܫ ܡ̣ܢ ܗܵܠܹܝܢ ܟܠܗܹܝܢ ܕܐܸܡ̇ܪܹܬܼ ܘܡ̣ܢ ܥܸܠܠܵܬܼ̈ܗܹܝܢ : ܠܵܐ ܡܸܬܼܒܲܩܸܐ ܒܟܲܤ̈ܝܵܬܼܵܐ ܕܪܸܥܝܵܢܵܐ . ܡܸܛܠ ܗܵܢܵܐ ܡ̣ܢ ܩܕܼܵܡ ܟܠܡܸܕܸܡ : ܡܤܲܪܩܘܼܬܼܵܐ ܦܲܩܕܲܢ ܡܵܪܲܢ ܕܢܹܐܚܘܿܕܼ : ܘܡܸܬܼܪܲܚܩܵܢܘܼܬܼܵܐ ܕܡ̣ܢ ܫܓܼܘܼ̈ܫܝܹܐ ܕܥܵܠܡܵܐ : ܘܲܫܪܵܝܵܐ ܕܡ̣ܢ ܡܲܪܢܝܼܬܼܵܐ ܕܟܼܠ ܐ̄ܢܵܫ . ܡ̇ܢ ܕܠܵܐ ܠܲܡ ܫܵܒܹ̇ܩ ܠܟܼܠܵܗ̇ ܐ̄ܢܵܫܘܼܬܹܗ ܘܟܼܠܡܸܕܸܡ ܕܐܝܼܬܼ ܠܹܗ : ܘܟܼܵܦܲܪ ܐܵܦ ܒܢܲܦܫܹܗ : ܠܵܐ ܡܸܫܟܲܚ ܕܢܸܗܘܸܐ ܠܝܼ ܬܲܠܡܝܼܕܼܵܐ . ܕܲܒܼܡܸܕܸܡ  pb. 439  ܪܸܥܝܵܢܵܐ : ܠܵܐ ܢܸܬܼܢܟܸܐ ܒܲܚܙܵܬܼܵܐ ܘܲܒܼܫܸܡܥܵܐ ܘܲܒܼܨܸܦܬܼܵܐ ܕܨܸܒܼ̈ܘܵܬܼܵܐ ܘܚܘܼܒܵܠܗܹܝܢ ܘܬܲܪܒܿܝܼܬܼܗܹܝܢ : ܘܲܒܼܐ̄ܢܵܫ . ܘܲܒܼܗܵܝ̇ ܕܐܲܤ̣ܪܹܗ ܠܪܸܥܝܵܢܲܢ ܒܤܲܒܼܪܵܐ ܒܲܠܚܘܿܕܼ ܕܝܼܠܹܗ : ܠܘܵܬܹܗ ܐܲܚܝܼܪܹܗ ܠܟܼܠܹܗ ܪܸܢܝܵܐ ܕܚܘܼ̈ܫܵܒܲܝܢ . ܘܒܹܗ ܐܲܤܪܵܗ̇ : ܠܟܼܠܵܗ̇ ܡܲܪܢܝܼܬܼܵܐ ܕܬܲܪܥܝܼܬܲܢ ܒܲܫܪܵܝܵܐ ܕܟܼܠ . ܕܡ̣ܢ ܗܵܪܟܵܐ ܢܸܫܬܲܪܲܓܼܪܲܓܼ ܠܥܸܢܝܵܢܹܗ : ܒܐܲܡܝܼܢܘܼܬܼܵܐ ܕܨܸܦܬܲܢ ܕܲܥܠܵܘܗܝ . ܐܵܦ ܕܘܼܪܵܫܵܐ ܬܘܼܒܼ : ܒܵܥ̇ܝܵܐ ܨܠܘܿܬܼܵܐ . ܕܡ̣ܢ ܙܲܒܼܢܵܐ ܢܲܓܝܼܪܵܐ ܕܒܼܵܗ̇ : ܢܸܬܼܚܲܟܲܡ ܪܸܥܝܵܢܵܐ . ܒܵܬܲܪ ܡܤܲܪܩܘܼܐ ܓܹܝܪ ܕܫܵܪܝܵܐ ܙܵܘ̈ܥܲܝܢ ܡ̣ܢ ܦܟܼܵܪܹ̈ܐ : ܐܲܡܝܼܢܘܼܬܼܵܐ ܒܵܥ̇ܝܵܐ ܨܠܘܿܬܼܵܐ . ܕܡ̣ܢ ܐܲܡܝܼܢܘܼܬܼܵܐ ܘܙܲܒܼܢܵܐ : ܢܸܤܲܒܼ ܪܸܥܝܵܢܵܐ ܐܵܦ ܕܘܼܪܵܫܵܐ : ܠܡܸܕܲܥ ܚܘܼܫܵܒܼܵܘ̈ܗܝ ܠܲܡܬܲܟܵܤܘܼ : ܘܲܠܡܹܐܠܲܦ ܡ̣ܢ ܢܸܤ̈ܝܵܢܹܐ ܤܲܓܝܼ̈ܐܵܬܼܵܐ : ܐܲܝܠܹܝܢ ܕܠܲܡܩܲܒܵܠܘܼ ܡ̣ܢ ܐ̄ܚܪ̈ܵܢܹܐ ܠܵܐ ܡܸܫܟܲܚ . ܠܟܼܠ ܕܘܼܒܵܪܵܐ ܕܐܝܼܬܼ : ܬܲܪܒܿܝܼܬܼܵܐ ܐܝܼܬܼ ܠܹܗ ܒܕܼܘܼܒܵܪܵܐ ܕܲܩܕܼܵܡܵܘܗܝ . ܘܗܵܘ̇ ܕܲܩܕܼܵܡܵܘܗܝ ܡܸܬܼܒܿܥܸܐ . ܠܲܫܟܼܵܚܬܼܵܐ ܕܗܵܘ̇ ܕܒܼܵܬܼܪܹܗ . ܠܲܨܠܘܿܬܼܵܐ ܩܲܕܝܼܡܵܐ ܠܵܗ̇ : ܡܫܵܘܚܕܼܘܼܬܼܵܐ . ܘܐܵܦ ܗ̤ܝ ܡܫܵܘܚܕܼܘܼܬܼܵܐ : ܡܸܛܠ ܨܠܘܿܬܼܵܐ . ܘܲܨܠܘܿܬܼܵܐ ܐܲܝܟܼ ܕܢܸܩܢܸܐ ܡܸܢܵܗ̇ : ܚܘܼܒܵܐ ܕܐܲܠܵܗܵܐ . ܡܸܛܠ ܕܡܸܢܵܗ̇ ܡܸܫܬܲܟܼ̈ܚܵܢ ܥܸܠ̈ܠܵܬܼܵܐ ܠܡܲܚܵܒܼܘܼ ܠܐܲܠܵܗܵܐ . ܐܵܦ ܗܵܕܹܐ ܙܵܕܹܩ ܕܢܸܕܲܥ : ܚܲܒܿܝܼ̈ܒܲܝ : ܕܟܼܠ ܥܸܢܝܵܢܵܐ ܕܲܒܼܟܸܤܝܵܐ ܕܐܝܼܬܼ : ܘܟܼܠ ܪܸܢܝܵܐ ܫܲܦܝܼܪܵܐ ܕܡܲܕܥܵܐ ܕܒܲܐܠܵܗܵܐ : ܘܟܼܠ ܗܸܪܓܵܐ ܕܪ̈ܘܼܚܵܢܵܝܬܼܵܐ : ܒܲܨܠܘܿܬܼܵܐ ܡܸܬܿܬܲܚܲܡ : ܘܲܒܼܫܸܡ ܨܠܘܿܬܼܵܐ ܡܸܬܼܚܒܸܫ : ܘܲܠܓܼܵܘ ܡ̣ܢ ܫܘܼܡܵܗܵܐ ܗܵܢܵܐ ܡܸܤܬܲܝܲܟ . ܘܐܸܢ ܩܸܪܝܵܢܵܐ ܕܦܘܼܪܫܵܢܵܐ  pb. 440  ܬܹܐܡܲܪ : ܘܐܸܢ ܩܵܠܹ̈ܐ ܕܦܘܼܡܵܐ ܕܲܒܼܬܸܫ̈ܒܿܚܵܬܹܗ ܕܐܲܠܵܗܵܐ : ܘܪܸܢܝܵܐ ܫܚܝܼܩܵܐ ܕܲܒܼܡܵܪܲܢ : ܘܤܸܓܼܕܬܼܵܐ ܕܦܲܓܼܪܵܐ : ܘܗܘܼ̈ܠܵܠܹܐ ܕܙܘܼܡܵܪܵܐ : ܘܫܲܪܟܵܐ . ܡܸܛܠ ܕܡܸܢܗܹܝܢ ܡܸܬܼܩܲܒܲܠ ܝܘܼܠܦܵܢܵܐ ܕܥܲܠ ܨܠܘܿܬܼܵܐ ܚܲܬܿܝܼܬܿܬܵܐ : ܘܡܸܢܵܗ̇ ܚܘܼܒܵܐ ܕܐܲܠܵܗܵܐ ܡܸܬܼܝܼܠܸܕܼ . ܘܗ̤ܘ ܚܘܼܒܵܐ : ܒܝܲܕܼ ܨܠܘܿܬܼܵܐ . ܘܲܨܠܘܿܬܼܵܐ : ܒܕܼܘܼܝܵܪܵܐ ܡܫܵܘܚܕܼܵܐ . ܘܗ̤ܝ ܡܫܵܘܚܕܼܘܼܬܼܵܐ ܠܗܵܕܹܐ : ܡܸܛܠ ܕܢܸܗܘܸܐ ܠܲܢ ܐܲܬܼܪܵܐ ܕܒܲܠܚܘܿܕܲܝܢ ܥܲܡ ܐܲܠܵܗܵܐ ܢܸܬܼܥܢܸܐ : ܠܲܡܫܵܚܕܼܘܼܬܼܵܐ ܬܘܼܒܼ ܩܲܕܝܼܡܵܐ ܠܵܗ̇ : ܫܒܼܝܼܩܘܼܬܼܵܐ ܕܥܵܠܡܵܐ . ܕܐܸܠܵܐ ܐ̄ܢܵܫ ܫܵܒܹ̇ܩ ܥܵܠܡܵܐ ܠܘܼܩܕܲܡ : ܘܡܸܤܬܲܦܲܩ ܡ̣ܢ ܟܠ ܕܐܝܼܬܼ ܠܹܗ : ܠܵܐ ܡܸܫܟܲܚ ܕܢܸܫܬܵܘܚܲܕܼ . ܗܵܟܲܢܵܐ ܘܠܲܫܒܼܝܼܩܘܼܬܼܵܐ ܬܘܼܒܼ ܕܥܵܠܡܵܐ : ܩܲܕܝܼܡܵܐ ܡܤܲܝܒܿܪܵܢܘܼܬܼܵܐ . ܘܠܲܡܤܲܝܒܿܪܵܢܘܼܬܼܵܐ : ܤܸܢܐܲܬܼ ܥܵܠܡܵܐ . ܠܤܸܢܐܲܬܼ ܥܵܠܡܵܐ : ܕܸܚܠܬܼܵܐ ܘܪܸܚܡܬܼܵܐ . ܕܐܸܠܵܐ ܡܤܲܪܕܼܵܐ ܠܪܸܥܝܵܢܵܐ ܕܸܚܠܬܼܵܐ ܕܓܹܗܲܢܵܐ : ܘܲܡܓܲܪܓܼܵܐ ܪܸܚܡܬܼܵܐ ܕܛܘܼ̈ܒܹܐ : ܠܵܐ ܕܵܝ̇ܠܵܐ ܒܹܗ ܤܸܢܐܬܼܵܐ ܕܥܵܠܡܵܐ ܗܵܢܵܐ . ܘܐܸܠܵܐ ܢܸܤܢܸܐ ܠܥܵܠܡܵܐ : ܠܵܐ ܡܤܲܝܒܲܪ ܡ̣ܢ ܥܸܢܝܵܢܹܗ ܘܲܢܝܵܚܹܗ . ܘܐܸܠܵܐ ܩܵܕܼܡܵܐ ܡܤܲܝܒܿܪܵܢܘܼܬܼܵܐ ܠܪܸܥܝܵܢܵܐ : ܠܵܐ ܡܸܫܟܲܚ ܓܵܒܹ̇ܐ ܥܘܼܡܪܵܐ ܕܲܡܠܸܐ ܨܸܕܼܝܵܐ : ܘܲܤܦܝܼܩ ܡ̣ܢ ܥܵܡܘܿܪܹ̈ܐ . ܘܐܸܠܵܐ ܢܸܓܼܒܸܿܐ ܠܹܗ ܚܲܝܹ̈ܐ ܡܫܵܘܚ̈ܕܹܐ : ܠܵܐ ܡܸܫܟܲܚ ܡܸܬܼܐܡܸܢ ܒܲܨܠܘܿܬܼܵܐ . ܘܐܸܠܵܐ ܢܸܗܘܸܐ ܐܲܡܝܼܢ ܡܸܬܼܥܢܸܐ ܥܲܡ ܐܲܠܵܗܵܐ : ܘܲܢܩܵܘܸܐ ܒܗܵܢ̇ܘܿܢ ܙܵܘ̈ܥܹܐ ܚܠܝܼ̈ܛܲܝ ܒܲܨܠܘܿܬܼܵܐ : ܘܐܵܕܼܫܲܝ̈ ܝܘܼܠܦܵܢܵܐ ܕܒܼܵܗ̇ ܕܐܸܬܼܐܡܲܪܘ : ܠܵܐ ܡܲܪܓܸܫ ܒܚܘܼܒܵܐ . ܡܵܕܹܝܢ ܚܘܼܒܵܐ ܕܐܲܠܵܗܵܐ : ܡ̣ܢ ܥܸܢܝܵܢܵܐ ܕܥܲܡܹܗ . ܘܥܸܢܝܵܢ ܨܠܘܿܬܼܵܐ : ܒܝܲܕܼ ܫܸܠܝܵܐ . ܘܫܸܠܝܵܐ : ܒܲܡܤܲܪܩܘܼܬܼܵܐ . ܘܲܡܤܲܪܩܘܼܬܼܵܐ ܬܘܼܒܼ : ܒܝܲܕܼ ܡܤܲܝܒܿܪܵܢܘܼܬܼܵܐ . ܘܲܡܤܲܝܒܿܪܵܢܘܼܬܼܵܐ : ܒܝܲܕܼ ܤܸܢܐܬܼܵܐ  pb. 441  ܕܲܠܘܵܬܼ ܪ̈ܓܼܝܼܓܼܵܬܐ . ܘܤܸܢܐܲܬܼܸ ܪ̈ܓܼܝܼܓܼܵܬܐ : ܒܝܲܕܼ ܕܸܚܠܬܼܵܐ ܕܓܹܗܲܢܵܐ : ܘܤܘܼܟܵܝܵܐ ܕܛܘܼ̈ܒܹܐ . ܤܵܢܹ̇ܐ ܠܗܹܝܢ ܠܲܪ̈ܓܼܝܼܓܼܵܬܐ : ܐܲܝܢܵܐ ܕܝܵܕܲܥ̇ ܦܹܐܪܹ̈ܐ ܕܡܸܢܗܹܝܢ : ܕܡܵܢܵܐ ܡܛܲܝ̈ܒܼܵܢ ܠܹܗ : ܘܡ̣ܢ ܐܲܝܢܵܐ ܛܘܼܒܼܵܐ ܡܸܬܼܓܠܸܙ ܡܸܛܠܵܬܼܗܹܝܢ . ܘܗܵܟܲܢܵܐ ܟܠܚܲܕܼ ܡ̣ܢ ܕܘܼܒܵܪܹ̈ܐ : ܒܗܵܘ̇ ܕܲܩܕܼܵܡܵܘܗܝ ܐܲܤܝܼܪ : ܘܡܸܢܹܗ ܫܵܩܹ̇ܠ ܬܲܪܒܿܝܼܬܼܵܐ ܘܡܸܫܬܵܘܫܲܛ ܠܲܐ̄ܚܪ̈ܵܢܹܐ ܕܡܸܢܹܗ ܘܲܠܥܸܠ . ܘܐܸܢ ܚܲܕܼ ܡܸܢܗܘܿܢ ܡ̣ܢ ܡܨܲܥܬܼܵܐ ܚܲܤܝܼܪ : ܠܵܐ ܡܸܬܼܩܲܝܲܡ ܗܵܘ̇ ܕܒܼܵܬܼܪܹܗ . ܘܡܸܬܼܚܙܸܐ ܕܟܼܠܗܘܿܢ ܡܸܫܬܪܹܝܢ : ܘܐܵܒܼܕܝܼܢ ܠܗܘܿܢ .