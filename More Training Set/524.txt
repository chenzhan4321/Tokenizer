ܕܕܫܐ ܕܡܪܝ ܦܛܪܘܣ
                        ܘܕܢܐܪܘܢ ܡܠܟܐ ܕܕܫܐ ܕܡܪܝ ܦܛܪܘܣ ܘܕܢܐܪܘܢ ܡܠܟܐ . ܕܕܫܐ ܕܡܪܝ ܦܛܪܘܣ ܘܕܢܐܪܘܢ ܡܠܟܐ . ܒܝܲܡܵܐ ܫܓܼܝܼܫܵܐ ܚܵܪܹܬܼ ܚܙܹܝ̇ܬܼ : ܐܸܠܦܹ̈ܐ ܬܪܸܥܤܲܪ ܟܲܕܼ ܪ̈ܵܕܼܝܵܢ . ܕܲܙܩܝܼܦ ܗ̄ܘ̣ܵܐ ܝܲܡܵܐ ܠܩܘܼܒܼܠܗܹܝܢ : ܘܲܥ̣ܒܲܪ ܒܓܼܵܘܹܗ ܘܫܲܝܸܢܵܝ̈ܗܝ ܀ ܠܐܲܪܒܲܥ ܪ̈ܘܼܚܝܼܢ ܕܝܲܡܵܐ ܬܪܲܨ : ܕܩܹܘܒܲܪܢܹܝܛܗܹܝܢ ܚܲܟܿܝܼܡ ܗ̄ܘ̣ܵܐ . ܘܲܟܼܡܵܐ ܕܐܸܙܕܩܸܦ̣ ܐܵܦ ܐܸܫܬܿܓܸܫ̣ : ܗܸܢܹܝܢ ܚ̣ܵܘܝܼ ܙܵܟܼܘܼܬܼܗܹܝܢ ܀ ܓܲܠܠܵܘ̈ܗܝ ܕܝܲܡܵܐ ܙܩܝܼܦܝܼܢ ܗ̄ܘ̣ܵܘ : ܕܲܤܦܝܼ̈ܢܵܬܼܵܐ ܒܗܘܿܢ ܢܸܛܒ̈ܥܵܢ . ܘܗܸܢܹܝܢ ܬܲܪܨܵܗ̇ ܠܡܲܪܕܝܼܬܼܗܹܝܢ : ܘܡܲܢܲܥ̣ ܠܲܠܡܹܐܢܵܐ ܘܐܸܬܿܬܿܢܝܚ̣ ܀ ܡ̣ܢ ܗܵܪܟܵܐ ܙܘܵܕܹ̈ܐ ܡܲܠܝܼܚ̈ ܥܘܼܕܼܪ̈ܵܢܹܐ . ܘܟܼܠܲܢ ܐܲܟܼܚ̄ܕ ܫܲܘܝܵܐܝܼܬܼ ܢܲܤܸܩ ܫܘܼܒܼܚܵܐ ܠܐܲܒܼܵܐ ܘܠܲܒܼܪܵܐ ܘܲܠܪܘܼܚܵܐ ܕܩܘܼܕܼܫܵܐ : ܘܲܚܢܵܢܹܗ ܢܓܸܿܢ ܟ̱ܠܹܗ ܟܸܢܫܲܢ ܡ̣ܢ ܤܵܟܹܗ : ܗܵܫܵܐ ܘܲܒܼܟܼܠ ܙܒܲܢ ܘܲܠܥܵܠܲܡ ܥܵܠܡܝܼܢ . pb. 681 ܥܘܼܬܼܪܵܐ ܪܲܒܵܐ ܛܥܝܼ̈ܢܵܢ ܗ̣̄ܘܲܝ̈ : ܘܲܕܼܠܵܐ ܤܵܟܼܵܐ ܡ̈ܦܲܠܓܼܢ ܗ̣̄ܘܲܝ̈ . ܡܲܠܟܵܐ ܕܝܲܡܵܐ ܚ̣ܙܵܐ ܥܘܼܬܼܪܗܹܝܢ : ܘܫܲܓܼܫܹܗ ܠܝܲܡܵܐ ܕܒܹܗ ܢܸܛܒ̈ܥܵܢ ܀ ܝܲܡܐ ܐܝܼܬܼܵܘܗܝ ܗܵܢ ܥܵܠܡܵܐ : ܘܐܸܠܦܹ̈ܐ ܬܪܥܤܲܪ ܫܠܝܼܚܹ̈ܐ ܕܒܹܗ . ܘܝܲܡܵܐ ܕܲܙܩܝܼܦ ܠܘܼܩܒܲܠܗܘܿܢ : ܥܵܠܡܵܐ ܗ̣̄ܘ ܕܐܲܤ̣ܠܝܼ ܝܘܼܠܦܵܢܗܘܿܢ ܀ ܡܲܠܟܵܐ ܕܝܲܡܵܐ ܠܒܝܼܫܵܐ ܩܪܹܝ̇ܬܼ : ܤܵܢ̇ܐܵܐ ܕܝܼܘܫܿܥ ܘܲܕܦܵܠܚܵܘ̈ܗܝ .܆ ܠܡܹܐܢܵܐ ܠܡܲܠܟܘܼܬܼܵܐ ܫܲܡܗܹ̇ܬܼ : ܕܲܫܠܝܼܚܹ̈ܐ ܒܓܼܵܘܵܗ̇ ܐܸܬܿܬܿܢܝܼܚܘ ܀ ܘܕܲܚ̣ܙܵܐ ܤܵܢܵܐܐ ܟܲܕܼ ܡܲܟܼܪܙܝܼܢ : ܫܠܝܼܚܹ̈ܐ ܤܒܲܪܬܼܵܐ ܕܡܲܠܟܿܘܼܬܼܵܐ . ܐܲܛ̣ܥܝܼ ܒܕܲܝܵܢܲܝ̈ ܥܵܠܡܵܐ : ܕܠܵܐ ܢܩܲܒܿܠܘܼܢܵܗ̇ ܠܲܤܒܲܪܬܼܗܘܿܢ ܀ ܦܵܠܚܵܐ ܙܪܝܼܙܵܐ ܐܸܫܟܲܚ̣ ܠܹܗ : ܢܹܐܪܘܿܢ ܩܹܤܲܪ ܒܹܗ ܐܸܬܿܬܿܢܝܼܚ . ܘܒܲܬܼܪܹܝܢ ܫܠܝܼܚܹ̈ܐ ܪܸܓܿܬܹܗ ܓܡܲܪ̣ : ܒܫܸܡܥܘܿܢ ܟܹܐܦܵܐ ܘܲܒܼܦܵܘܠܘܿܣ ܀ ܫܸܡܥܘܿܢ ܠܪܗ̄ܘܿܡܹܐ ܫܲܕܲܪ ܗ̄ܘ̣ܵܐ : ܦܵܪܲܩܠܹܝܛܵܐ ܡܒܲܝܲܐ ܠܟܼܠ . ܐܲܝܟܵܐ ܕܢܹܐܪܘܿܢ ܡܲܡܠܸܟܼ ܗ̄ܘ̣ܵܐ : ܚܲܩܠܵܐ ܕܲܠܟܼܘܼ̈ܒܹܿܐ ܡܵܘܥܝܵܐ ܀ ܟܪܘܿܙܐ ܕܥܲܡ̈ܡܹܐ ܦܵܘܠܘܿܣ : ܠܘܵܬܼ ܪܲܒܿ ܢܝܼܪܹܗ ܠܪܗ̄ܘܿܡܹܐ ܪܕܼܵܐ . ܘܲܫܡܲܥ̣ ܢܹܐܪܘܿܢ ܝܘܼܠܦܵܢܗܘܿܢ : ܘܙܲܝܸܢ ܢܲܦܫܹܿܗ ܠܘܵܬܼ ܕܪܵܫܵܐ . ܢܹܐܪܘܿܢ . ܐܸܡ݂ܲܪ ܢܹܐܪܘܿܢ ܠܘܵܬܼ ܦܵܠܚܵܘ̈ܗܝ : ܟܲܕܼ ܡܸܬܼܥܲܙܲܪ ܡ̣ܢ ܚܸܡܬܹܗ . ܡܲܢ̣ܘܼ ܫܡܲܥܬܿܘܿܢ ܐܘܿ ܪ̈ܵܚܡܲܝ : ܕܠܲܡܕܼܢ̄ܬܲܢ ܓܠܝܼܠܵܝܹ̈ܐ ܤܠܸܩ̣ܘ ! ܦܵܠܚܹ̈ܐ . ܐܲܢ̄ܬܿ ܐܘܿ ܡܲܠܟܵܐ ܠܥܵܠܲܡ ܚܝܼ : ܫܲܪܝܼܪ ܛܸܒܵܐ ܕܲܫܡܝܼܥ ܠܵܟܼ . ܗܵܐ ܒܲܡܕܼܝܼܢ̄ܬܲܢ ܡܸܬܼܗܲܦܟܼܝܼܢ : ܘܡܲܠܦܝܹܢ ܝܘܼܠܦܵܢ ܢܵܨܪܵܝܵܐ . ܢܹܐܪܘܿܢ ܒܐܲܝܢܵܐ ܐ̄ܤܟܹܿܡܵܐ ܟܲܝ ܩܵܝ̇ܡܝܼܢ : ܘܡܵܢܵܐ ܐܝܼܬܼܵܘܗܝ ܝܘܼܠܦܵܢܗܘܿܢ . ܕܐܲܡܪܲܚ̣ܘ ܘܐܸܬ݂ܼܵܘ ܘܠܵܐ ܐܸܙܕܟܼܝܼܘ : ܡ̣ܢ ܐܲܠܵܗܝܼ̈ܢ ܕܙܸܵܟܹ̇ܝܢ ܠܟܼܠ ؟ ܦܵܠܚܵܐ . ܒܥܝܼ ܡܵܪܝ ܡܲܠܟܵܐ ܕܢܹܐܬܼܘܿܢ ܠܟܼܵܐ : ܘܲܫܡܲܥ ܡܸܠܬܼܵܐ ܡ̣ܢ ܦܘܼܡܗܘܿܢ . ܕܠܲܝܬܼ ܐܸܤܟܹܿܡܵܐ ܐܲܝܟܼ ܕܝܼܠܗܘܿܢ : pb. 682 ܘܢܘܼܟܼܪܵܝ ܠܥܵܠܡܵܐ ܝܘܼܠܦܵܢܗܘܿܢ . ܢܹܐܪܘܿܢ . ܓܘܼܢܚܵܐ ܗ̣̄ܘ ܪܲܒܼܵܐ ܕܲܗܘ̤ܵܐ ܥܠܲܝܢ : ܟܒܲܪ ܐܲܠܵܗܝܼ̈ܢ ܡܸܬܼܒܲܛܠܝܼܢ . ܐܵܦ ܢܵܘܤܲܝ̈ܗܘܿܢ ܡܸܤܬܲܚܦܝܼܢ : ܘܡܵܢܵܐ ܢܸܥܒܸܿܕܼ ܐܸܢ ܗܵܘܝܵܐ ؟ ܦܵܠܚܹ̈ܐ . ܓܘܼܢܚܵܐ ܗ̣̄ܘ ܪܲܒܵܐ ܐܲܝܟܼ ܕܐܸܡܲܪ̣ܬܿ : ܕܟܼܠ ܥܲܡܡ̈ܝܼܢ ܡܵܢܵܟܼ ܙܵܥ̇ܝܼܢ . ܘܐܸܢ ܬܪܹܝܢ ܓܲܒܼܪ̈ܝܼܢ ܙܵܟܹ̇ܝܢ ܠܵܟܼ : ܓܘܼܢܚܵܐ ܗ̣̄ܘ ܪܲܒܵܐ ܒܓܼܵܘ ܥܵܠܡܵܐ ! ܢܹܐܪܘܿܢ . ܕܒܲܪܘ ܘܐܲܝܬܵܘ ܐܸܢܘܿܢ ܠܝܼ ܠܟܼܵܐ : ܘܐܸܫܡܲܥ ܡܸܠܬܼܵܐ ܡ̣ܢ ܦܘܼܡܗܘܿܢ . ܕܐܸܢ ܠܐܲܠܵܗܝܼ̈ܢ ܠܵܐ ܤܵܓܼܕܿܝܼܢ : ܗܲܕܵܡ ܗܲܕܵܡ ܢܸܬܼܦܲܤܩܘܼܢ . ܦܵܠܚܹ̈ܐ . ܕܝܼܠܲܢ ܗܵܕܹܐ ܕܢܸܬܿܛܦܝܼܣ ܠܵܟܼ : ܘܢܲܝܬܸܿܐ ܠܓܲܒܼܪܹ̈ܐ ܕܐܸܡܲܪܼܬܿ ܠܲܢ . ܘܲܪܗܸܛ̣ܘ ܘܐܸܙܲܠ̣ܘ ܟܲܕܼ ܪܵܘܙܝܼܢ : ܘܐܲܩܝܼܡ̣ܘ ܐܸܢܘܿܢ ܩܕܼܵܡ ܟܘܼܪܤܝܹܗ . ܢܹܐܪܘܿܢ . ܗܵܠܹܝܢ ܐܸܢܘܿܢ ܕܐܲܙܝܼܥܘ ܠܲܢ : ܘܫܲܓܼܫܘܼܗ̇ ܠܪܗ̄ܘܿܡܹܐ ܥܲܫܝܼܢܬܼܵܐ ؟ ܩܪܘܿܒܼܘ ܘܚܵܘܵܘ ܠܝܼ ܝܘܼܠܦܵܢܟܼܘܿܢ : ܘܡ̇ܢ ܫܲܕܲܪܟܼܘܿܢ ܕܬܹܐܬܼܘܿܢ ܠܟܼܵܐ ؟ ܫܸܡܥܘܿܢ . ܗܵܐ ܐܘܿ ܡܲܠܟܵܐ ܐܸܠܘܼ ܝ̄ܠܸܦ̣ܬܿ : ܡ̣ܢ ܝܘܼܠܦܵܢܹܗ ܕܲܡܫܲܕܲܪܵܢܝ . ܠܵܐ ܓܹܝܪ ܒܐܲܪܥܵܐ ܡܲܡܠܸܟܼ ܗ̣̄ܘܲܝܬܿ : ܐܵܦ ܒܲܫܡܲܝܵܐ ܟܘܼܪܤܝܵܟܼ ܒ̣ [...] ܬ . ܢܹܐܪܘܿܢ . ܘܡܲܢ̣ܘܼ ܐܝܼܬܼܵܘܗܝ ܡܫܲܕܪܵܢܟܼܘܿܢ : ܕܪܲܒܿ ܫܘܼܠܛܵܢܹܗ ܡ̣ܢ ܗܵܢ ܕܝܼܠܝ ؟ ܘܐܸܢ ܐܝܼܙܓܲܕܵܐ ܐܝܼܬܲܝܟ ܠܹܗ : ܫܝܼܛ ܗ̣̄ܘ ܡܲܠܟܵܐ ܕܐܲܢ̄ܬܿ ܦܵܠܚܹܗ . ܫܸܫܥܘܿܢ . ܘܒܼܝܼ ܬܘܼܒܼ ܠܵܐ ܬܚܘܼܪ ܕܲܒܼܨܝܼܪ ܐ̄ܢܵܐ : ܘܲܒܼܫܝܼܛܘܼܬܼ ܡܸܠܲܝ̈ ܠܵܐ ܬܚܘܼܪ . ܚܙܝܼ ܐܵܬܼ̈ܘܵܬܹܗ ܕܲܡܫܲܕܲܪܵܢܝ : ܕܲܡܝܲܚܲܝ̈ܒܼܵܢ ܠܹܗ ܠܝܘܼܠܦܵܢܟܼܘܿܢ . ܢܹܐܪܘܿܢ . ܙܸܠ ܐܘܿ ܤܵܒܼܵܐ ܤܲܓܿܝܼ ܛ̣ܥܲܝܬܿ : ܦܘܼܩ ܡ̣ܢ ܡܕܼܝܼܢ̄ܬܲܢ ܕܐܸܬܲܝܬܿ ܠܵܗ̇ . ܡܲܢ̣ܘܼ ܫܲܕܪܵܟܼ ܕܬܹܐܬܸܐ ܠܟܼܵܐ : ܕܲܥܠܵܘܗܝ ܬܟܼܝܼܠ ܐܲܢ̄ܬܿ ܘܡܸܫܬܲܒܼܗܪܲܬܿ ؟ ܫܸܡܥܘܿܢ . ܙܲܒܼܢܵܐ ܓܹܝܪ ܕܐܸܦܘܿܩ ܠܵܐ ܡ̣ܛܵܐ : ܥܕܲܡܵܐ ܕܐܸܦܠܘܿܚ ܠܲܡܕܼܝܼܢ̄ܬܿܟܼܘܿܢ . ܘܐܸܥܩܘܿܪ ܡܸܢܵܗ̇ ܟܘܼ̈ܒܹܿܐ ܕܒܼܵܗ̇ : pb. 683 ܘܐܸܙܪܘܿܥ ܒܓܼܵܘܵܗ̇ ܙܲܪܥܹܗ ܕܡܵܪܝ . ܢܹܐܪܘܿܢ . ܚܙܝܼ ܐܘܿ ܤܵܒܼܵܐ ܤܲܓܿܝܼ ܛ̣ܥܲܝܬܿ : ܕܙܹܝܘܿܣ ܘܚܲܒܼܪ̈ܵܘܗܝ ܟܘܼ̈ܒܹܿܐ ܩ̣ܪܲܝܬܿ . ܥܲܠ ܡ̇ܢ ܬܟܼܝܼܠ ܐܲܢ̄ܬܿ ܘܲܡܨܲܥܪܲܬܿ : ܠܐܲܠܵܗܲܝ̈ ܪ̈ܗܘܿܡܹܐ ܪܲܒܿܬܼܵܐ ؟ ܫܸܡܥܘܿܢ . ܚܙܝܼ ܐܘܿ ܡܲܠܟܵܐ ܟܡܵܐ ܫܝܼܛ ܐ̄ܢܵܐ : ܕܐܵܦܠܵܐ ܡܸܠܲܝ̈ ܪ̈ܚܝܿܡܹܐ ܥܠܲܝܟܼ . ܕܲܚܢܲܢ ܕܫܝܼ̈ܛܵܢ ܩܕܼܵܡ ܟܘܼܪܤܝܵܟܼ : ܒܝܲܕܼ ܐܵܬܼ̈ܘܵܬܼܵܐ ܕܡܸܬܼܚܲܙ̈ܝܵܢ . ܢܹܐܪܘܿܢ . ܛܸܒܵܐ ܫܡܝܼܥ ܠܝܼ ܕܗܵܘ̇ ܡܵܪܟܼܘܿܢ : ܒܢܲܝ̈ ܐܘܿ ܪܸܫܠܸܡ ܒܩܲܝܤܵܐ ܬܠ̣ܵܘ . ܘܐܸܢ ܫܲܪܝܼܪܵܐ ܐܲܝܟܼ ܕܐܵܡ̇ܪܝܼܢ : ܒܩܲܒܼܪܵܐ ܐܸܬܿܬܿܤ̣ܝܼܡ ܐܲܝܟܼ ܟܠܢܵܫ . ܫܸܡܥܘܿܢ . ܛܸܒܵܐ ܫܲܪܝܪ ܕܲܫܡܝܼܥ ܠܵܟܼ : ܒܩܲܒܼܪܵܐ ܐܸܬܼܿܬܿܤ̣ܝܼܡ ܐܲܝܟܼ ܟܠܢܵܫ . ܘܩܵܡ̣ ܡ̣ܢ ܩܲܒܼܪܵܐ ܘܠܵܐ ܐܸܬܼܢܟܼܝܼ : ܘܠܲܫܡܲܝ̈ ܫܡܲܝܵܐ ܤܠܸܩ̣ ܘܐܸܤܬܿܡܸܟܼ . ܢܹܐܪܘܿܢ . ܝܵܗܹ̇ܒܼ ܐ̄ܢܵܐ ܠܵܟܼ ܕܲܫ̈ܢܹܐ ܬܪܹܝܢ : ܡܵܘܬܵܐ ܘܚܲܝܹ̈ܐ ܐܲܚܹ̈ܐ ܬܪܹܝܢ . ܐܸܢ ܟܵܦܲܪ ܐܲܢ̄ܬܿ ܚܲܝܹ̈ܐ ܩܢܝܼ : ܘܐܸܢ ܠܵܐ ܟܵܦܪܲܬܿ ܡܵܘܬܵܐ ܛܥܲܡ . ܟܹܐܦܵܐ . ܝܼܫܘܿܥ ܐܲܠ̣ܦܲܢ ܘܐܸܡ݂ܲܪ ܠܲܢ : ܕܟܼܠ ܕܢܸܟܼܦܘܿܪ ܒܝܼ ܐܸܟܼܦܘܿܪ ܒܹܗ . ܘܟܼܠ ܕܢܵܘܕܸܐ ܒܝܼ ܒܗܵܢ ܥܵܠܡܵܐ : ܒܡܲܠܟܿܘܼܬܼ ܫܡܲܝܵܐ ܐܹܝܲܩܪܝܼܘܗܝ . ܢܹܐܪܘܿܢ . ܟܦܘܿܪ ܒܲܡܫܝܼܚܵܐ ܕܠܹܗ ܡܲܟܿܪܙܲܬܿ : ܘܲܒܼܓܼܵܘ ܪܗܘܿܡܹܐ ܐܹܝܲܩܪܵܟܼ . ܘܠܘܼܩܒܲܠ ܡܲܠܟܿܘܼܬܼܝ ܠܵܐ ܬܸܬܼܚܪܸܐ : ܘܬܲܛܥܸܐ ܠܪܗ̄ܘܿܡܹܐ ܥܲܫܝܼܢܬܼܵܐ . ܫܸܡܥܘܿܢ . ܟܲܕܼ ܛܢܵܢܵܐ ܕܡܲܠܟܵܐ ܠܸܒܼܫܹ̇ܬܼ : ܠܘܼܩܒܲܠ ܡܲܠܟܵܐ ܗܵܘ̇ ܕܐܲܡܠܟܲܢܝ . ܘܠܵܐ ܝܵܕܲܥ̇ ܐܲܢ̄ܬܿ ܐܘܿ ܕܵܘܝܵܐ : ܕܪܵܘܡܵܐ ܘܥܘܼܡܩܵܐ ܒܪܸܡܙܹܗ ܬܠܹܝܢ . ܢܹܐܪܘܿܢ . ܠܵܘ ܗܹܪܘܿܕܹܣ ܒܥ̣ܵܐ ܕܢܸܩܛܠܝܼܘܗܝ : ܗܵܘ̇ ܕܐܵܡܪܲܬܿ ܕܗ̤ܘ ܐܲܡܠܟܲܢܝ ؟ ܘܐܸܢ ܒܢܲܝ̈ ܡܸܨܪܹܝܢ ܠܵܐ ܤܲܬܿܪܘܼܗܝ : ܠܵܐ ܦܵܐܿܫ̇ pb. 684 ܗ̄ܘ̣ܵܐ ܒܓܼܵܘ ܥܵܠܡܵܐ . ܟܹܐܦܵܐ . ܠܵܟܼ ܐܘܿ ܢܹܐܪܘܿܢ ܠܵܐ ܫܡܝܼܥ ܠܵܟܼ : ܕܲܠܗܹܪܘܿܕܹܣ ܡ̇ܢ ܐܲܕܼܪܟܹܗ . ܢܼ̈ܓܼܕܹܐ ܩ̈ܫܲܝܵܐ ܘܲܡܫܲܚ̈ܠܦܹܐ : ܘܐܲܟܸܿܢ ܫܲܢ̣ܝܼ ܡ̣ܢ ܥܵܠܡܵܐ . ܢܹܐܪܘܿܢ . ܡܵܢܵܘ̇ ܤܘܼܟܵܠ ܕܠܵܟܼ ܢܸܬܿܛܦܝܼܣ : ܘܢܲܫܲܪ ܡܸܠܲܝ̈ܟ ܘܲܢܗܲܝܝܡܢܵܟܼ . ܕܗܵܘ̇ ܕܲܠܢܲܦܫܹܗ ܠܵܐ ܦܲܨܝܼ : ܕܢܲܚܸܐ ܠܲܐ̄ܚܪܹܝܢ ܐܲܝܟܲܢ ܡܨܸܐ ؟ ܦܲܛܪܘܿܣ . ܡܵܘܬܵܠܐ ܕܲܫܠܲܛ̣ ܥܲܠ ܛܘܿܗܡܲܢ : ܫ̣ܪܵܝܗܝ ܗ̄ܘ̣ܐ ܘܒܲܛ̣ܠܹܐ ܒܲܩܝܵܡܬܹܿܗ . ܘܒܹܝܬܼ ܓܲܙܵܐ ܕܲܫܝܘܿܠ ܚܲܠ̣ܨܹܗ : ܘܤܲܟܿܪܵܗ̇ ܠܦܘܼܡܵܗ̇ ܕܒܼܵܠܲܥܬܼܵܐ . ܢܹܐܪܘܿܢ . ܢܹܐܬܸܐ ܡܵܪܟܼ ܘܲܢܦܲܨܸܝܟ : ܟܲܕܼ ܦܵܩܹ̇ܕܼ ܐ̄ܢܵܐ ܙܩܝܼܦܵܐ ܥܠܲܝܟܼ . ܘܐܸܢ ܫܲܪܝܼܪ ܗ̣̄ܘ ܐܲܝܟܼ ܕܐܵܡܪܲܬܿ : ܢܸܕܲܥ ܟܠܢܵܫ ܕܫܲܠܝܼܛ ܥܠܲܝ . ܫܸܡܥܘܿܢ . ܢܩܘܼܡ ܦܝܼܠܵܛܘܿܣ ܘܲܢܟܲܚܕܼܵܟܼ : ܗܵܘ̇ ܕܒܹܝܬܼ ܕܝܼܢܹܗ ܩ̣ܵܡ ܘܐܸܬܿܬܿܕܝܿܢ . ܕܐܝܼܕܼܵܘ̈ܗܝ ܐܲܫܝܼܓܼ ܗ̄ܘ̣ܵܐ ܡ̣ܢ ܕܡܹܗ : ܟܲܕܼ ܝܵܕܲܥ̇ ܗ̄ܘ̣ܵܐ ܕܡܵܪܵܐ ܗ̄ܘ̣ ܕܟܼܠ . ܢܹܐܪܘܿܢ . ܤܵܒܼܵܐ ܤܲܟܼܠܵܐ ܠܵܐ ܝܵܕܼܥܲܬܿ : ܕܡܵܘܬܵܟܼ ܘܚܲܝܲܝ̈ܟ ܒܐܝܼܕܲܝ̈ ܟܤܹܝܢ ؟ ܠܡܵܢܵܐ ܐܲܡܪܲܚ̣ܬܿ ܕܲܬܼܨܲܥܪܲܢܝ : ܠܵܐ ܝܵܕܲܥ̇ ܐܲܢ̄ܬܿ ܕܩܸܨܵܟܼ ܡ̣ܛܵܐ ؟ ܫܸܡܥܘܿܢ . ܤܵܒܼܵܐ ܐܝܼܬܲܝ ܐܲܝܟܼ ܕܐܸܡ݂ܲܪܬܿ : ܘܡܵܪܝܵܐ ܕܲܓܼܒܼܵܢܝ ܗ̤ܘ ܫܲܕܲܪܲܢܝ . ܕܐܸܗܘܸܐ ܐܲܒܼܵܐ ܘܐܲܪܬܸܿܐ ܠܟܼܠ : ܘܐܲܦܢܸܐ ܠܟܼܠ ܐ̄ܢܵܫ ܠܘܵܬܼ ܡܵܪܝܵܐ . ܢܹܐܪܘܿܢ . ܥܠܲܝܢ ܗ̣̄ܘ ܒܲܠܚܘܿܕܼ ܕܲܡܫܲܕܪܲܬܿ : ܐܵܘ ܠܟܼܠ ܥܲܡ̈ܡܝܼܢ ܡܲܟܼܪܸܙ ܐܲܢ̄ܬܿ ؟ ܘܐܸܢܗ̤ܘ ܕܪܗ̄ܘܿܡܹܐ ܕܲܡܛܵܬ̤ ܠܵܟܼ : ܐܵܦܠܵܐ ܒܪܗܘܿܡܹܐ ܡܸܬܼܩܲܒܿܒܠܲܬܿ . ܟܐܦܵܐ . ܥܲܡ̈ܡܹܐ ܟܠܗܘܿܢ ܕܲܡܒܲܕܿܪܝܼܢ : ܓܲܒܼܪܹ̈ܐ ܬܪܸܥܤܲܪ ܡܲܠܟܿܝܼ̈ܢ ܠܗܘܿܢ . ܘܠܝܼ ܒܓܼܵܘ ܪܗ̄ܘܿܡܹܐ ܦܸܨܬܼܵܐ ܡܛܵܬ̤ : ܡ̣ܢ ܪܘܼܚܩܘܼܕܼܫܵܐ ܕܗ̤ܘ ܫܲܕܪܲܢܝ . ܢܹܐܪܘܿܢ . pb. 685 ܦܵܘܠܘܿܣ ܡܵܕܹܝܢ ܐܲܝܟܼ ܕܐܸܡ݂ܲܪܬܿ : ܥܲܡܵܟܼ ܐܝܼܬܼܵܘܗܝ ܟܲܕܼ ܡܲܟܼܪܸܙ . ܘܠܲܬܼܪ̈ܲܝܟܿܘܿܢ ܗ̣̄ܘ ܒܲܠܚܘܿܕܼ ܡܛܵܬ̤ : ܪܗܘܿܡܹܐ ܪܲܒܿܬܼܵܐ ܘܥܲܫܝܼܢܬܼܵܐ ؟ ܦܲܛܪܘܿܣ . ܦܵܘܠܘܣ ܒܲܠܚܘܿܕܼ ܠܥܲܡܹ̈ܐ ܗ̣̄ܘ ܡ̣ܛܵܐ : ܢܲܟܼܪܸܙ ܘܢܲܠܸܦ ܐܵܦ ܢܲܪܬܸܿܐ . ܘܫܲܠܝܼܛ ܗ̣̄ܘ ܠܹܗ ܡ̣ܢ ܡܵܪܝܵܐ : ܕܢܲܦܢܸܐ ܠܥܲܡ̈ܡܹܐ ܕܲܒܼܟܼܠ ܕܘܼܟܿ . ܢܹܐܪܘܿܢ . ܨܲܝܵܕܲܐ ܗ̣ܘܲܝܬܿ ܐܲܝܟܼ ܕܐܵܡ̇ܪܝܼܢ : ܘܲܫܒܼܩ̣ܬܿ ܨܲܝܕܵܐ ܕܪܲܒܿܝܼܬܿ ܒܹܗ . ܘܐܘܼܡܵܢܘܼܬܼܵܐ ܐ̄ܚܪܹܬܼܵܐ ܓܒܲܝܬܿ : ܐܲܝ̇ܕܵܐ ܕܲܠܝܲܝܲܝ̈ܟ ܡܵܘܒܿܕܼܵܐ . ܫܸܡܥܘܿܢ . ܨܲܝܕܵܐ ܕܢܘܼ̈ܢܹܐ ܠܵܐ ܐܵܘܬܿܪܲܢܝ : ܕܐܹܨܘܼܕܼ ܠܐ̄ܢܵܫܵܐ ܤܝܼܡܵܐ ܠܝܼ . ܘܗܵܫܵܐ ܐ̄ܢܵܫܵܐ ܨܵܐܹ̇ܕܼ ܐ̄ܢܵܐ : ܕܢܸܗܘܘܿܢ ܥܲܒܼ̈ܕܹܐ ܠܲܡܫܲܕܲܪܵܢܝ . ܢܹܐܪܘܿܢ . ܩܲܠܝܼܠ ܙܲܒܼܢܵܐ ܐܸܠܘܼ ܨܠܲܝܬܿ : ܐܝܼܬܼ ܠܵܟܼ ܕܬܸܚܸܐ ܒܓܼܵܘ ܥܵܠܡܵܐ . ܘܗܵܫܵܐ ܕܐܲܡܪܲܚ̣ܬܿ ܘܡܹܢܝ ܠܵܐ ܕܚܸܠ̣ܬܿ : ܫܵܠ̇ܡܝܼܢ ܚܲܝܲܝ̈ܟ ܡ̣ܢ ܥܵܠܡܵܐ . ܟܹܐܦܵܐ . ܩܲܕܸܡ ܡܵܪܲܢ ܐܵܦ ܙܲܗܪܲܢ : ܕܠܵܐ ܬܸܬܿܙܝܼܥܘܼܢ ܐܘܿ ܪ̈ܵܚܡܲܝ . ܡ̣ܢ ܐܲܝܠܹܝܢ ܕܦܲܓܼܪܵܐ ܩܵܛ̇ܠܝܼܢ : ܘܲܠܢܲܦܫܵܬܼ̈ܟܼܘܿܢ ܠܵܐ ܡܵܘܒܿܕܼܝܼܢ . ܢܹܐܪܘܿܢ . ܪܹܫ ܡܲܠܟܿܘܼܬܲܢ ܪܗܘܿܡܹܐ ܗ̄ܘ̣ܵܬܼ : ܟܠ ܡܵܘܬܵܐ ܕܒܹܗ ܡܵܝܬܲܬܿ . ܫܸܡܥܘܿܢ . ܪܹܫ ܡܲܠܟܿܘܼܬܼܵܟܼ ܐܲܝܟܼ ܕܐܸܡ݂ܲܪܬܿ : ܪܗܘܿܡܹܐ ܐܝܼܬܹܝܗ̇ ܥܲܫܝܼܢܬܼܵܐ . ܙܲܪܥܵܐ ܛܵܒܼܵܐ ܙܸܪܥܹ̇ܬܼ ܒܵܗ̇ : ܙܩܝܼܦܵܐ ܗܲܒܼܠܝܼ ܐܲܓܼܪܵܐ ܕܥܲܡܠܝ . ܢܹܐܪܘܿܢ . ܫܲܦܝܼܪ ܐܲܓܼܪܵܐ ܕܲܒܼܥܲܝܬܿ ܡܹܢܝ : ܗܵܘ̇ ܕܐܵܦ ܡܵܪܵܟܼ ܒܹܗ ܐܸܙܕܩܸܦܼ . ܐܲܓܼܪܹܗ ܕܦܵܘܠܘܿܣ ܤܲܝܦܝ ܢܸܗܘܸܐ : ܘܠܵܟܼ ܒܲܙܩܝܼܦܵܐ ܐܹܝܲܩܪܵܟܼ . ܫܸܡܥܘܿܢ . ܫܡܲܥ ܘܐܲܫܐܸܠܲܢܝ ܚܕܼܵܐ ܫܸܐܠܬܼܵܐ : ܕܡܵܪܝ ܟܲܕܼ ܐܸܙܕܩܸܦ̣ ܪܹܫܹܗ ܠܥܸܠ . pb. 686 ܪܹܫܝ ܠܬܲܚܬܿ ܢܸܗܘܸܐ ܘܪܸ̈ܓܼܠܲܝ ܠܥܸܠ : ܕܠܵܐ ܫܵܘܹ̇ܐ ܐ̄ܢܵܐ ܕܐܲܝܟܼ ܡܵܪܝ ܐ̄ܙܕܩܸܦ ܀ ܬܬܗܲܪܘ ܚܲܙܵܝܹ̈ܐ ܟܲܕܼ ܩܵܝ̇ܡܝܼܢ : ܒܤܵܒܼܵܐ ܠܒܼܝܼܒܼܵܐ ܘܲܡܗܲܝܡܢܵܐ . ܐܹܝܘ ܠܵܟܼ ܟܹܐܦܵܐ ܩܥ̣ܵܘ ܡܗܲܝܡ̈ܢܹܐ : ܟܡܵܐ ܫܲܪܝܼܪܵܐ ܫܲܬܼܐܸܤܬܼܵܟܼ ܀ ܬܬܵܘܕܝܼ ܠܛܵܒܼܵܐ ܩܥ̣ܵܘ ܡܗܲܝ̈ܡܢܹܐ : ܕܲܫܡܵܟܼ ܐܸܙܓܪܲܥ̣ ܒܹܝܬܼ ܡܲܥܡܪܲܢ . ܘܐܵܦ ܓܲܪ̈ܡܲܝܗܘܿܢ ܕܲܫܠܝܼܚܲܝ̈ܟ : ܢܸܗܘܘܿܢ ܤܢܹܐܓܼܪܵܐ ܠܲܡܗܲܝܡܢܲܝ̈ܟ ܀ ܒܝܲܡܵܐ ܫܓܼܝܼܫܵܐ ܚܵܪܹܬܼ ܚܙܹܝ̇ܬܼ : ܐܸܠܦܹ̈ܐ ܬܪܸܥܤܲܪ ܟܲܕܼ ܪ̈ܵܕܼܝܵܢ . ܕܲܙܩܝܼܦ ܗ̄ܘ̣ܵܐ ܝܲܡܵܐ ܠܩܘܼܒܼܠܗܹܝܢ : ܘܲܥ̣ܒܲܪ ܒܓܼܵܘܹܗ ܘܫܲܝܸܢܵܝ̈ܗܝ ܀ ܠܐܲܪܒܲܥ ܪ̈ܘܼܚܝܼܢ ܕܝܲܡܵܐ ܬܪܲܨ : ܕܩܹܘܒܲܪܢܹܝܛܗܹܝܢ ܚܲܟܿܝܼܡ ܗ̄ܘ̣ܵܐ . ܘܲܟܼܡܵܐ ܕܐܸܙܕܩܸܦ̣ ܐܵܦ ܐܸܫܬܿܓܸܫ̣ : ܗܸܢܹܝܢ ܚ̣ܵܘܝܼ ܙܵܟܼܘܼܬܼܗܹܝܢ ܀ ܓܲܠܠܵܘ̈ܗܝ ܕܝܲܡܵܐ ܙܩܝܼܦܝܼܢ ܗ̄ܘ̣ܵܘ : ܕܲܤܦܝܼ̈ܢܵܬܼܵܐ ܒܗܘܿܢ ܢܸܛܒ̈ܥܵܢ . ܘܗܸܢܹܝܢ ܬܲܪܨܵܗ̇ ܠܡܲܪܕܝܼܬܼܗܹܝܢ : ܘܡܲܢܲܥ̣ ܠܲܠܡܹܐܢܵܐ ܘܐܸܬܿܬܿܢܝܚ̣ ܀ ܡ̣ܢ ܗܵܪܟܵܐ ܙܘܵܕܹ̈ܐ ܡܲܠܝܼܚ̈ ܥܘܼܕܼܪ̈ܵܢܹܐ . ܘܟܼܠܲܢ ܐܲܟܼܚ̄ܕ ܫܲܘܝܵܐܝܼܬܼ ܢܲܤܸܩ ܫܘܼܒܼܚܵܐ ܠܐܲܒܼܵܐ ܘܠܲܒܼܪܵܐ ܘܲܠܪܘܼܚܵܐ ܕܩܘܼܕܼܫܵܐ : ܘܲܚܢܵܢܹܗ ܢܓܸܿܢ ܟ̱ܠܹܗ ܟܸܢܫܲܢ ܡ̣ܢ ܤܵܟܹܗ : ܗܵܫܵܐ ܘܲܒܼܟܼܠ ܙܒܲܢ ܘܲܠܥܵܠܲܡ ܥܵܠܡܝܼܢ . pb. 681 ܥܘܼܬܼܪܵܐ ܪܲܒܵܐ ܛܥܝܼ̈ܢܵܢ ܗ̣̄ܘܲܝ̈ : ܘܲܕܼܠܵܐ ܤܵܟܼܵܐ ܡ̈ܦܲܠܓܼܢ ܗ̣̄ܘܲܝ̈ . ܡܲܠܟܵܐ ܕܝܲܡܵܐ ܚ̣ܙܵܐ ܥܘܼܬܼܪܗܹܝܢ : ܘܫܲܓܼܫܹܗ ܠܝܲܡܵܐ ܕܒܹܗ ܢܸܛܒ̈ܥܵܢ ܀ ܝܲܡܐ ܐܝܼܬܼܵܘܗܝ ܗܵܢ ܥܵܠܡܵܐ : ܘܐܸܠܦܹ̈ܐ ܬܪܥܤܲܪ ܫܠܝܼܚܹ̈ܐ ܕܒܹܗ . ܘܝܲܡܵܐ ܕܲܙܩܝܼܦ ܠܘܼܩܒܲܠܗܘܿܢ : ܥܵܠܡܵܐ ܗ̣̄ܘ ܕܐܲܤ̣ܠܝܼ ܝܘܼܠܦܵܢܗܘܿܢ ܀ ܡܲܠܟܵܐ ܕܝܲܡܵܐ ܠܒܝܼܫܵܐ ܩܪܹܝ̇ܬܼ : ܤܵܢ̇ܐܵܐ ܕܝܼܘܫܿܥ ܘܲܕܦܵܠܚܵܘ̈ܗܝ .܆ ܠܡܹܐܢܵܐ ܠܡܲܠܟܘܼܬܼܵܐ ܫܲܡܗܹ̇ܬܼ : ܕܲܫܠܝܼܚܹ̈ܐ ܒܓܼܵܘܵܗ̇ ܐܸܬܿܬܿܢܝܼܚܘ ܀ ܘܕܲܚ̣ܙܵܐ ܤܵܢܵܐܐ ܟܲܕܼ ܡܲܟܼܪܙܝܼܢ : ܫܠܝܼܚܹ̈ܐ ܤܒܲܪܬܼܵܐ ܕܡܲܠܟܿܘܼܬܼܵܐ . ܐܲܛ̣ܥܝܼ ܒܕܲܝܵܢܲܝ̈ ܥܵܠܡܵܐ : ܕܠܵܐ ܢܩܲܒܿܠܘܼܢܵܗ̇ ܠܲܤܒܲܪܬܼܗܘܿܢ ܀ ܦܵܠܚܵܐ ܙܪܝܼܙܵܐ ܐܸܫܟܲܚ̣ ܠܹܗ : ܢܹܐܪܘܿܢ ܩܹܤܲܪ ܒܹܗ ܐܸܬܿܬܿܢܝܼܚ . ܘܒܲܬܼܪܹܝܢ ܫܠܝܼܚܹ̈ܐ ܪܸܓܿܬܹܗ ܓܡܲܪ̣ : ܒܫܸܡܥܘܿܢ ܟܹܐܦܵܐ ܘܲܒܼܦܵܘܠܘܿܣ ܀ ܫܸܡܥܘܿܢ ܠܪܗ̄ܘܿܡܹܐ ܫܲܕܲܪ ܗ̄ܘ̣ܵܐ : ܦܵܪܲܩܠܹܝܛܵܐ ܡܒܲܝܲܐ ܠܟܼܠ . ܐܲܝܟܵܐ ܕܢܹܐܪܘܿܢ ܡܲܡܠܸܟܼ ܗ̄ܘ̣ܵܐ : ܚܲܩܠܵܐ ܕܲܠܟܼܘܼ̈ܒܹܿܐ ܡܵܘܥܝܵܐ ܀ ܟܪܘܿܙܐ ܕܥܲܡ̈ܡܹܐ ܦܵܘܠܘܿܣ : ܠܘܵܬܼ ܪܲܒܿ ܢܝܼܪܹܗ ܠܪܗ̄ܘܿܡܹܐ ܪܕܼܵܐ . ܘܲܫܡܲܥ̣ ܢܹܐܪܘܿܢ ܝܘܼܠܦܵܢܗܘܿܢ : ܘܙܲܝܸܢ ܢܲܦܫܹܿܗ ܠܘܵܬܼ ܕܪܵܫܵܐ . ܢܹܐܪܘܿܢ . ܐܸܡ݂ܲܪ ܢܹܐܪܘܿܢ ܠܘܵܬܼ ܦܵܠܚܵܘ̈ܗܝ : ܟܲܕܼ ܡܸܬܼܥܲܙܲܪ ܡ̣ܢ ܚܸܡܬܹܗ . ܡܲܢ̣ܘܼ ܫܡܲܥܬܿܘܿܢ ܐܘܿ ܪ̈ܵܚܡܲܝ : ܕܠܲܡܕܼܢ̄ܬܲܢ ܓܠܝܼܠܵܝܹ̈ܐ ܤܠܸܩ̣ܘ ! ܦܵܠܚܹ̈ܐ . ܐܲܢ̄ܬܿ ܐܘܿ ܡܲܠܟܵܐ ܠܥܵܠܲܡ ܚܝܼ : ܫܲܪܝܼܪ ܛܸܒܵܐ ܕܲܫܡܝܼܥ ܠܵܟܼ . ܗܵܐ ܒܲܡܕܼܝܼܢ̄ܬܲܢ ܡܸܬܼܗܲܦܟܼܝܼܢ : ܘܡܲܠܦܝܹܢ ܝܘܼܠܦܵܢ ܢܵܨܪܵܝܵܐ . ܢܹܐܪܘܿܢ ܒܐܲܝܢܵܐ ܐ̄ܤܟܹܿܡܵܐ ܟܲܝ ܩܵܝ̇ܡܝܼܢ : ܘܡܵܢܵܐ ܐܝܼܬܼܵܘܗܝ ܝܘܼܠܦܵܢܗܘܿܢ . ܕܐܲܡܪܲܚ̣ܘ ܘܐܸܬ݂ܼܵܘ ܘܠܵܐ ܐܸܙܕܟܼܝܼܘ : ܡ̣ܢ ܐܲܠܵܗܝܼ̈ܢ ܕܙܸܵܟܹ̇ܝܢ ܠܟܼܠ ؟ ܦܵܠܚܵܐ . ܒܥܝܼ ܡܵܪܝ ܡܲܠܟܵܐ ܕܢܹܐܬܼܘܿܢ ܠܟܼܵܐ : ܘܲܫܡܲܥ ܡܸܠܬܼܵܐ ܡ̣ܢ ܦܘܼܡܗܘܿܢ . ܕܠܲܝܬܼ ܐܸܤܟܹܿܡܵܐ ܐܲܝܟܼ ܕܝܼܠܗܘܿܢ : pb. 682 ܘܢܘܼܟܼܪܵܝ ܠܥܵܠܡܵܐ ܝܘܼܠܦܵܢܗܘܿܢ . ܢܹܐܪܘܿܢ . ܓܘܼܢܚܵܐ ܗ̣̄ܘ ܪܲܒܼܵܐ ܕܲܗܘ̤ܵܐ ܥܠܲܝܢ : ܟܒܲܪ ܐܲܠܵܗܝܼ̈ܢ ܡܸܬܼܒܲܛܠܝܼܢ . ܐܵܦ ܢܵܘܤܲܝ̈ܗܘܿܢ ܡܸܤܬܲܚܦܝܼܢ : ܘܡܵܢܵܐ ܢܸܥܒܸܿܕܼ ܐܸܢ ܗܵܘܝܵܐ ؟ ܦܵܠܚܹ̈ܐ . ܓܘܼܢܚܵܐ ܗ̣̄ܘ ܪܲܒܵܐ ܐܲܝܟܼ ܕܐܸܡܲܪ̣ܬܿ : ܕܟܼܠ ܥܲܡܡ̈ܝܼܢ ܡܵܢܵܟܼ ܙܵܥ̇ܝܼܢ . ܘܐܸܢ ܬܪܹܝܢ ܓܲܒܼܪ̈ܝܼܢ ܙܵܟܹ̇ܝܢ ܠܵܟܼ : ܓܘܼܢܚܵܐ ܗ̣̄ܘ ܪܲܒܵܐ ܒܓܼܵܘ ܥܵܠܡܵܐ ! ܢܹܐܪܘܿܢ . ܕܒܲܪܘ ܘܐܲܝܬܵܘ ܐܸܢܘܿܢ ܠܝܼ ܠܟܼܵܐ : ܘܐܸܫܡܲܥ ܡܸܠܬܼܵܐ ܡ̣ܢ ܦܘܼܡܗܘܿܢ . ܕܐܸܢ ܠܐܲܠܵܗܝܼ̈ܢ ܠܵܐ ܤܵܓܼܕܿܝܼܢ : ܗܲܕܵܡ ܗܲܕܵܡ ܢܸܬܼܦܲܤܩܘܼܢ . ܦܵܠܚܹ̈ܐ . ܕܝܼܠܲܢ ܗܵܕܹܐ ܕܢܸܬܿܛܦܝܼܣ ܠܵܟܼ : ܘܢܲܝܬܸܿܐ ܠܓܲܒܼܪܹ̈ܐ ܕܐܸܡܲܪܼܬܿ ܠܲܢ . ܘܲܪܗܸܛ̣ܘ ܘܐܸܙܲܠ̣ܘ ܟܲܕܼ ܪܵܘܙܝܼܢ : ܘܐܲܩܝܼܡ̣ܘ ܐܸܢܘܿܢ ܩܕܼܵܡ ܟܘܼܪܤܝܹܗ . ܢܹܐܪܘܿܢ . ܗܵܠܹܝܢ ܐܸܢܘܿܢ ܕܐܲܙܝܼܥܘ ܠܲܢ : ܘܫܲܓܼܫܘܼܗ̇ ܠܪܗ̄ܘܿܡܹܐ ܥܲܫܝܼܢܬܼܵܐ ؟ ܩܪܘܿܒܼܘ ܘܚܵܘܵܘ ܠܝܼ ܝܘܼܠܦܵܢܟܼܘܿܢ : ܘܡ̇ܢ ܫܲܕܲܪܟܼܘܿܢ ܕܬܹܐܬܼܘܿܢ ܠܟܼܵܐ ؟ ܫܸܡܥܘܿܢ . ܗܵܐ ܐܘܿ ܡܲܠܟܵܐ ܐܸܠܘܼ ܝ̄ܠܸܦ̣ܬܿ : ܡ̣ܢ ܝܘܼܠܦܵܢܹܗ ܕܲܡܫܲܕܲܪܵܢܝ . ܠܵܐ ܓܹܝܪ ܒܐܲܪܥܵܐ ܡܲܡܠܸܟܼ ܗ̣̄ܘܲܝܬܿ : ܐܵܦ ܒܲܫܡܲܝܵܐ ܟܘܼܪܤܝܵܟܼ ܒ̣ [...] ܬ . ܢܹܐܪܘܿܢ . ܘܡܲܢ̣ܘܼ ܐܝܼܬܼܵܘܗܝ ܡܫܲܕܪܵܢܟܼܘܿܢ : ܕܪܲܒܿ ܫܘܼܠܛܵܢܹܗ ܡ̣ܢ ܗܵܢ ܕܝܼܠܝ ؟ ܘܐܸܢ ܐܝܼܙܓܲܕܵܐ ܐܝܼܬܲܝܟ ܠܹܗ : ܫܝܼܛ ܗ̣̄ܘ ܡܲܠܟܵܐ ܕܐܲܢ̄ܬܿ ܦܵܠܚܹܗ . ܫܸܫܥܘܿܢ . ܘܒܼܝܼ ܬܘܼܒܼ ܠܵܐ ܬܚܘܼܪ ܕܲܒܼܨܝܼܪ ܐ̄ܢܵܐ : ܘܲܒܼܫܝܼܛܘܼܬܼ ܡܸܠܲܝ̈ ܠܵܐ ܬܚܘܼܪ . ܚܙܝܼ ܐܵܬܼ̈ܘܵܬܹܗ ܕܲܡܫܲܕܲܪܵܢܝ : ܕܲܡܝܲܚܲܝ̈ܒܼܵܢ ܠܹܗ ܠܝܘܼܠܦܵܢܟܼܘܿܢ . ܢܹܐܪܘܿܢ . ܙܸܠ ܐܘܿ ܤܵܒܼܵܐ ܤܲܓܿܝܼ ܛ̣ܥܲܝܬܿ : ܦܘܼܩ ܡ̣ܢ ܡܕܼܝܼܢ̄ܬܲܢ ܕܐܸܬܲܝܬܿ ܠܵܗ̇ . ܡܲܢ̣ܘܼ ܫܲܕܪܵܟܼ ܕܬܹܐܬܸܐ ܠܟܼܵܐ : ܕܲܥܠܵܘܗܝ ܬܟܼܝܼܠ ܐܲܢ̄ܬܿ ܘܡܸܫܬܲܒܼܗܪܲܬܿ ؟ ܫܸܡܥܘܿܢ . ܙܲܒܼܢܵܐ ܓܹܝܪ ܕܐܸܦܘܿܩ ܠܵܐ ܡ̣ܛܵܐ : ܥܕܲܡܵܐ ܕܐܸܦܠܘܿܚ ܠܲܡܕܼܝܼܢ̄ܬܿܟܼܘܿܢ . ܘܐܸܥܩܘܿܪ ܡܸܢܵܗ̇ ܟܘܼ̈ܒܹܿܐ ܕܒܼܵܗ̇ : pb. 683 ܘܐܸܙܪܘܿܥ ܒܓܼܵܘܵܗ̇ ܙܲܪܥܹܗ ܕܡܵܪܝ . ܢܹܐܪܘܿܢ . ܚܙܝܼ ܐܘܿ ܤܵܒܼܵܐ ܤܲܓܿܝܼ ܛ̣ܥܲܝܬܿ : ܕܙܹܝܘܿܣ ܘܚܲܒܼܪ̈ܵܘܗܝ ܟܘܼ̈ܒܹܿܐ ܩ̣ܪܲܝܬܿ . ܥܲܠ ܡ̇ܢ ܬܟܼܝܼܠ ܐܲܢ̄ܬܿ ܘܲܡܨܲܥܪܲܬܿ : ܠܐܲܠܵܗܲܝ̈ ܪ̈ܗܘܿܡܹܐ ܪܲܒܿܬܼܵܐ ؟ ܫܸܡܥܘܿܢ . ܚܙܝܼ ܐܘܿ ܡܲܠܟܵܐ ܟܡܵܐ ܫܝܼܛ ܐ̄ܢܵܐ : ܕܐܵܦܠܵܐ ܡܸܠܲܝ̈ ܪ̈ܚܝܿܡܹܐ ܥܠܲܝܟܼ . ܕܲܚܢܲܢ ܕܫܝܼ̈ܛܵܢ ܩܕܼܵܡ ܟܘܼܪܤܝܵܟܼ : ܒܝܲܕܼ ܐܵܬܼ̈ܘܵܬܼܵܐ ܕܡܸܬܼܚܲܙ̈ܝܵܢ . ܢܹܐܪܘܿܢ . ܛܸܒܵܐ ܫܡܝܼܥ ܠܝܼ ܕܗܵܘ̇ ܡܵܪܟܼܘܿܢ : ܒܢܲܝ̈ ܐܘܿ ܪܸܫܠܸܡ ܒܩܲܝܤܵܐ ܬܠ̣ܵܘ . ܘܐܸܢ ܫܲܪܝܼܪܵܐ ܐܲܝܟܼ ܕܐܵܡ̇ܪܝܼܢ : ܒܩܲܒܼܪܵܐ ܐܸܬܿܬܿܤ̣ܝܼܡ ܐܲܝܟܼ ܟܠܢܵܫ . ܫܸܡܥܘܿܢ . ܛܸܒܵܐ ܫܲܪܝܪ ܕܲܫܡܝܼܥ ܠܵܟܼ : ܒܩܲܒܼܪܵܐ ܐܸܬܼܿܬܿܤ̣ܝܼܡ ܐܲܝܟܼ ܟܠܢܵܫ . ܘܩܵܡ̣ ܡ̣ܢ ܩܲܒܼܪܵܐ ܘܠܵܐ ܐܸܬܼܢܟܼܝܼ : ܘܠܲܫܡܲܝ̈ ܫܡܲܝܵܐ ܤܠܸܩ̣ ܘܐܸܤܬܿܡܸܟܼ . ܢܹܐܪܘܿܢ . ܝܵܗܹ̇ܒܼ ܐ̄ܢܵܐ ܠܵܟܼ ܕܲܫ̈ܢܹܐ ܬܪܹܝܢ : ܡܵܘܬܵܐ ܘܚܲܝܹ̈ܐ ܐܲܚܹ̈ܐ ܬܪܹܝܢ . ܐܸܢ ܟܵܦܲܪ ܐܲܢ̄ܬܿ ܚܲܝܹ̈ܐ ܩܢܝܼ : ܘܐܸܢ ܠܵܐ ܟܵܦܪܲܬܿ ܡܵܘܬܵܐ ܛܥܲܡ . ܟܹܐܦܵܐ . ܝܼܫܘܿܥ ܐܲܠ̣ܦܲܢ ܘܐܸܡ݂ܲܪ ܠܲܢ : ܕܟܼܠ ܕܢܸܟܼܦܘܿܪ ܒܝܼ ܐܸܟܼܦܘܿܪ ܒܹܗ . ܘܟܼܠ ܕܢܵܘܕܸܐ ܒܝܼ ܒܗܵܢ ܥܵܠܡܵܐ : ܒܡܲܠܟܿܘܼܬܼ ܫܡܲܝܵܐ ܐܹܝܲܩܪܝܼܘܗܝ . ܢܹܐܪܘܿܢ . ܟܦܘܿܪ ܒܲܡܫܝܼܚܵܐ ܕܠܹܗ ܡܲܟܿܪܙܲܬܿ : ܘܲܒܼܓܼܵܘ ܪܗܘܿܡܹܐ ܐܹܝܲܩܪܵܟܼ . ܘܠܘܼܩܒܲܠ ܡܲܠܟܿܘܼܬܼܝ ܠܵܐ ܬܸܬܼܚܪܸܐ : ܘܬܲܛܥܸܐ ܠܪܗ̄ܘܿܡܹܐ ܥܲܫܝܼܢܬܼܵܐ . ܫܸܡܥܘܿܢ . ܟܲܕܼ ܛܢܵܢܵܐ ܕܡܲܠܟܵܐ ܠܸܒܼܫܹ̇ܬܼ : ܠܘܼܩܒܲܠ ܡܲܠܟܵܐ ܗܵܘ̇ ܕܐܲܡܠܟܲܢܝ . ܘܠܵܐ ܝܵܕܲܥ̇ ܐܲܢ̄ܬܿ ܐܘܿ ܕܵܘܝܵܐ : ܕܪܵܘܡܵܐ ܘܥܘܼܡܩܵܐ ܒܪܸܡܙܹܗ ܬܠܹܝܢ . ܢܹܐܪܘܿܢ . ܠܵܘ ܗܹܪܘܿܕܹܣ ܒܥ̣ܵܐ ܕܢܸܩܛܠܝܼܘܗܝ : ܗܵܘ̇ ܕܐܵܡܪܲܬܿ ܕܗ̤ܘ ܐܲܡܠܟܲܢܝ ؟ ܘܐܸܢ ܒܢܲܝ̈ ܡܸܨܪܹܝܢ ܠܵܐ ܤܲܬܿܪܘܼܗܝ : ܠܵܐ ܦܵܐܿܫ̇ pb. 684 ܗ̄ܘ̣ܵܐ ܒܓܼܵܘ ܥܵܠܡܵܐ . ܟܹܐܦܵܐ . ܠܵܟܼ ܐܘܿ ܢܹܐܪܘܿܢ ܠܵܐ ܫܡܝܼܥ ܠܵܟܼ : ܕܲܠܗܹܪܘܿܕܹܣ ܡ̇ܢ ܐܲܕܼܪܟܹܗ . ܢܼ̈ܓܼܕܹܐ ܩ̈ܫܲܝܵܐ ܘܲܡܫܲܚ̈ܠܦܹܐ : ܘܐܲܟܸܿܢ ܫܲܢ̣ܝܼ ܡ̣ܢ ܥܵܠܡܵܐ . ܢܹܐܪܘܿܢ . ܡܵܢܵܘ̇ ܤܘܼܟܵܠ ܕܠܵܟܼ ܢܸܬܿܛܦܝܼܣ : ܘܢܲܫܲܪ ܡܸܠܲܝ̈ܟ ܘܲܢܗܲܝܝܡܢܵܟܼ . ܕܗܵܘ̇ ܕܲܠܢܲܦܫܹܗ ܠܵܐ ܦܲܨܝܼ : ܕܢܲܚܸܐ ܠܲܐ̄ܚܪܹܝܢ ܐܲܝܟܲܢ ܡܨܸܐ ؟ ܦܲܛܪܘܿܣ . ܡܵܘܬܵܠܐ ܕܲܫܠܲܛ̣ ܥܲܠ ܛܘܿܗܡܲܢ : ܫ̣ܪܵܝܗܝ ܗ̄ܘ̣ܐ ܘܒܲܛ̣ܠܹܐ ܒܲܩܝܵܡܬܹܿܗ . ܘܒܹܝܬܼ ܓܲܙܵܐ ܕܲܫܝܘܿܠ ܚܲܠ̣ܨܹܗ : ܘܤܲܟܿܪܵܗ̇ ܠܦܘܼܡܵܗ̇ ܕܒܼܵܠܲܥܬܼܵܐ . ܢܹܐܪܘܿܢ . ܢܹܐܬܸܐ ܡܵܪܟܼ ܘܲܢܦܲܨܸܝܟ : ܟܲܕܼ ܦܵܩܹ̇ܕܼ ܐ̄ܢܵܐ ܙܩܝܼܦܵܐ ܥܠܲܝܟܼ . ܘܐܸܢ ܫܲܪܝܼܪ ܗ̣̄ܘ ܐܲܝܟܼ ܕܐܵܡܪܲܬܿ : ܢܸܕܲܥ ܟܠܢܵܫ ܕܫܲܠܝܼܛ ܥܠܲܝ . ܫܸܡܥܘܿܢ . ܢܩܘܼܡ ܦܝܼܠܵܛܘܿܣ ܘܲܢܟܲܚܕܼܵܟܼ : ܗܵܘ̇ ܕܒܹܝܬܼ ܕܝܼܢܹܗ ܩ̣ܵܡ ܘܐܸܬܿܬܿܕܝܿܢ . ܕܐܝܼܕܼܵܘ̈ܗܝ ܐܲܫܝܼܓܼ ܗ̄ܘ̣ܵܐ ܡ̣ܢ ܕܡܹܗ : ܟܲܕܼ ܝܵܕܲܥ̇ ܗ̄ܘ̣ܵܐ ܕܡܵܪܵܐ ܗ̄ܘ̣ ܕܟܼܠ . ܢܹܐܪܘܿܢ . ܤܵܒܼܵܐ ܤܲܟܼܠܵܐ ܠܵܐ ܝܵܕܼܥܲܬܿ : ܕܡܵܘܬܵܟܼ ܘܚܲܝܲܝ̈ܟ ܒܐܝܼܕܲܝ̈ ܟܤܹܝܢ ؟ ܠܡܵܢܵܐ ܐܲܡܪܲܚ̣ܬܿ ܕܲܬܼܨܲܥܪܲܢܝ : ܠܵܐ ܝܵܕܲܥ̇ ܐܲܢ̄ܬܿ ܕܩܸܨܵܟܼ ܡ̣ܛܵܐ ؟ ܫܸܡܥܘܿܢ . ܤܵܒܼܵܐ ܐܝܼܬܲܝ ܐܲܝܟܼ ܕܐܸܡ݂ܲܪܬܿ : ܘܡܵܪܝܵܐ ܕܲܓܼܒܼܵܢܝ ܗ̤ܘ ܫܲܕܲܪܲܢܝ . ܕܐܸܗܘܸܐ ܐܲܒܼܵܐ ܘܐܲܪܬܸܿܐ ܠܟܼܠ : ܘܐܲܦܢܸܐ ܠܟܼܠ ܐ̄ܢܵܫ ܠܘܵܬܼ ܡܵܪܝܵܐ . ܢܹܐܪܘܿܢ . ܥܠܲܝܢ ܗ̣̄ܘ ܒܲܠܚܘܿܕܼ ܕܲܡܫܲܕܪܲܬܿ : ܐܵܘ ܠܟܼܠ ܥܲܡ̈ܡܝܼܢ ܡܲܟܼܪܸܙ ܐܲܢ̄ܬܿ ؟ ܘܐܸܢܗ̤ܘ ܕܪܗ̄ܘܿܡܹܐ ܕܲܡܛܵܬ̤ ܠܵܟܼ : ܐܵܦܠܵܐ ܒܪܗܘܿܡܹܐ ܡܸܬܼܩܲܒܿܒܠܲܬܿ . ܟܐܦܵܐ . ܥܲܡ̈ܡܹܐ ܟܠܗܘܿܢ ܕܲܡܒܲܕܿܪܝܼܢ : ܓܲܒܼܪܹ̈ܐ ܬܪܸܥܤܲܪ ܡܲܠܟܿܝܼ̈ܢ ܠܗܘܿܢ . ܘܠܝܼ ܒܓܼܵܘ ܪܗ̄ܘܿܡܹܐ ܦܸܨܬܼܵܐ ܡܛܵܬ̤ : ܡ̣ܢ ܪܘܼܚܩܘܼܕܼܫܵܐ ܕܗ̤ܘ ܫܲܕܪܲܢܝ . ܢܹܐܪܘܿܢ . pb. 685 ܦܵܘܠܘܿܣ ܡܵܕܹܝܢ ܐܲܝܟܼ ܕܐܸܡ݂ܲܪܬܿ : ܥܲܡܵܟܼ ܐܝܼܬܼܵܘܗܝ ܟܲܕܼ ܡܲܟܼܪܸܙ . ܘܠܲܬܼܪ̈ܲܝܟܿܘܿܢ ܗ̣̄ܘ ܒܲܠܚܘܿܕܼ ܡܛܵܬ̤ : ܪܗܘܿܡܹܐ ܪܲܒܿܬܼܵܐ ܘܥܲܫܝܼܢܬܼܵܐ ؟ ܦܲܛܪܘܿܣ . ܦܵܘܠܘܣ ܒܲܠܚܘܿܕܼ ܠܥܲܡܹ̈ܐ ܗ̣̄ܘ ܡ̣ܛܵܐ : ܢܲܟܼܪܸܙ ܘܢܲܠܸܦ ܐܵܦ ܢܲܪܬܸܿܐ . ܘܫܲܠܝܼܛ ܗ̣̄ܘ ܠܹܗ ܡ̣ܢ ܡܵܪܝܵܐ : ܕܢܲܦܢܸܐ ܠܥܲܡ̈ܡܹܐ ܕܲܒܼܟܼܠ ܕܘܼܟܿ . ܢܹܐܪܘܿܢ . ܨܲܝܵܕܲܐ ܗ̣ܘܲܝܬܿ ܐܲܝܟܼ ܕܐܵܡ̇ܪܝܼܢ : ܘܲܫܒܼܩ̣ܬܿ ܨܲܝܕܵܐ ܕܪܲܒܿܝܼܬܿ ܒܹܗ . ܘܐܘܼܡܵܢܘܼܬܼܵܐ ܐ̄ܚܪܹܬܼܵܐ ܓܒܲܝܬܿ : ܐܲܝ̇ܕܵܐ ܕܲܠܝܲܝܲܝ̈ܟ ܡܵܘܒܿܕܼܵܐ . ܫܸܡܥܘܿܢ . ܨܲܝܕܵܐ ܕܢܘܼ̈ܢܹܐ ܠܵܐ ܐܵܘܬܿܪܲܢܝ : ܕܐܹܨܘܼܕܼ ܠܐ̄ܢܵܫܵܐ ܤܝܼܡܵܐ ܠܝܼ . ܘܗܵܫܵܐ ܐ̄ܢܵܫܵܐ ܨܵܐܹ̇ܕܼ ܐ̄ܢܵܐ : ܕܢܸܗܘܘܿܢ ܥܲܒܼ̈ܕܹܐ ܠܲܡܫܲܕܲܪܵܢܝ . ܢܹܐܪܘܿܢ . ܩܲܠܝܼܠ ܙܲܒܼܢܵܐ ܐܸܠܘܼ ܨܠܲܝܬܿ : ܐܝܼܬܼ ܠܵܟܼ ܕܬܸܚܸܐ ܒܓܼܵܘ ܥܵܠܡܵܐ . ܘܗܵܫܵܐ ܕܐܲܡܪܲܚ̣ܬܿ ܘܡܹܢܝ ܠܵܐ ܕܚܸܠ̣ܬܿ : ܫܵܠ̇ܡܝܼܢ ܚܲܝܲܝ̈ܟ ܡ̣ܢ ܥܵܠܡܵܐ . ܟܹܐܦܵܐ . ܩܲܕܸܡ ܡܵܪܲܢ ܐܵܦ ܙܲܗܪܲܢ : ܕܠܵܐ ܬܸܬܿܙܝܼܥܘܼܢ ܐܘܿ ܪ̈ܵܚܡܲܝ . ܡ̣ܢ ܐܲܝܠܹܝܢ ܕܦܲܓܼܪܵܐ ܩܵܛ̇ܠܝܼܢ : ܘܲܠܢܲܦܫܵܬܼ̈ܟܼܘܿܢ ܠܵܐ ܡܵܘܒܿܕܼܝܼܢ . ܢܹܐܪܘܿܢ . ܪܹܫ ܡܲܠܟܿܘܼܬܲܢ ܪܗܘܿܡܹܐ ܗ̄ܘ̣ܵܬܼ : ܟܠ ܡܵܘܬܵܐ ܕܒܹܗ ܡܵܝܬܲܬܿ . ܫܸܡܥܘܿܢ . ܪܹܫ ܡܲܠܟܿܘܼܬܼܵܟܼ ܐܲܝܟܼ ܕܐܸܡ݂ܲܪܬܿ : ܪܗܘܿܡܹܐ ܐܝܼܬܹܝܗ̇ ܥܲܫܝܼܢܬܼܵܐ . ܙܲܪܥܵܐ ܛܵܒܼܵܐ ܙܸܪܥܹ̇ܬܼ ܒܵܗ̇ : ܙܩܝܼܦܵܐ ܗܲܒܼܠܝܼ ܐܲܓܼܪܵܐ ܕܥܲܡܠܝ . ܢܹܐܪܘܿܢ . ܫܲܦܝܼܪ ܐܲܓܼܪܵܐ ܕܲܒܼܥܲܝܬܿ ܡܹܢܝ : ܗܵܘ̇ ܕܐܵܦ ܡܵܪܵܟܼ ܒܹܗ ܐܸܙܕܩܸܦܼ . ܐܲܓܼܪܹܗ ܕܦܵܘܠܘܿܣ ܤܲܝܦܝ ܢܸܗܘܸܐ : ܘܠܵܟܼ ܒܲܙܩܝܼܦܵܐ ܐܹܝܲܩܪܵܟܼ . ܫܸܡܥܘܿܢ . ܫܡܲܥ ܘܐܲܫܐܸܠܲܢܝ ܚܕܼܵܐ ܫܸܐܠܬܼܵܐ : ܕܡܵܪܝ ܟܲܕܼ ܐܸܙܕܩܸܦ̣ ܪܹܫܹܗ ܠܥܸܠ . pb. 686 ܪܹܫܝ ܠܬܲܚܬܿ ܢܸܗܘܸܐ ܘܪܸ̈ܓܼܠܲܝ ܠܥܸܠ : ܕܠܵܐ ܫܵܘܹ̇ܐ ܐ̄ܢܵܐ ܕܐܲܝܟܼ ܡܵܪܝ ܐ̄ܙܕܩܸܦ ܀ ܬܬܗܲܪܘ ܚܲܙܵܝܹ̈ܐ ܟܲܕܼ ܩܵܝ̇ܡܝܼܢ : ܒܤܵܒܼܵܐ ܠܒܼܝܼܒܼܵܐ ܘܲܡܗܲܝܡܢܵܐ . ܐܹܝܘ ܠܵܟܼ ܟܹܐܦܵܐ ܩܥ̣ܵܘ ܡܗܲܝܡ̈ܢܹܐ : ܟܡܵܐ ܫܲܪܝܼܪܵܐ ܫܲܬܼܐܸܤܬܼܵܟܼ ܀ ܬܬܵܘܕܝܼ ܠܛܵܒܼܵܐ ܩܥ̣ܵܘ ܡܗܲܝ̈ܡܢܹܐ : ܕܲܫܡܵܟܼ ܐܸܙܓܪܲܥ̣ ܒܹܝܬܼ ܡܲܥܡܪܲܢ . ܘܐܵܦ ܓܲܪ̈ܡܲܝܗܘܿܢ ܕܲܫܠܝܼܚܲܝ̈ܟ : ܢܸܗܘܘܿܢ ܤܢܹܐܓܼܪܵܐ ܠܲܡܗܲܝܡܢܲܝ̈ܟ ܀ ܕܕܫܐ ܕܡܪܝ ܦܛܪܘܣ ܘܕܢܐܪܘܢ ܡܠܟܐ ܕܕܫܐ ܕܡܪܝ ܦܛܪܘܣ ܘܕܢܐܪܘܢ ܡܠܟܐ