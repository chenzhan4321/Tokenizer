ܡܛܠ ܫܘܼܡܠܝ ܡܢ̈ܝܼܚܢܐ Chapter 5: On the Monastic Profession ܩܸܦܠܐܘܢ ܕܚܲܡܫܐ ܡܛܠ ܫܘܼܡܠܝ ܡܢ̈ܝܼܚܢܐ ܘܒܹܗ ܐܝܼܬܼ ܦܤ̈ܘܩܐ ܐܪܒܥܐ ܀ ܦܤܘܼܩܐ ܩܕܡܝܐ ܆ ܡܛܠ ܗ̇ܝ ܕܠܡܵܢܐ ܡܸܬܩܪܐ ܐܪܙܐ ܫܘܡܠܝܐ ܗܢܐ ܐܡ̇ܪܝܼܢܢ . ܕܟܼܠ ܡܕܡ ܕܡܸܬܼܡܲܨܥ ܒܗ ܟܗܢܐ ܆ ܐܪܙܐ ܡܸܬܼܩܪܐ . ܒܗ̇ܝ ܕܗܿܘ ܡܵܐ ܕܓܡܪ ܆ ܛܘܼܦܤܐ ܗܘ̣ ܕܡܕܡ ܐܚܪܝܢ ܨ̇ܐܪ . ܐܝܟ ܗ̇ܘ ܕܒܼܡܲܥܡܘܕܝܬܐ . ܕܛܘܼܦܤܐ ܗܘ̣ ܕܡܿܘܬܐ ܘܕܩܝܵܡܬܐ . ܘܗܿܘ ܕܒܠܚܡܐ ܘܚܲܡܪܐ ܕܦܓܪܐ ܘܲܕܡܐ ܆ ܐܪܙ ܕܒܝܼܚܘܼܬܐ ܕܐܢܵܫܘܼܬܐ . ܗܟܢܐ ܘܐܦ ܐܚܪ̈ܢܝܬܐ . ܐܦ ܕܝܢ ܘܫܡܐ ܕܐܪ̈ܙܐ ܘܐܦ ܥܠ ܟܠܡܕܡ ܕܒܗ ܗ̇ܘܐ ܟܗܢܐ ܡܸܨܥܵܝܐ ܡܲܫܪ . ܐܸܠܐ ܥܠ ܡܕܡ ܡܢܗܘܢ ܕܤܘܼܥܪ̈ܢܐ ܕܝܼܠܢܐܝܼܬܼ ܘܡܵܪܢܐܝܼܬ ܇ ܥܠ ܡܕܡ ܕܝܢ ܫܐܝܼܠܐܝܼܬܼ . pb. f.124v ܘܡܛܠ ܗܕܐ ܥܠ ܐܪܙ ܫܘܼܡܠܝ ܡܢܝܼܚ̈ܢܐ . ܗ̄ ܆ ܕܗ̇ܢܘܢ ܕܡܸܬܼܩܪܝܢ ܝܼܚ̈ܝܼܕܝܐ ܘܕܲܝܪ̈ܝܐ : ܘܥܠ ܗܿܘ ܕܥܲܢܝܼ̈ܕܐ ܘܥܠ ܗ̇ܘ ܕܡܟܼܘܼܪܝܐ ܆ ܕܝܼܠܢܐܝܼܬܼ ܘܡܪܢܐܝܼܬܼ ܇ ܐܝܟ ܗܢ̇ܘܢ ܐܪܒܥܐ ܩܕܡ̈ܝܐ . ܐܠܐ ܒܨܝܼܪ ܐܝܼܬ ܐܲܟܚܕ ܘܫܐܝܼܠܐܝܼܬ . ܘܡܛܠ ܡܸܨܥܝܘܼܬܼ ܟܗܢܐ ܕܒܼܫܘܼܡܠܝܗ . ܗܢܐ ܕܝܢ ܗܟܼܢܐ ܐܸܬܼܩܪܝܸ ܫܘܼܡܠܝܐ ܆ ܘܐܦܢ ܒܬܪ ܐܪܙ ܫܘܼܡܠܵܝ ܤܝܵܡܝܼܕܐ . ܙ̇ܕܩ ܗܘܼܐ ܕܢܸܬܛܟܿܣ ܠܦܘܼܬܼ ܢܝܼܫܐ ܕܐܵܢܵܫ̈ܝܢ . ܐܠܐ ܒܗ̇ܝ ܕܠܘ ܩܪܝܼܚܐܝܬ ܟܹܝܬܼ ܘܲܓܼܠܝܼܐܝܼܬ ܩܪܵܝܬܐ ܕܪܘܼܚܵܐ ܡܸܬܼܥܲܗܕܐ ܒܹܗ ܆ ܗܪܟܐ ܫܸܦܪܬ̤ ܠܢ ܠܡܸܥ̱ܗܕ ܗ : ܦܤܘܿܩܐ ܕܬܪܝܼܢ ܀ ܡܛܠ ܫܘܼܡܠܝܐ ܕܡܢ̈ܝܼܚܢܐ ܐܡ̇ܪܝܼܢܢ ܓܹܝܪ ܕܬܸܓܼܡܵܐ ܕܕܝܪ̈ܝܐ ܇ ܠܒܼܪ ܗܘܼ ܡ̣ܢ ܬܼܓܼܡܹ̇ܐ ܟܠܗܘܿܢ ܟܗ̈ܢܝܐ ܐܝܟ ܕܡܲܠܦ ܪܒܐ ܕܝܵܢܹܘܤܝܼܘܿܣ ܟܕ ܐܡ̇ܪ . ܕܲܠܗ̇ܢܘܢ ܕܲܡܛܟܿܤܝܼܢ pb. f.125r ܡܢܝܼܚ̈ܢܐ ܆ ܬܪ̈ܥܐ ܦܪܝܼܫܝܼܢ ܠܗܘܿܢ . ܘܲܒܼܗܘܿܢ ܡܸܫܬܲܥܠܝܢ ܇ ܘܠܘܬܗܘܿܢ ܩ̇ܝܡܝܼܡ . ܠܵܘ ܐܝܟ ܕܠܢܛܘܪܬܗܘܢ . ܐܸܠܐ ܡܛܠ ܡܛܦܤܘܼܬܼܐ . ܒܲܕܓܘܢ ܟܕ ܡܲܟܸܿܣ ܠܕܝܐ ܡܦܘܿܠܝܼܣ ܡܢܝܼܚܢܐ ܘܒܪ ܩܝܵܡܐ ܐܡ̇ܪ . ܕܦܤ̣ܥܬܿ ܟܕܠܐ ܡܲܦܲܣ ܠܟ : ܘܥܠ̣ܬܿ ܠܒܹܝܬܼ ܓܢܝܼ̈ܙܬܼܐ ܇ ܘܠܩܕܘܿܫ ܩܘܼܕܫ̈ܝܼܢ ܚܡܠ̣ܬ . ܬܘܼܒ ܐܡ̇ܪ ܠܹܗ ܟܕ ܠܗ . ܕܐܢܬܿ ܒܝܕ ܡܸܨܥܝܘܬܐ ܕܡܫܡ̈ܫܢܐ ܟܕ ܢܸܗܘܐ ܙܒܼܢܐ ܡܢܗܘܢ ܬܸܬܝܲܠܦ ܙ̇ܕܩܐܝܼܬܼ ܇ ܗܠܝܢ ܐܠܗ̈ܝܵܬܼܐ . ܒܲܕܓܘܢ ܟܕ ܡܬܚܬܝܢ ܡܢܝܼܚ̈ܢܐ ܡ̣ܢ ܡܫܡ̈ܫܢܐ ܟܕ ܒܐܝܼ̈ܕܝܗܘܢ ܡܸܬ̱ܐܪܙܝܼܢ ܘܪܵܡܝܼܢ ܡ̣ܢ ܥܲܡܐ . ܒܗܿܝ ܕܡܕܲܟܿܝܢ ܒܟܼܠܗ ܚܝܠܗܘܢ ܇ ܒܟܼܠܗ̇ ܕܟܼܝܘܼܬܼܐ ܘܲܡܨܲܠܠܘܼܬܼܐ ܓܡܝܼܪܬܿܐ . ܛܲܝܒܿܘܼܬܼܐ ܡܫܲܡܠܝܢܝܼܬܐ ܠܩܪܵܝܬܐ ܡܕܡ ܡܟܲܗܢܢܝܼܬܐ ܐܲܫ̱ܘܝܬ̤ ܐܢܘܢ . ܠܐ ܗܘ̣ܐ ܪܹܫܲܬܼ ܟܵܗܢܝܬܐ . pb. f.125v ܗ̇ܝ ܓܹܝܪ ܥܠ ܛܟܤ̈ܐ ܟܗ̈ܢܝܐ ܒܲܠܚܘܕ ܗܵܘܝܐ . ܐܠܐ ܟܗܢܝܬܐ ܡ̣ܢ ܟܗ̈ܢܐ ܀ ܀ ܘܲܡܢܝܼ̈ܚܢܐ ܡ̇ܢ ܐܸܬܼܩܪܝܘ ܆ ܡܛܠ ܢܝܼܚܘܼܬܐ ܘܡܲܟܿܝܼܟܼܘܼܬܼܵܐ ܇ ܕܡ̣ܛܠܬܗܝܢ ܐܦ ܡܘܫܐ ܡܢܝܼܚܢܐ ܐܬܩܪܝ ܕܐܠܗܐ ܀ ܚ̈ܝܕܝܐ ܕܝܢ ܆ ܡܛܠ ܚ̈ܝܐ ܠܐ ܦܠܝܼ̈ܓܹܐ ܘܚ̈ܕܢܝܐ ܕܓܼܒܼܘ ܠܡܸܚܵܐ ܒܗܘܿܢ ܀ ܘܕܝܼܪ̈ܐ ܡܛܠ ܕܘܼܝܵܪܐ ܘܥܲܡ ܐܠܗܐ . ܦܘܣ ܦܤܘܩܐ ܕܬܠܬܐ ܀ ܡܛܠ ܐܪ̈ܙܢܝܬܐ ܕܫܘܡܠܝܗܘܢ ܐܝܼܬܲܝܗܹܝܢ ܕܝܢ ܐܪܙܢܝܬܐ ܕܫܘܡܠܝܗܘܢ ܐܝܟ ܕܲܒܢܲܩܝܼܦܘܼܬܐ ܗܠܝܢ ܀ ܩܕܡܝܬܐ ܡ̇ܢ ܆ ܗܿܢ ܕܢܫܲܐܠܝܘܗܝ ܟܵܗܢܵܐ ܪܫ ܕܲܝܪܐ ܐܵܘ ܟܹܝܬ ܡܫܲܒܿܠܢܐ : ܐܢ ܟܦ̇ܪ ܒܟܼܠܗܝܢ ܗܪ̈ܤܝܼܵܣ ܫܟܝܼܪ̈ܬܐ : ܘܲܡܩܲܒܸܿܠ ܡܫܲܪܪܐܝܬ ܠܗܲܝܡܵܢܘܼܬܐ ܠܐ ܡܨܛܠܝܢܝܼܬܐ ܕܡ̣ܢ ܫܠܝܚ̈ܐ ܩܕܝܼܫ̈ܐ ܐܸܬܼܟܲܪܙܬ̤ : ܘܕܠܘ ܒܲܠܚܘܿܕ ܒܚ̈ܝܐ ܦܠ̈ܝܼܓܐ ܕܐܝܼܬܝܗܘܿܢ ܐܲܡܢ̈ܝܐ ܥܠܡܢ̈ܝܐ ܠܐ ܚ̇ܝܐ ܆ pb. f.126r ܐܠܐ ܐܦܠܐ ܡܸܬܼܗܲܓܿܓܘܼ ܡܸܬܼܗܲܓܿܓܼ ܒܗܘܿܢ : ܟܕ ܡܵܘܕܐ ܚܘܝܼܚܵܐܝܼܬܼ ܆ ܕܡܝܼܬܼ ܠܥܠܡܵܐ ܘܠܟܼܠ ܕܐܝܼܬܼ ܒܗ ܀ ܕܒ̄ : ܗܝܕܝܢ ܡܝܬܿܐ ܡܤܲܦܪܢܐ ܘܦܵܬܼ̇ܚ ܤܘܼܦܵܪܗ ܘܓܼܵܪܥ ܚܕܪ̈ܝ ܪܫܗ : ܘܫ̇ܕܐ ܡܢܹܗ ܆ ܠܤܲܥܪܐ ܡܝܼܬܼܐ . ܟܕ ܒܝܕ ܗܕܐ ܫܕܵܝܐ ܕܲܥܝ̈ܕܐ ܚܲܝܘ̈ܬܼܢܝܐ ܡܝܼ̈ܬܝ ܡ̣ܢ ܐܠܗܐ ܡܲܐܪܹܙ : ܘܥܠ ܚ̈ܝܐ ܕܟ̈ܝܐ ܕܐܝܬܿ ܒܗܘܢ ܐ̄ ܐܤܟܿܡܬܢܘܼܬܐ ܀ ܕܓ̄ ܀ ܪܫ̇ܡ ܠܗ ܒܕܘܼܟܿܬܼ ܤܘܼܦܵܪܐ : ܒܲܫܝܵܓܼܬܐ ܒܛܘܼܦܤܐ ܕܲܨܠܝܼܒܼܐ .. ܐܲܟܼܡܲܢ ܕܗܘܸܐ ܠܗ ܡܼܟܹܝܠ ܐܸܡܪܐ ܚܠܦ ܕܹܐܒܼܵܐ : ܕܕ̄ ܀ ܡܫܲܠܚ ܠܗ ܠܒܘܼܫܗ ܥܲܬܝܼܩܐ ܗ̇ܘ ܕܐܸܬܼܚܲܒܿܠ ܒܪ̈ܓܝܼܓܼܬܐ ܕܛܘܼܥܝܝ . ܟܹܐܡܲܬܼ ܕܠܐ ܗܘ̣ܐ ܒܲܤܩܝܼܠܘܼܬܐ ܕܫܘܼܦܪ̈ܐ ܐܢܫ̈ܝܐ : ܐܸܠܐ ܒܡܲܟܿܝܼܟܼܘܼܬܐ ܕܬܨ̈ܲܒܿܬܼܵܐ ܡܚܲܝ̈ܕܬܼܐ ܘܝܼܚ̈ܝܕܝܬܐ ܥܬܝܼܕ ܠܡܸܨܛܲܒܿܬܼܘܼ : ܕܗ̄ : pb. f.126v ܡܲܠܒܸܿܫ ܠܗ ܚܲܕܬܼܐ ܆ ܟܹܐܡܲܬܼ ܠܒܲܪܢܵܫܵܐ ܕܡܬܚܲܕܬ ܒܨܲܠܡܐ ܕܗ̇ܘ ܕܲܒܼܪܝܗܝ . ܀ ܕܘ̄ ܀ ܐܤ̇ܪ ܠܗ ܙܘܿܢܝܼ . ܗ̄ ܆ ܙܘܼܢܪܐ . ܐܪܙ ܚܙܵܩܐ ܕܙܲܕܝܩܘܼܬܼܵܐ ܀ ܕܙ̄ ܀ ܤ̇ܐܡ ܠܗ ܟܘܿܤܝܼܬܐ . ܐܪܙ ܟܠܝܼܠܐ ܕܟܼܘܼ̈ܒܐ ܘܤܢܘܪܬܐ ܕܦܘܼܩܵܢܐ . ܕܚ̄ ܀ ܤ̇ܐܡ ܥܠ ܟܬܼܦܗ ܫܕܵܝܐ ܇ ܗܿܝ ܕܫܕܵܝܬܐ ܡܸܬܐ̱ܡܪܐ ܝܵܘܡܲܢ : ܐܪܙ ܦܪܝܼܣ ܫܘܼܒܼܚܐ ܕܲܥܬܼܝܼܕ ܥܠ ܫܘܼܒܚܐ ܗܢܐ ܕܩܲܒܠ ܠܡܸܠܒܿܫ ܒܚܲܪܬܼܐ : ܕܛ̄ : ܡܫܝܼܓܼ ܠܗ ܪ̈ܓܼܠܘܗܝ . ܐܪܙ ܕܘܼܟܵܝܐ ܕܡ̣ܢ ܨܵܐܝܼ̈ܘܬܐ ܒܸܤܪ̈ܢܝܬܐ ܀ ܕܝ̄ ܀ ܡܲܠܒܸܿܫ ܠܗ ܤܐܘܿܢܐ ܆ ܐܪܙ ܛܘܼܝܵܒܹܗ ܕܐܘܢܓܠܝܘܢ . ܕܫܠܡܐ . ܇ ܕܝܐ̄ ܀ ܤܐ̇ܡ ܠܗ ܨܠܝܼܒܼܵܐ ܥܠ ܟܬܼܦܗ ܆ ܟܹܐܡܲܬܼ ܕܫܒܼܩ ܠܥܠܡܐ ܇ ܘܩܲܒܠ ܨܠܝܼܒܼܐ ܕܚܫ̈ܐ ܘܲܢܩܸܦ ܡ̣ܢ ܟܕܘ ܠܡܵܪܹܗ : ܕܝܒ̄ ܡܩܝܼܡ ܠܗ ܩܕܡ ܬܪܲܥ ܡܲܕܒܚܐ ܩܲܕܝܫܐ : ܘܒܬܪ ܘܤܓ̈ܕܬܼܐ ܬܝܵܒܼ̈ܘܼܬܼܢܵܝܵܬܐ ܡܩܲܪܸܒܼ : ܀ ܀ ܀ ܝܓ ܀ ܀ ܀ pb. f.127r ܘܩܘܼܒܵܠ ܛܲܝܒܿܘܼܬܼܵܐ ܕܐܚ̈ܐ ܗܢ̇ܘܢ ܕܩܲܒܿܠܘܼܗܝ ܦܵܪܥ ܆ ܪܫ̇ܡ ܠܗ ܒܲܚܢܢܐ ܘܐܡ̇ܪ . ܡܸܬܪ̱ܫܡ ܦܠܢ ܠܥ̇ܒܕܐ ܕܝܼܚܝܼܕܵܝܘ̄ ܆ ܒܫܸܡ ܐܒܐ ܘܲܒܼܪܐ ܘܪܘܼܚܐ ܕܩܘܕܫܐ ܘܫ̄ ܀ ܐܪܙ ܦܪܝܼܫܘܼܬܹܗ ܟܠܢܝܬܐ . ܕܡ̣ܢ ܥܵܠܡܐ ܗܘܼܠܢܝܐ ܘܢܲܩܝܼܦܘܼܬܼܗ ܕܠܥܠܡܐ ܪܘܼܚܢܵܝܐ ܕܥܸܠܝ ܡ̣ܢ ܗܘܼܠܹܐ : ܕܝܓ̄ ܀ ܡܟܲܤܹܐ ܠܗ ܒܲܟܼܒܼܵܢܬܐ . ܗ̄ ܆ ܠܪܫܗ . ܐܪܙ ܫܘܼܒܚܐ ܕܡܸܬܼܥܲܛܦ ܇ ܗܿܘ ܕܠܐ ܡܸܫܟܿܚܝܼܢ ܒܢܝ̈ܢܫܵܐ ܠܲܡܚܵܪ ܒܗ . ܬܘܼܒ ܡܟܲܪܛܸܠ ܠܗ ܡܢܗ̇ ܘܐܡ̇ܪ . ܢܲܫܠܚܟ ܡܵܪܢ . ܕܲܡܫܘܕܥܐ ܆ ܥܠ ܫܘܼܢܝܐ ܕܡ̣ܢ ܚ̈ܝܐ ܗܕܡ̈ܝܐ ܇ ܘܗܢܘܢ ܡܨ̈ܥܝܐ ܠܘܵܬܼ ܐܚܪ̈ܢܐ ܕܪܵܡܝܼܢ ܡܢܗܘܢ ܀ ܘܬܼܘܼܒ ܗ̇ܦܟ ܡܟܲܤܐ ܠܗ ܒܗܿ . ܕܡܫܵܘܕܥܐ ܆ ܕܐܝܟܿܢܐ ܕܐܦ ܒܡܵܘܠܕܐ ܐܠܗܝܐ ܕܡ̣ܢ ܕܪܫ ܆ ܫܘܼܚܠܦܐ ܕܢܲܚ̈ܬܐ ܥܠ ܡܲܤܩܬܿܐ ܀ ܀ ܀ ܝܕ ܀ ܀ ܀ pb. f.127v ܕܡ̣ܢ ܚ̈ܝܐ ܕܡܸܬܕܲܟܹܿܝܢ : ܠܘܵܬ ܡܤܲܬܿܬܼܘܼܬܐ ܝܵܕܘܿܥܬܼܵܐ ܘܡܲܢܗܪܢܝܼܬܐ . ܡܒܲܕܩ : ܗܟܼܢܐ ܘܐܦ ܗܢܐ ܕܠܒ̇ܫ ܗܫܐ ܀ ܕܝ̄ܕ ܀ ܒܵܬܼܪ ܡܲܠܦܢܘܼܬܐ ܕܥܠܘܗܝ ܐܡ̇ܪ ܆ ܢܸܤܲܒܼ ܡ̣ܢ ܪܫܗ ܒܲܡܤܲܦܪܢܐ ܐܪܒܿܥ ܥܹܕܩ̈ܝܼܢ ܤܲܥܪܐ ܇ ܒܛܘܼܦܤܵܐ ܕܨܠܝܸܒܼܐ . ܕܲܡܚܵܘܹܐ ܆ ܕܩܲܒܼܥܹܗ ܡܸܬܪܓܫܢܐܝܬ ܠܨܠܝܼܒܼܵܐ ܕܚܲܫ̈ܐ ܒܪܫܗ ܠܕܚܠܬܐ ܕܡ̣ܢ ܟܠܗܘܢ ܒܝܼܫ̈ܐ ܘܬܼܘܼܒܼ ܐܝܟ ܕܐܸܬܼܐ̱ ܡܪܬ̤ ܒܕܘܼܟ ܐܚܪܹܝܢ ܆ ܕܥܠ ܡܝܼܬܘܼܬܼܐ ܓܡܝܼܪܬܐ ܕܡ̣ܢ ܟܠܗܹܝܢ ܪ̈ܓܼܝܼܓܬܐ ܦܓܼܪ̈ܢܵܝܬܼܐ ܀ ܕܝܗ̄ ܀ ܪܫ̇ܡ ܠܗ ܬܘܼܒܼ ܒܲܚܢܢܐ ܆ ܐܪܙ ܫܘܼܡܠܝܗ ܕܒܟܠ ܘܡܲܦܩܹܗ ܕܡ̣ܢ ܥܵܠܡܵܐ ܒܲܚܕܐ ܇ ܘܡ̣ܢ ܟܠܗܹܝܢ ܗܲܢ̈ܝܼܐܘܵܬܹܗ ܇ ܘܕܡܝܼܬܼ ܠܗ ܡ̣ܢ ܟܠܗܘܢ ܚ̈ܫܐ ܒܸܤܪ̈ܢܝܐ . ܒܗܿܝ ܕܚܢܢܐ ܗܫܐ ܆ ܕܘܼܟܿܬܼ ܡܫܚܐ ܗܘܼ ܗ̇ܘ ܕܒܹܗ ܡܸܬܼܡܲܫܚܝܼܢ ܗܘ̣ܘ ܥܢ̈ܝܼܕܐ ܩܕܡ ܗܫܐ pb. f.128r ܡܡܲܠܹܐ . ܕܝܵܘܡܢ ܥܲܦܪܐ ܚܠܦܘܗܝ ܪܵܫܡܝܼܢ ܟܗ̈ܢܐ : ܕܝܘ̄ ܀ ܫܠܵܡܐ ܕܡܸܬ̱ܝܼܗܸܒ ܠܗ̇ܘ ܕܐܸܫܬܲܡܠܝܼ ܆ ܐܪܙ ܗ̇ܝ ܕܐܸܬܒܲܝܬܿܝܸ ܠܗܘܢ ܛܥܝܼܢܐ . ܘܐܦ ܤܘܼܟܿܠܐ ܡܕܡ ܩܲܢܝܐ ܇ ܕܫܘܬܦܘܼܬܐ ܕܩܕܝܼܫ̈ܐ ܡܕܲܡ̈ܝܲܝ ܒܐܠܗܐ ܇ ܕܗܵܘܝܐ ܠܗܘܿܢ ܚܘܒܵܢܐܝܼܬ ܥܲܡ ܚܲܕܘܼܬܐ ܐܠܗܝܬܐ ܒܗܢܝܐܘܼܬܼܐ ܕܥܲܡ ܚ̈ܕܕܐ ܀ ܕܝ̄ܙ ܀ ܗ̇ܝ ܕܠܐ ܩ̇ܥܕ . ܐܦܠܐ ܥܠ ܚܕܐ ܡ̣ܢ ܒܘܼܪ̈ܟܘܗܝ . ܐܠܐ ܩ̇ܐܡ ܒܲܠܚܘܿܕ ܩܕܡ ܟܗܢܐ . ܗ̄ ܆ ܡܫܲܒܿܠܢܐ : ܗܿܘ ܕܒܝܕ ܩܪܵܝܬܐ ܩܕܝܫܬܐ ܡܫܲܡܠܐ ܠܹܗ ܆ ܡܫܘܕܥܐ ܕܠܐ ܐܝܼܬܼܵܘܗܝ ܡܩܲܪܒܼܵܢܐ ܕܐܚܪ̈ܢܐ : ܐܠܐ ܕܡܢܗ ܘܠܗ ܩ̇ܐܡ ܒܩܵܘܡܵܐ ܝܼܚܝܼܕܵܝܐ : ܦܤܘܿܩܐ ܕܐܪܒܥܐ ܀ ܡܛܠ ܪ̈ܘܿܫܡܐ ܀ ܪ̈ܘܿܫܡܐ ܕܝܢ ܕܒܼܗܘܿܢ ܡܸܫܬܡܠܐ ܨܠܝܼܒܼ̈ܝܐ ܆ ܗܘܸ ܗܟܼܢ ܬܠܬܐ ܐܢܘܢ ܀ ܩܕܡܝܐ ܡ̇ܢ ܆ ܗ̇ܘ ܕܒܲܚܢܵܢܹܗ ܀ ܕܬܪܝܢ ܕܝܢ ܆ ܒܲܡܤܲܦܪܢܐ pb. f.128v ܘܒܼܡܲܤܒܵܐ ܕܐܪܒܥ ܥܸܕܩ̈ܝܼܢ ܀ ܘܬܠܝܼܬܝܐ ܆ ܕܫܘܼܡܠܝܐ ܒܗ ܒܲܚܢܢܐ ܀ ܗܠܝܢ ܠܦܘܼܬܼ ܕܐܸܫܟܿܚܢ ܟܬܼܒܢ . ܐܢܕܝܢ ܐܝܼܬܼ ܒܕܘܼܟ ܐܚܪܝܢ ܐܚܪ̈ܢܝܬܐ ܇ ܙ̇ܕܩ ܠܐܝܢܐ ܕܒܛܝܼܠܐ ܠܗ ܥܠ ܝܕܥܬܐ ܝܲܬܿܝܼܪܬܿܐ ܠܡܸܩܢܵܐ ܐܢܝܢ ܘܠܡܹܐ ܠܦ ܀  ܀  ܀  ܀  ܀ ܩܸܦܠܐܘܢ ܕܚܲܡܫܐ ܡܛܠ ܫܘܼܡܠܝ ܡܢ̈ܝܼܚܢܐ ܘܒܹܗ ܐܝܼܬܼ ܦܤ̈ܘܩܐ ܐܪܒܥܐ ܀ ܦܤܘܼܩܐ ܩܕܡܝܐ ܆ ܡܛܠ ܗ̇ܝ ܕܠܡܵܢܐ ܡܸܬܩܪܐ ܐܪܙܐ ܫܘܡܠܝܐ ܗܢܐ ܐܡ̇ܪܝܼܢܢ . ܕܟܼܠ ܡܕܡ ܕܡܸܬܼܡܲܨܥ ܒܗ ܟܗܢܐ ܆ ܐܪܙܐ ܡܸܬܼܩܪܐ . ܒܗ̇ܝ ܕܗܿܘ ܡܵܐ ܕܓܡܪ ܆ ܛܘܼܦܤܐ ܗܘ̣ ܕܡܕܡ ܐܚܪܝܢ ܨ̇ܐܪ . ܐܝܟ ܗ̇ܘ ܕܒܼܡܲܥܡܘܕܝܬܐ . ܕܛܘܼܦܤܐ ܗܘ̣ ܕܡܿܘܬܐ ܘܕܩܝܵܡܬܐ . ܘܗܿܘ ܕܒܠܚܡܐ ܘܚܲܡܪܐ ܕܦܓܪܐ ܘܲܕܡܐ ܆ ܐܪܙ ܕܒܝܼܚܘܼܬܐ ܕܐܢܵܫܘܼܬܐ . ܗܟܢܐ ܘܐܦ ܐܚܪ̈ܢܝܬܐ . ܐܦ ܕܝܢ ܘܫܡܐ ܕܐܪ̈ܙܐ ܘܐܦ ܥܠ ܟܠܡܕܡ ܕܒܗ ܗ̇ܘܐ ܟܗܢܐ ܡܸܨܥܵܝܐ ܡܲܫܪ . ܐܸܠܐ ܥܠ ܡܕܡ ܡܢܗܘܢ ܕܤܘܼܥܪ̈ܢܐ ܕܝܼܠܢܐܝܼܬܼ ܘܡܵܪܢܐܝܼܬ ܇ ܥܠ ܡܕܡ ܕܝܢ ܫܐܝܼܠܐܝܼܬܼ . pb. f.124v ܘܡܛܠ ܗܕܐ ܥܠ ܐܪܙ ܫܘܼܡܠܝ ܡܢܝܼܚ̈ܢܐ . ܗ̄ ܆ ܕܗ̇ܢܘܢ ܕܡܸܬܼܩܪܝܢ ܝܼܚ̈ܝܼܕܝܐ ܘܕܲܝܪ̈ܝܐ : ܘܥܠ ܗܿܘ ܕܥܲܢܝܼ̈ܕܐ ܘܥܠ ܗ̇ܘ ܕܡܟܼܘܼܪܝܐ ܆ ܕܝܼܠܢܐܝܼܬܼ ܘܡܪܢܐܝܼܬܼ ܇ ܐܝܟ ܗܢ̇ܘܢ ܐܪܒܥܐ ܩܕܡ̈ܝܐ . ܐܠܐ ܒܨܝܼܪ ܐܝܼܬ ܐܲܟܚܕ ܘܫܐܝܼܠܐܝܼܬ . ܘܡܛܠ ܡܸܨܥܝܘܼܬܼ ܟܗܢܐ ܕܒܼܫܘܼܡܠܝܗ . ܗܢܐ ܕܝܢ ܗܟܼܢܐ ܐܸܬܼܩܪܝܸ ܫܘܼܡܠܝܐ ܆ ܘܐܦܢ ܒܬܪ ܐܪܙ ܫܘܼܡܠܵܝ ܤܝܵܡܝܼܕܐ . ܙ̇ܕܩ ܗܘܼܐ ܕܢܸܬܛܟܿܣ ܠܦܘܼܬܼ ܢܝܼܫܐ ܕܐܵܢܵܫ̈ܝܢ . ܐܠܐ ܒܗ̇ܝ ܕܠܘ ܩܪܝܼܚܐܝܬ ܟܹܝܬܼ ܘܲܓܼܠܝܼܐܝܼܬ ܩܪܵܝܬܐ ܕܪܘܼܚܵܐ ܡܸܬܼܥܲܗܕܐ ܒܹܗ ܆ ܗܪܟܐ ܫܸܦܪܬ̤ ܠܢ ܠܡܸܥ̱ܗܕ ܗ : ܦܤܘܿܩܐ ܕܬܪܝܼܢ ܀ ܡܛܠ ܫܘܼܡܠܝܐ ܕܡܢ̈ܝܼܚܢܐ ܐܡ̇ܪܝܼܢܢ ܓܹܝܪ ܕܬܸܓܼܡܵܐ ܕܕܝܪ̈ܝܐ ܇ ܠܒܼܪ ܗܘܼ ܡ̣ܢ ܬܼܓܼܡܹ̇ܐ ܟܠܗܘܿܢ ܟܗ̈ܢܝܐ ܐܝܟ ܕܡܲܠܦ ܪܒܐ ܕܝܵܢܹܘܤܝܼܘܿܣ ܟܕ ܐܡ̇ܪ . ܕܲܠܗ̇ܢܘܢ ܕܲܡܛܟܿܤܝܼܢ pb. f.125r ܡܢܝܼܚ̈ܢܐ ܆ ܬܪ̈ܥܐ ܦܪܝܼܫܝܼܢ ܠܗܘܿܢ . ܘܲܒܼܗܘܿܢ ܡܸܫܬܲܥܠܝܢ ܇ ܘܠܘܬܗܘܿܢ ܩ̇ܝܡܝܼܡ . ܠܵܘ ܐܝܟ ܕܠܢܛܘܪܬܗܘܢ . ܐܸܠܐ ܡܛܠ ܡܛܦܤܘܼܬܼܐ . ܒܲܕܓܘܢ ܟܕ ܡܲܟܸܿܣ ܠܕܝܐ ܡܦܘܿܠܝܼܣ ܡܢܝܼܚܢܐ ܘܒܪ ܩܝܵܡܐ ܐܡ̇ܪ . ܕܦܤ̣ܥܬܿ ܟܕܠܐ ܡܲܦܲܣ ܠܟ : ܘܥܠ̣ܬܿ ܠܒܹܝܬܼ ܓܢܝܼ̈ܙܬܼܐ ܇ ܘܠܩܕܘܿܫ ܩܘܼܕܫ̈ܝܼܢ ܚܡܠ̣ܬ . ܬܘܼܒ ܐܡ̇ܪ ܠܹܗ ܟܕ ܠܗ . ܕܐܢܬܿ ܒܝܕ ܡܸܨܥܝܘܬܐ ܕܡܫܡ̈ܫܢܐ ܟܕ ܢܸܗܘܐ ܙܒܼܢܐ ܡܢܗܘܢ ܬܸܬܝܲܠܦ ܙ̇ܕܩܐܝܼܬܼ ܇ ܗܠܝܢ ܐܠܗ̈ܝܵܬܼܐ . ܒܲܕܓܘܢ ܟܕ ܡܬܚܬܝܢ ܡܢܝܼܚ̈ܢܐ ܡ̣ܢ ܡܫܡ̈ܫܢܐ ܟܕ ܒܐܝܼ̈ܕܝܗܘܢ ܡܸܬ̱ܐܪܙܝܼܢ ܘܪܵܡܝܼܢ ܡ̣ܢ ܥܲܡܐ . ܒܗܿܝ ܕܡܕܲܟܿܝܢ ܒܟܼܠܗ ܚܝܠܗܘܢ ܇ ܒܟܼܠܗ̇ ܕܟܼܝܘܼܬܼܐ ܘܲܡܨܲܠܠܘܼܬܼܐ ܓܡܝܼܪܬܿܐ . ܛܲܝܒܿܘܼܬܼܐ ܡܫܲܡܠܝܢܝܼܬܐ ܠܩܪܵܝܬܐ ܡܕܡ ܡܟܲܗܢܢܝܼܬܐ ܐܲܫ̱ܘܝܬ̤ ܐܢܘܢ . ܠܐ ܗܘ̣ܐ ܪܹܫܲܬܼ ܟܵܗܢܝܬܐ . pb. f.125v ܗ̇ܝ ܓܹܝܪ ܥܠ ܛܟܤ̈ܐ ܟܗ̈ܢܝܐ ܒܲܠܚܘܕ ܗܵܘܝܐ . ܐܠܐ ܟܗܢܝܬܐ ܡ̣ܢ ܟܗ̈ܢܐ ܀ ܀ ܘܲܡܢܝܼ̈ܚܢܐ ܡ̇ܢ ܐܸܬܼܩܪܝܘ ܆ ܡܛܠ ܢܝܼܚܘܼܬܐ ܘܡܲܟܿܝܼܟܼܘܼܬܼܵܐ ܇ ܕܡ̣ܛܠܬܗܝܢ ܐܦ ܡܘܫܐ ܡܢܝܼܚܢܐ ܐܬܩܪܝ ܕܐܠܗܐ ܀ ܚ̈ܝܕܝܐ ܕܝܢ ܆ ܡܛܠ ܚ̈ܝܐ ܠܐ ܦܠܝܼ̈ܓܹܐ ܘܚ̈ܕܢܝܐ ܕܓܼܒܼܘ ܠܡܸܚܵܐ ܒܗܘܿܢ ܀ ܘܕܝܼܪ̈ܐ ܡܛܠ ܕܘܼܝܵܪܐ ܘܥܲܡ ܐܠܗܐ . ܦܘܣ ܦܤܘܩܐ ܕܬܠܬܐ ܀ ܡܛܠ ܐܪ̈ܙܢܝܬܐ ܕܫܘܡܠܝܗܘܢ ܐܝܼܬܲܝܗܹܝܢ ܕܝܢ ܐܪܙܢܝܬܐ ܕܫܘܡܠܝܗܘܢ ܐܝܟ ܕܲܒܢܲܩܝܼܦܘܼܬܐ ܗܠܝܢ ܀ ܩܕܡܝܬܐ ܡ̇ܢ ܆ ܗܿܢ ܕܢܫܲܐܠܝܘܗܝ ܟܵܗܢܵܐ ܪܫ ܕܲܝܪܐ ܐܵܘ ܟܹܝܬ ܡܫܲܒܿܠܢܐ : ܐܢ ܟܦ̇ܪ ܒܟܼܠܗܝܢ ܗܪ̈ܤܝܼܵܣ ܫܟܝܼܪ̈ܬܐ : ܘܲܡܩܲܒܸܿܠ ܡܫܲܪܪܐܝܬ ܠܗܲܝܡܵܢܘܼܬܐ ܠܐ ܡܨܛܠܝܢܝܼܬܐ ܕܡ̣ܢ ܫܠܝܚ̈ܐ ܩܕܝܼܫ̈ܐ ܐܸܬܼܟܲܪܙܬ̤ : ܘܕܠܘ ܒܲܠܚܘܿܕ ܒܚ̈ܝܐ ܦܠ̈ܝܼܓܐ ܕܐܝܼܬܝܗܘܿܢ ܐܲܡܢ̈ܝܐ ܥܠܡܢ̈ܝܐ ܠܐ ܚ̇ܝܐ ܆ pb. f.126r ܐܠܐ ܐܦܠܐ ܡܸܬܼܗܲܓܿܓܘܼ ܡܸܬܼܗܲܓܿܓܼ ܒܗܘܿܢ : ܟܕ ܡܵܘܕܐ ܚܘܝܼܚܵܐܝܼܬܼ ܆ ܕܡܝܼܬܼ ܠܥܠܡܵܐ ܘܠܟܼܠ ܕܐܝܼܬܼ ܒܗ ܀ ܕܒ̄ : ܗܝܕܝܢ ܡܝܬܿܐ ܡܤܲܦܪܢܐ ܘܦܵܬܼ̇ܚ ܤܘܼܦܵܪܗ ܘܓܼܵܪܥ ܚܕܪ̈ܝ ܪܫܗ : ܘܫ̇ܕܐ ܡܢܹܗ ܆ ܠܤܲܥܪܐ ܡܝܼܬܼܐ . ܟܕ ܒܝܕ ܗܕܐ ܫܕܵܝܐ ܕܲܥܝ̈ܕܐ ܚܲܝܘ̈ܬܼܢܝܐ ܡܝܼ̈ܬܝ ܡ̣ܢ ܐܠܗܐ ܡܲܐܪܹܙ : ܘܥܠ ܚ̈ܝܐ ܕܟ̈ܝܐ ܕܐܝܬܿ ܒܗܘܢ ܐ̄ ܐܤܟܿܡܬܢܘܼܬܐ ܀ ܕܓ̄ ܀ ܪܫ̇ܡ ܠܗ ܒܕܘܼܟܿܬܼ ܤܘܼܦܵܪܐ : ܒܲܫܝܵܓܼܬܐ ܒܛܘܼܦܤܐ ܕܲܨܠܝܼܒܼܐ .. ܐܲܟܼܡܲܢ ܕܗܘܸܐ ܠܗ ܡܼܟܹܝܠ ܐܸܡܪܐ ܚܠܦ ܕܹܐܒܼܵܐ : ܕܕ̄ ܀ ܡܫܲܠܚ ܠܗ ܠܒܘܼܫܗ ܥܲܬܝܼܩܐ ܗ̇ܘ ܕܐܸܬܼܚܲܒܿܠ ܒܪ̈ܓܝܼܓܼܬܐ ܕܛܘܼܥܝܝ . ܟܹܐܡܲܬܼ ܕܠܐ ܗܘ̣ܐ ܒܲܤܩܝܼܠܘܼܬܐ ܕܫܘܼܦܪ̈ܐ ܐܢܫ̈ܝܐ : ܐܸܠܐ ܒܡܲܟܿܝܼܟܼܘܼܬܐ ܕܬܨ̈ܲܒܿܬܼܵܐ ܡܚܲܝ̈ܕܬܼܐ ܘܝܼܚ̈ܝܕܝܬܐ ܥܬܝܼܕ ܠܡܸܨܛܲܒܿܬܼܘܼ : ܕܗ̄ : pb. f.126v ܡܲܠܒܸܿܫ ܠܗ ܚܲܕܬܼܐ ܆ ܟܹܐܡܲܬܼ ܠܒܲܪܢܵܫܵܐ ܕܡܬܚܲܕܬ ܒܨܲܠܡܐ ܕܗ̇ܘ ܕܲܒܼܪܝܗܝ . ܀ ܕܘ̄ ܀ ܐܤ̇ܪ ܠܗ ܙܘܿܢܝܼ . ܗ̄ ܆ ܙܘܼܢܪܐ . ܐܪܙ ܚܙܵܩܐ ܕܙܲܕܝܩܘܼܬܼܵܐ ܀ ܕܙ̄ ܀ ܤ̇ܐܡ ܠܗ ܟܘܿܤܝܼܬܐ . ܐܪܙ ܟܠܝܼܠܐ ܕܟܼܘܼ̈ܒܐ ܘܤܢܘܪܬܐ ܕܦܘܼܩܵܢܐ . ܕܚ̄ ܀ ܤ̇ܐܡ ܥܠ ܟܬܼܦܗ ܫܕܵܝܐ ܇ ܗܿܝ ܕܫܕܵܝܬܐ ܡܸܬܐ̱ܡܪܐ ܝܵܘܡܲܢ : ܐܪܙ ܦܪܝܼܣ ܫܘܼܒܼܚܐ ܕܲܥܬܼܝܼܕ ܥܠ ܫܘܼܒܚܐ ܗܢܐ ܕܩܲܒܠ ܠܡܸܠܒܿܫ ܒܚܲܪܬܼܐ : ܕܛ̄ : ܡܫܝܼܓܼ ܠܗ ܪ̈ܓܼܠܘܗܝ . ܐܪܙ ܕܘܼܟܵܝܐ ܕܡ̣ܢ ܨܵܐܝܼ̈ܘܬܐ ܒܸܤܪ̈ܢܝܬܐ ܀ ܕܝ̄ ܀ ܡܲܠܒܸܿܫ ܠܗ ܤܐܘܿܢܐ ܆ ܐܪܙ ܛܘܼܝܵܒܹܗ ܕܐܘܢܓܠܝܘܢ . ܕܫܠܡܐ . ܇ ܕܝܐ̄ ܀ ܤܐ̇ܡ ܠܗ ܨܠܝܼܒܼܵܐ ܥܠ ܟܬܼܦܗ ܆ ܟܹܐܡܲܬܼ ܕܫܒܼܩ ܠܥܠܡܐ ܇ ܘܩܲܒܠ ܨܠܝܼܒܼܐ ܕܚܫ̈ܐ ܘܲܢܩܸܦ ܡ̣ܢ ܟܕܘ ܠܡܵܪܹܗ : ܕܝܒ̄ ܡܩܝܼܡ ܠܗ ܩܕܡ ܬܪܲܥ ܡܲܕܒܚܐ ܩܲܕܝܫܐ : ܘܒܬܪ ܘܤܓ̈ܕܬܼܐ ܬܝܵܒܼ̈ܘܼܬܼܢܵܝܵܬܐ ܡܩܲܪܸܒܼ : ܀ ܀ ܀ ܝܓ ܀ ܀ ܀ pb. f.127r ܘܩܘܼܒܵܠ ܛܲܝܒܿܘܼܬܼܵܐ ܕܐܚ̈ܐ ܗܢ̇ܘܢ ܕܩܲܒܿܠܘܼܗܝ ܦܵܪܥ ܆ ܪܫ̇ܡ ܠܗ ܒܲܚܢܢܐ ܘܐܡ̇ܪ . ܡܸܬܪ̱ܫܡ ܦܠܢ ܠܥ̇ܒܕܐ ܕܝܼܚܝܼܕܵܝܘ̄ ܆ ܒܫܸܡ ܐܒܐ ܘܲܒܼܪܐ ܘܪܘܼܚܐ ܕܩܘܕܫܐ ܘܫ̄ ܀ ܐܪܙ ܦܪܝܼܫܘܼܬܹܗ ܟܠܢܝܬܐ . ܕܡ̣ܢ ܥܵܠܡܐ ܗܘܼܠܢܝܐ ܘܢܲܩܝܼܦܘܼܬܼܗ ܕܠܥܠܡܐ ܪܘܼܚܢܵܝܐ ܕܥܸܠܝ ܡ̣ܢ ܗܘܼܠܹܐ : ܕܝܓ̄ ܀ ܡܟܲܤܹܐ ܠܗ ܒܲܟܼܒܼܵܢܬܐ . ܗ̄ ܆ ܠܪܫܗ . ܐܪܙ ܫܘܼܒܚܐ ܕܡܸܬܼܥܲܛܦ ܇ ܗܿܘ ܕܠܐ ܡܸܫܟܿܚܝܼܢ ܒܢܝ̈ܢܫܵܐ ܠܲܡܚܵܪ ܒܗ . ܬܘܼܒ ܡܟܲܪܛܸܠ ܠܗ ܡܢܗ̇ ܘܐܡ̇ܪ . ܢܲܫܠܚܟ ܡܵܪܢ . ܕܲܡܫܘܕܥܐ ܆ ܥܠ ܫܘܼܢܝܐ ܕܡ̣ܢ ܚ̈ܝܐ ܗܕܡ̈ܝܐ ܇ ܘܗܢܘܢ ܡܨ̈ܥܝܐ ܠܘܵܬܼ ܐܚܪ̈ܢܐ ܕܪܵܡܝܼܢ ܡܢܗܘܢ ܀ ܘܬܼܘܼܒ ܗ̇ܦܟ ܡܟܲܤܐ ܠܗ ܒܗܿ . ܕܡܫܵܘܕܥܐ ܆ ܕܐܝܟܿܢܐ ܕܐܦ ܒܡܵܘܠܕܐ ܐܠܗܝܐ ܕܡ̣ܢ ܕܪܫ ܆ ܫܘܼܚܠܦܐ ܕܢܲܚ̈ܬܐ ܥܠ ܡܲܤܩܬܿܐ ܀ ܀ ܀ ܝܕ ܀ ܀ ܀ pb. f.127v ܕܡ̣ܢ ܚ̈ܝܐ ܕܡܸܬܕܲܟܹܿܝܢ : ܠܘܵܬ ܡܤܲܬܿܬܼܘܼܬܐ ܝܵܕܘܿܥܬܼܵܐ ܘܡܲܢܗܪܢܝܼܬܐ . ܡܒܲܕܩ : ܗܟܼܢܐ ܘܐܦ ܗܢܐ ܕܠܒ̇ܫ ܗܫܐ ܀ ܕܝ̄ܕ ܀ ܒܵܬܼܪ ܡܲܠܦܢܘܼܬܐ ܕܥܠܘܗܝ ܐܡ̇ܪ ܆ ܢܸܤܲܒܼ ܡ̣ܢ ܪܫܗ ܒܲܡܤܲܦܪܢܐ ܐܪܒܿܥ ܥܹܕܩ̈ܝܼܢ ܤܲܥܪܐ ܇ ܒܛܘܼܦܤܵܐ ܕܨܠܝܸܒܼܐ . ܕܲܡܚܵܘܹܐ ܆ ܕܩܲܒܼܥܹܗ ܡܸܬܪܓܫܢܐܝܬ ܠܨܠܝܼܒܼܵܐ ܕܚܲܫ̈ܐ ܒܪܫܗ ܠܕܚܠܬܐ ܕܡ̣ܢ ܟܠܗܘܢ ܒܝܼܫ̈ܐ ܘܬܼܘܼܒܼ ܐܝܟ ܕܐܸܬܼܐ̱ ܡܪܬ̤ ܒܕܘܼܟ ܐܚܪܹܝܢ ܆ ܕܥܠ ܡܝܼܬܘܼܬܼܐ ܓܡܝܼܪܬܐ ܕܡ̣ܢ ܟܠܗܹܝܢ ܪ̈ܓܼܝܼܓܬܐ ܦܓܼܪ̈ܢܵܝܬܼܐ ܀ ܕܝܗ̄ ܀ ܪܫ̇ܡ ܠܗ ܬܘܼܒܼ ܒܲܚܢܢܐ ܆ ܐܪܙ ܫܘܼܡܠܝܗ ܕܒܟܠ ܘܡܲܦܩܹܗ ܕܡ̣ܢ ܥܵܠܡܵܐ ܒܲܚܕܐ ܇ ܘܡ̣ܢ ܟܠܗܹܝܢ ܗܲܢ̈ܝܼܐܘܵܬܹܗ ܇ ܘܕܡܝܼܬܼ ܠܗ ܡ̣ܢ ܟܠܗܘܢ ܚ̈ܫܐ ܒܸܤܪ̈ܢܝܐ . ܒܗܿܝ ܕܚܢܢܐ ܗܫܐ ܆ ܕܘܼܟܿܬܼ ܡܫܚܐ ܗܘܼ ܗ̇ܘ ܕܒܹܗ ܡܸܬܼܡܲܫܚܝܼܢ ܗܘ̣ܘ ܥܢ̈ܝܼܕܐ ܩܕܡ ܗܫܐ pb. f.128r ܡܡܲܠܹܐ . ܕܝܵܘܡܢ ܥܲܦܪܐ ܚܠܦܘܗܝ ܪܵܫܡܝܼܢ ܟܗ̈ܢܐ : ܕܝܘ̄ ܀ ܫܠܵܡܐ ܕܡܸܬ̱ܝܼܗܸܒ ܠܗ̇ܘ ܕܐܸܫܬܲܡܠܝܼ ܆ ܐܪܙ ܗ̇ܝ ܕܐܸܬܒܲܝܬܿܝܸ ܠܗܘܢ ܛܥܝܼܢܐ . ܘܐܦ ܤܘܼܟܿܠܐ ܡܕܡ ܩܲܢܝܐ ܇ ܕܫܘܬܦܘܼܬܐ ܕܩܕܝܼܫ̈ܐ ܡܕܲܡ̈ܝܲܝ ܒܐܠܗܐ ܇ ܕܗܵܘܝܐ ܠܗܘܿܢ ܚܘܒܵܢܐܝܼܬ ܥܲܡ ܚܲܕܘܼܬܐ ܐܠܗܝܬܐ ܒܗܢܝܐܘܼܬܼܐ ܕܥܲܡ ܚ̈ܕܕܐ ܀ ܕܝ̄ܙ ܀ ܗ̇ܝ ܕܠܐ ܩ̇ܥܕ . ܐܦܠܐ ܥܠ ܚܕܐ ܡ̣ܢ ܒܘܼܪ̈ܟܘܗܝ . ܐܠܐ ܩ̇ܐܡ ܒܲܠܚܘܿܕ ܩܕܡ ܟܗܢܐ . ܗ̄ ܆ ܡܫܲܒܿܠܢܐ : ܗܿܘ ܕܒܝܕ ܩܪܵܝܬܐ ܩܕܝܫܬܐ ܡܫܲܡܠܐ ܠܹܗ ܆ ܡܫܘܕܥܐ ܕܠܐ ܐܝܼܬܼܵܘܗܝ ܡܩܲܪܒܼܵܢܐ ܕܐܚܪ̈ܢܐ : ܐܠܐ ܕܡܢܗ ܘܠܗ ܩ̇ܐܡ ܒܩܵܘܡܵܐ ܝܼܚܝܼܕܵܝܐ : ܦܤܘܿܩܐ ܕܐܪܒܥܐ ܀ ܡܛܠ ܪ̈ܘܿܫܡܐ ܀ ܪ̈ܘܿܫܡܐ ܕܝܢ ܕܒܼܗܘܿܢ ܡܸܫܬܡܠܐ ܨܠܝܼܒܼ̈ܝܐ ܆ ܗܘܸ ܗܟܼܢ ܬܠܬܐ ܐܢܘܢ ܀ ܩܕܡܝܐ ܡ̇ܢ ܆ ܗ̇ܘ ܕܒܲܚܢܵܢܹܗ ܀ ܕܬܪܝܢ ܕܝܢ ܆ ܒܲܡܤܲܦܪܢܐ pb. f.128v ܘܒܼܡܲܤܒܵܐ ܕܐܪܒܥ ܥܸܕܩ̈ܝܼܢ ܀ ܘܬܠܝܼܬܝܐ ܆ ܕܫܘܼܡܠܝܐ ܒܗ ܒܲܚܢܢܐ ܀ ܗܠܝܢ ܠܦܘܼܬܼ ܕܐܸܫܟܿܚܢ ܟܬܼܒܢ . ܐܢܕܝܢ ܐܝܼܬܼ ܒܕܘܼܟ ܐܚܪܝܢ ܐܚܪ̈ܢܝܬܐ ܇ ܙ̇ܕܩ ܠܐܝܢܐ ܕܒܛܝܼܠܐ ܠܗ ܥܠ ܝܕܥܬܐ ܝܲܬܿܝܼܪܬܿܐ ܠܡܸܩܢܵܐ ܐܢܝܢ ܘܠܡܹܐ ܠܦ ܀  ܀  ܀  ܀  ܀ ܡܛܠ ܫܘܼܡܠܝ ܡܢ̈ܝܼܚܢܐ ܡܛܠ ܫܘܼܡܠܝ ܡܢ̈ܝܼܚܢܐ