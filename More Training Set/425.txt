ܥܲܠ ܝܲܠܕܹ̈ܐ ܟܝܵܢܵܝܹ̈ܐ ܕܲܡܝܲܬܿܪ̈ܵܬܼܵܐ : ܘܲܕܼܫܲܪܟܵܐ . ܠܕ . ܥܲܠ ܝܲܠܕܹ̈ܐ ܟܝܵܢܵܝܹ̈ܐ ܕܲܡܝܲܬܿܪ̈ܵܬܼܵܐ : ܘܲܕܼܫܲܪܟܵܐ . ܠܕ . ܥܲܢܘܵܝܘܼܬܼܵܐ : ܐܸܡܵܐ ܗ̣̄ܝ ܕܩܲܕܝܼܫܘܼܬܼܵܐ . ܗܵܝ̇ ܕܡܸܢܵܗ̇ ܡܸܬܼܝܲܠܕܵܐ ܛܥܵܡܬܼܵܐ ܕܡܲܪܓܫܵܢܘܼܬܼܵܐ ܩܲܕܼܡܵܝܬܼܵܐ ܕܐ̄ܪ̈ܵܙܵܘܗܝ ܕܐܲܠܵܗܵܐ : ܗܵܝ̇ ܕܲܡܫܲܡܗܝܼܢ ܠܵܗ̇ ܐܲܩܡܵܐ ܩܲܕܼܡܵܝܵܐ ܕܝܼܕܲܥܬܼܵܐ ܕܪܘܼܚ ܀ ܠܵܐ ܐ̄ܢܵܫ ܢܲܛܥܸܐ ܢܲܦܫܹܗ : ܘܢܸܩܨܘܿܡ ܗܲܓܵܓܹ̈ܐ . ܢܲܦܫܵܐ ܓܹܝܪ ܛܲܡܐܬܼܵܐ : ܠܵܐ ܤܵܠܩܵܐ ܠܡܲܠܟܘܼܬܼܵܐ ܕܟܼܝܼܬܼܵܐ . ܐܸܢ ܗܵܕܹܐ ܦܸܠܐܬܼܵܢܵܝܬܼܵܐ ܬܹܐܡܲܪ : ܘܐܸܢ ܗܵܝ̇ ܫܲܪܝܼܪܬܵܐ : ܘܠܵܐ ܡܸܬܼܚܲܠܛܵܐ ܥܲܡ ܪ̈ܘܼܚܵܬܼܵܐ ܩܲܕܝܼ̈ܫܵܬܼܵܐ . ܐܸܠܵܐ ܡܵܐ ܕܐܸܬܼܚܲܠܲܛܘ ܐܸܤܛܘܼ̈ܟܼܤܹܐ ܠܲܐ̄ܚܝܵܢܲܝ̈ܗܘܿܢ : ܒܦܘܼܪܫܵܢܵܐ ܕܲܚܕܼܵܝܘܼܬܼܵܐ ܟܝܵܢܝܬܼܵܐ : ܡܸܬܼܢܲܛܪܵܐ ܕܵܘܝܼܬܼܵܐ ܠܕܼܝܼܢܵܐ ܪܲܒܵܐ ܕܲܥܬܼܝܼܕܼ . ܡܪܘܿܩ : ܐܵܚܝ : ܫܘܼܦܪ̈ܲܝ ܢܲܟܼܦܘܼܬܼܵܟܼ ܒܝܲܕܼ ܕܸܡ̈ܥܹܐ ܘܨܵܘܡܵܐ : ܘܡܵܘܬܿܒܼܵܐ ܠܚܘܿܕܼܵܝܵܐ ܕܥܲܡ ܢܲܦܫܵܟܼ . ܡܵܐ ܕܲܫܠܸܡ̣ ܗܵܟܹܝܠ ܪܲܗܛܵܐ ܬܪܝܼܨܵܐ ܕܐܸܤܦܹܪܵܐ ܟܝܵܢܵܝܬܼܵܐ ܘܲܡܛܵܬ̤ ܠܘܵܬܼ ܢܲܗܝܼܪܵܐ ܪܲܒܵܐ : ܗܵܘ̇ ܕܲܡܬܲܪܤܸܐ ܠܐܸܤܦܹܪ̈ܲܝ ܟܵܘܟܿܒܹ̈ܐ ܤܲܓܝܼ̈ܐܲܝ ܦܘܼܪ̈ܫܵܢܹܐ ܩܢܘܿܡܵܝܹ̈ܐ : ܐܲܝܟܼ ܕܦܵܘܠܘܿܣ ܒܬܲܚܘܝܼܬܼܵܐ ܕܥܲܠ ܩܝܵܡܬܵܐ ܕܲܥܬܼܝܼܕܼܵܐ : ܘܐܸܬܼܚܲܠܛܲܬ̤ ܒܙܲܠܝܼܩܵܘ̈ܗܝ ܠܵܘ ܟܝܵܢܵܐܝܼܬܼ ܐܵܡܲ݁ܪܢܵܐ : ܗܵܝܕܹܝܢ ܡܲܪܟܲܒܼܬܼܵܐ ܕܨܸܒܼܝܵܢܵܐ ܒܲܦܟܼܵܪܹ̈ܐ ܕܠܵܐ ܝܑܼܕܲܥܬܼܵܐ ܬܸܬܼܐܤܲܪ : ܘܲܬܼܪ̈ܲܝܗܘܿܢ ܡܲܒܿܘܼ̈ܥܹܐ ܤܲܓܝܼ̈ܐܲܝ ܪܸܕܼܝܵܐ ܢܓܿܝܸܙ ܡ̣ܢ ܢܸܒܼܥܵܐ ܕܪܸܕܼܝܼܗܘܿܢ . ܘܢܸܦܩܘܼܢ ܡ̣ܢ ܩܘܼܕܼܫܵܐ ܗܵܝܕܹܝܢ ܘܟܼܵܗ̈ܢܹܐ : ܡ̣ܢ pb. 222 ܩܕܼܵܡ ܥܢܵܢܵܐ ܕܐܝܼܩܵܪܹܗ ܕܡܵܪܝܵܐ . ܒܙܲܒܼܢܵܐ ܗܵܘ̇ ܕܢܸܗܘܸܐ ܡܲܠܟܵܐ ܠܝܼܤܪܵܝܹܠ ܫܠܹܝܡܘܿܢ : ܗܵܢܵܐ ܕܹܝܢ ܫܠܵܡܵܐ ܗܵܘ̇ ܕܡ̣ܢ ܡܲܟܿܝܼܟܼܘܼܬܼܵܐ ܡܸܬܼܝܼܠܸܕܼ : ܗ̤ܘ ܢܸܒܼܢܸܐ ܒܲܝܬܼܵܐ ܠܡܵܪܝܵܐ : ܘܲܢܫܲܟܼܠܠܝܼܘܗܝ ܒܟܼܠܗܘܿܢ ܡܵܐܢܲܝ̈ ܩܘܼܕܼܫܵܐ ܀ ܐܘܼܠܨܵܢܵܐ ܙܥܘܿܪܵܐ ܕܗܵܘܹ̇ܐ ܡܸܛܠ ܐܲܠܵܗܵܐ : ܡܝܲܬܲܪ ܗ̄ܘ̣ ܥܲܠ ܐܲܠܵܗܵܐ : ܡ̣ܢ ܦܘܼܠܚܵܢܵܐ ܪܲܒܵܐ ܕܗܵܘܹ̇ܐ ܕܠܵܐ ܚܲܫܵܐ . ܡܸܛܠ ܕܐܘܼܠܨܵܢܵܐ ܨܸܒܼܝܵܢܵܝܵܐ : ܒܘܼܩܝܵܐ ܕܚܘܼܒܵܐ ܕܲܢܝܼܚ ܒܹܗ . ܦܘܼܠܚܵܢܵܐ ܕܹܝܢ ܕܒܲܢܝܵܚܵܐ : ܡ̣ܢ ܤܲܒܼܥܵܐ ܕܬܹܐܪܬܵܐ ܗܵܘܹ̇ܐ . ܡܸܛܠܗܵܢܵܐ : ܒܐܘܼ̈ܠܨܵܢܹܐ ܐܸܬܼܒܲܩܝܼܘ ܩܲܕܝܼ̈ܫܹܐ ܚܠܵܦ ܚܘܼܒܹܗ ܕܲܡܫܝܼܚܵܐ : ܘܠܵܘ ܒܦܘܼܠܚܵܢܵܐ ܕܥܲܡ ܢܝܵܚܵܐ . ܦܘܼܠܚܵܢܵܐ ܕܲܕܼܠܵܐ ܥܲܡܠܵܐ : ܙܲܕܝܼܩܘܼܬܼܵܐ ܗ̣̄ܝ ܕܥܵܠܡܵܝܹ̈ܐ : ܗܵܢܘܿܢ ܕܲܒܼܕܼܝܼܠܘܗܘܿܢ ܡܸܙܕܲܕܲܩܝܼܢ : ܘܠܵܘ ܒܲܩܢܘܿܡܗܘܿܢ ܡܸܬܼܝܲܬܿܪܝܼܢ . ܐܲܢ̄ܬܿ ܕܹܝܢ ܢܲܨܝܼܚܵܐ : ܠܚܲܫܹܗ ܕܲܡܫܝܼܚܵܐ ܒܲܩܢܘܿܡܵܟܼ ܛܲܥܲܡܲܝܗܝ : ܕܬܸܫܬܿܘܸܐ ܐܵܦ ܠܲܛܥܵܡܬܼܵܐ ܕܬܸܫܒܿܘܿܚܬܹܗ . ܐܸܢ ܢܸܚܲܫ ܠܲܡ ܥܲܡܹܗ : ܐܵܦ ܥܲܡܹܗ ܢܸܫܬܲܒܲܚ . ܠܵܐ ܡܸܫܬܲܒܲܚ ܗܵܘܢܵܐ ܥܲܡ ܝܼܫܘܿܥ : ܐܸܠܵܐ ܢܸܚܲܫ ܦܲܓܼܪܵܐ ܚܠܵܦ ܝܼܫܘܿܥ . ܐܲܟܲܚ̄ܕܼ ܕܹܝܢ ܕܵܐܹ̇ܫ ܬܸܫܒܿܘܿܚܬܼܵܐ : ܘܢܵܤܹ̇ܒܼ ܬܸܫܒܿܘܿܚܬܼܵܐ . ܒܦܲܓܼܪܹܗ ܥܲܡ ܢܲܦܫܹܗ ܗܵܘܹ̇ܐ ܡܸܫܬܲܒܿܚܵܢܵܐ . ܬܸܫܒܿܘܿܚܬܹܗ ܕܦܲܓܼܪܵܐ : ܫܘܼܥܒܵܕܼܵܐ ܟܢܝܼܟܼܵܐ ܕܥܲܡ ܐܲܠܵܗܵܐ . ܬܸܫܒܿܘܿܚܬܹܗ ܕܗܵܘܢܵܐ : ܬܹܐܘܿܪܝܼܵܐ ܕܩܘܼܫܬܼܵܐ ܕܥܲܠ ܐܲܠܵܗܵܐ . ܫܘܼܥܒܵܕܼܵܐ ܬܪܝܼܨܵܐ : ܥܦܝܼܦܵܐܝܼܬܼ ܗܵܘܹ̇ܐ . ܒܥܲܡܠܵܐ : ܘܨܲܥܪܵܐ . ܕܟܲܕܼ ܢܸܚܲܫ ܦܲܓܼܪܵܐ : ܢܸܚܲܫ ܥܲܡܹܗ ܘܐܵܦ ܠܸܒܵܐ ܀ ܐܸܠܵܐ ܬܸܕܿܥܝܼܘܗܝ ܠܐܲܠܵܗܵܐ : ܠܵܐ ܡܲܨܝܵܐ ܕܢܸܬܿܬܿܙܝܼܥ ܒܵܟܼ ܚܘܼܒܹܗ . ܠܵܐ ܡܲܨܝܵܐ ܕܬܲܚܒܼܘܼܗܝ ܠܐܲܠܵܗܵܐ : ܐܸܠܵܐ ܚܙܲܝܬܵܝܗܝ ܠܐܲܠܵܗܵܐ . ܚܙܲܝܬܵܝܗܝ ܠܐܲܠܵܗܵܐ : ܡܵܐ ܕܝܼܕܲܥܬܵܝܗܝ . ܠܵܐ ܩܲܕܝܼܡܵܐ pb. 223 ܚܙܵܬܹܗ ܠܝܼܕܲܥܬܹܗ ܀ ܐܲܫܘܵܢܝ ܕܐܸܕܥܵܟܼ ܡܵܪܝ : ܕܐܵܦ ܐܲܚܒܼܵܟܼ . ܠܵܘ ܒܗܵܝ̇ ܝܑܼܕܲܥܬܼܵܐ ܕܥܲܡ ܦܘܼܠܗܵܕܹܗ ܕܗܵܘܢܵܐ : ܡ̣ܢ ܢܘܼܦܵܩܵܐ ܗܵܘ̇ܝܵܐ ܕܲܒܼܝܘܼܠܦܵܢܵܐ . ܐܸܠܵܐ ܐܲܫܘܵܢܝ ܠܗܵܝ̇ ܝܼܕܲܥܬܼܵܐ : ܆ ܟܡܲܕܼ ܚܵܐܲܪ ܒܵܟܼ ܗܵܘܢܵܐ : ܗܵܘܹ̇ܐ ܡܫܲܒܿܚܵܢܹܗ ܕܲܟܼܝܵܢܵܟܼ . ܒܗܵܘ ܚܵܝܵܪܵܐ : ܕܓܼܵܢܹ̇ܒܼ ܪܸܓܸܫܬܹܗ ܕܥܵܠܡܵܐ ܡ̣ܢ ܪܸܥܝܵܢܵܐ . ܐܲܫܘܵܢܝ ܕܐܸܬܼܥܲܠܸܐ ܡ̣ܢ ܚܵܘܪ̈ܵܐ ܨܼܒܼܝܵܢܵܝܵܐ ܡܵܘܠܸܕܼ ܗܲܓܵܓܹ̈ܐ : ܘܐܹܚܘܼܪ ܒܵܟܼ ܒܲܩܛܝܼܪܵܐ ܕܐܲܤܘܼܪ̈ܲܝ ܨܠܝܼܒܼܵܐ : ܒܗܵܝ̇ ܡܢܵܬܼܵܐ ܕܬܲܪܬܹܝܢ ܕܲܨܠܝܼܒܼܘܼܬܹܗ ܕܗܵܘܢܵܐ : ܕܲܡܢܵܬܼ ܚܹܐܪܘܼܬܹܗ ܒܵܛ̇ܠܵܐ ܡ̣ܢ ܦܘܼܠܚܵܢܵܐ ܕܙܵܘ̈ܥܹܐ : ܒܝܲܕܼ ܚܵܘܪܵܐ ܐܲܡܝܼܪܵܐ ܘܠܵܐ ܟܝܵܢܵܝܵܐ ܕܒܼܵܟܼ ܀ ܤܝܼܡ ܒܝܼ ܨܪܵܦܹܗ ܕܚܘܼܒܵܟܼ : ܕܐܸܗܘܸܐ ܫܲܢܲܝ ܒܵܬܼܪܵܟܼ ܡ̣ܢ ܥܵܠܡܵܐ . ܐܙܝܼܥ ܒܝܼ ܤܘܼܟܵܠܵܐ ܕܡܲܟܿܝܼܟܼܘܼܬܼܵܟܼ : ܗܵܝ̇ ܕܒܼܵܗ̇ ܐܸܬܼܗܲܦܲܟܼܬܿ ܒܥܵܠܡܵܐ ܒܝܲܕܼ ܬܲܟܼܤܝܼܬܼܵܐ ܕܐܸܥܲܛܲܦܬܿ ܡ̣ܢ ܗܲܕܵܡܲܝ̈ܢ : ܕܲܒܼܕܼܘܼܟܼܪܵܢܵܗ̇ ܐܲܡܝܼܪܵܐ ܘܠܵܐ ܡܸܬܿܛܲܥܝܵܢܵܐ : ܐܸܗܘܸܐ ܡܩܲܒܿܠܵܢܵܐ ܗܲܢܝܼܐܵܐ ܕܡܘܼܟܵܟܹܗ ܕܲܟܼܝܼܢܝ ܀ ܬܲܪܬܹܝܢ ܐܸܢܹܝܢ ܡܢܵܘ̈ܬܼܵܐ ܕܡܲܤܲܩܬܼܵܐ ܕܡܲܤܲܩܬܼܵܐ ܕܠܲܨܠܝܼܒܼܵܐ . ܚܕܼܵܐ : ܨܠܝܼܒܼܘܼܬܹܗ ܕܦܲܓܼܪܵܐ . ܘܲܕܿܬܿܪܬܹܝܢ : ܡܲܤܲܩܬܼܵܐ ܕܲܠܬܹܐܘܿܪܝܼܵܐ . ܐܸܠܵܐ ܩܲܕܼܡܵܝܬܼܵܐ : ܕܚܹܐܪܘܼܬܼܵܐ . ܬܪ̈ܲܝܵܢܝܼܬܼܵܐ : ܕܡܲܥܒܿܕܼܵܢܘܼܬܼܵܐ ܀ ܠܵܐ ܡܸܫܬܲܥܒܲܕܼ ܗܵܘܢܵܐ : ܐܸܢ ܦܲܓܼܪܵܐ ܠܵܐ ܡܸܫܬܲܥܒܲܕ . ܡܲܠܟܘܼܬܹܗ ܕܗܵܘܢܵܐ : ܨܠܝܼܒܼܘܼܬܹܗ ܕܦܲܓܼܪܵܐ . ܠܵܐ ܡܸܫܬܲܥܒܲܕܼ ܗܵܘܢܵܐ ܠܐܲܠܵܗܵܐ : ܐܸܠܵܐ ܡܸܫܬܲܥܒܿܕܼܵܐ ܚܹܐܪܘܼܬܼܵܐ ܠܲܡܠܝܼܠܘܼܬܼܵܐ ܀ ܥܲܤܩܵܐ ܠܡܲܓܼܥܵܠܘܼ ܠܩܵܘܡܬܼܵܐ ܫܒܲܪܬܼܵܐ ܨܒܼܘܼܬܼܵܐ ܡܥܲܠܲܝܬܼܵܐ . ܘܵܝ ܠܹܟܼܝ ܠܲܡ ܡܕܝܼܢܬܐ : ܕܡܲܠܟܹܟܼܝ ܛܠܸܐ ܀ ܡ̇ܢ ܕܫܲܥܒܸܕܼ ܢܲܦܫܹܗ : ܩܲܪܝܼܒܼ ܗ̄ܘ̣ ܕܢܸܫܬܲܥܒܲܕܼ ܠܹܗ ܟܠ . ܡܲܢ ܕܝܼܕܲܥ̣ ܝܵܬܹܗ : ܝܑܼܕܲܥܬܼܵܐ ܕܟܼܠܡܸܕܸܡ ܡܸܬܼܝܲܗܒܵܐ pb. 224 ܠܹܗ . ܗܵܝ̇ ܕܕܲܪ ܝܵܬܼܵܟܼ : ܫܘܼܡܠܵܝܵܐ ܗ̣̄ܝ ܕܝܼܕܲܥܬܼܵܐ ܕܟܼܠ . ܐܲܝܟܼ ܕܲܒܼܝܵܬܼܵܟܼ ܡܸܤܬܲܝܲܟܼ ܟܠ : ܒܝܼܕܲܥܬܹܗ ܡܤܲܝܟܼܵܐ ܝܑܼܕܲܥܬܼܵܐ ܕܟܼܠ . ܘܲܒܼܫܘܼܥܒܵܕܼ ܝܵܬܼܵܟܼ : ܫܘܼܥܝܵܕܼܵܐ ܕܟܼܠ ܀ ܒܙܲܒܼܢܵܐ ܗܵܘ̇ ܕܬܲܡܠܸܟܼ ܡܲܟܿܝܼܟܼܘܼܬܼܵܐ ܥܲܠ ܕܘܼܒܵܪ̈ܲܝܟ : ܢܸܫܬܲܥܒܲܕܼ ܠܵܟܼ ܝܵܬܼܵܟܼ : ܘܥܲܡܹܗ ܟܠ . ܡܸܛܠ ܕܢܸܬܼܝܼܠܸܕܼ ܒܠܸܒܵܟܼ : ܫܠܵܡܵܐ ܕܡ̣ܢ ܐܲܠܵܗܵܐ . ܟܡܵܐ ܕܐܝܼܬܲܝܟ ܠܒܲܪ ܡ̣ܢ ܗܵܕܹܐ : ܠܵܘ ܒܲܠܚܘܿܕܼ ܡ̣ܢ ܚܲܫܹ̈ܐ : ܐܸܠܵܐ ܘܡ̣ܢ ܓܸܕܼܫܹ̈ܐ : ܬܟܼܝܼܒܼܵܐܝܼܬܼ ܡܸܬܼܪܕܹܦ ܐܲܢ̄ܬܿ . ܫܲܪܝܼܪܵܐܝܼܬܼ ܡܵܪܝܵܐ : ܕܐܸܠܵܐ ܡܸܬܼܡܲܟܿܟܼܝܼܢܲܢ : ܠܵܐ ܫܵܠܹ̇ܐ ܐܲܢ̄ܬܿ ܠܲܡܡܲܟܵܟܼܘܼܬܲܢ . ܡܲܟܿܝܼܟܼܘܼܬܼܵܐ ܫܲܪܝܼܪܬܵܐ : ܝܲܠܕܵܐ ܗ̣̄ܝ ܕܝܼܕܲܥܬܼܵܐ . ܘܝܼܕܲܥܬܼܵܐ ܬܪܝܼܨܬܵܐ : ܝܲܠܕܵܐ ܕܢܸܤܝ̈ܘܿܢܹܐ . ܥܲܢܘܵܝܘܼܬܼܵܐ : ܐܸܡܵܐ ܗ̣̄ܝ ܕܩܲܕܝܼܫܘܼܬܼܵܐ . ܗܵܝ̇ ܕܡܸܢܵܗ̇ ܡܸܬܼܝܲܠܕܵܐ ܛܥܵܡܬܼܵܐ ܕܡܲܪܓܫܵܢܘܼܬܼܵܐ ܩܲܕܼܡܵܝܬܼܵܐ ܕܐ̄ܪ̈ܵܙܵܘܗܝ ܕܐܲܠܵܗܵܐ : ܗܵܝ̇ ܕܲܡܫܲܡܗܝܼܢ ܠܵܗ̇ ܐܲܩܡܵܐ ܩܲܕܼܡܵܝܵܐ ܕܝܼܕܲܥܬܼܵܐ ܕܪܘܼܚ ܀ ܠܵܐ ܐ̄ܢܵܫ ܢܲܛܥܸܐ ܢܲܦܫܹܗ : ܘܢܸܩܨܘܿܡ ܗܲܓܵܓܹ̈ܐ . ܢܲܦܫܵܐ ܓܹܝܪ ܛܲܡܐܬܼܵܐ : ܠܵܐ ܤܵܠܩܵܐ ܠܡܲܠܟܘܼܬܼܵܐ ܕܟܼܝܼܬܼܵܐ . ܐܸܢ ܗܵܕܹܐ ܦܸܠܐܬܼܵܢܵܝܬܼܵܐ ܬܹܐܡܲܪ : ܘܐܸܢ ܗܵܝ̇ ܫܲܪܝܼܪܬܵܐ : ܘܠܵܐ ܡܸܬܼܚܲܠܛܵܐ ܥܲܡ ܪ̈ܘܼܚܵܬܼܵܐ ܩܲܕܝܼ̈ܫܵܬܼܵܐ . ܐܸܠܵܐ ܡܵܐ ܕܐܸܬܼܚܲܠܲܛܘ ܐܸܤܛܘܼ̈ܟܼܤܹܐ ܠܲܐ̄ܚܝܵܢܲܝ̈ܗܘܿܢ : ܒܦܘܼܪܫܵܢܵܐ ܕܲܚܕܼܵܝܘܼܬܼܵܐ ܟܝܵܢܝܬܼܵܐ : ܡܸܬܼܢܲܛܪܵܐ ܕܵܘܝܼܬܼܵܐ ܠܕܼܝܼܢܵܐ ܪܲܒܵܐ ܕܲܥܬܼܝܼܕܼ . ܡܪܘܿܩ : ܐܵܚܝ : ܫܘܼܦܪ̈ܲܝ ܢܲܟܼܦܘܼܬܼܵܟܼ ܒܝܲܕܼ ܕܸܡ̈ܥܹܐ ܘܨܵܘܡܵܐ : ܘܡܵܘܬܿܒܼܵܐ ܠܚܘܿܕܼܵܝܵܐ ܕܥܲܡ ܢܲܦܫܵܟܼ . ܡܵܐ ܕܲܫܠܸܡ̣ ܗܵܟܹܝܠ ܪܲܗܛܵܐ ܬܪܝܼܨܵܐ ܕܐܸܤܦܹܪܵܐ ܟܝܵܢܵܝܬܼܵܐ ܘܲܡܛܵܬ̤ ܠܘܵܬܼ ܢܲܗܝܼܪܵܐ ܪܲܒܵܐ : ܗܵܘ̇ ܕܲܡܬܲܪܤܸܐ ܠܐܸܤܦܹܪ̈ܲܝ ܟܵܘܟܿܒܹ̈ܐ ܤܲܓܝܼ̈ܐܲܝ ܦܘܼܪ̈ܫܵܢܹܐ ܩܢܘܿܡܵܝܹ̈ܐ : ܐܲܝܟܼ ܕܦܵܘܠܘܿܣ ܒܬܲܚܘܝܼܬܼܵܐ ܕܥܲܠ ܩܝܵܡܬܵܐ ܕܲܥܬܼܝܼܕܼܵܐ : ܘܐܸܬܼܚܲܠܛܲܬ̤ ܒܙܲܠܝܼܩܵܘ̈ܗܝ ܠܵܘ ܟܝܵܢܵܐܝܼܬܼ ܐܵܡܲ݁ܪܢܵܐ : ܗܵܝܕܹܝܢ ܡܲܪܟܲܒܼܬܼܵܐ ܕܨܸܒܼܝܵܢܵܐ ܒܲܦܟܼܵܪܹ̈ܐ ܕܠܵܐ ܝܑܼܕܲܥܬܼܵܐ ܬܸܬܼܐܤܲܪ : ܘܲܬܼܪ̈ܲܝܗܘܿܢ ܡܲܒܿܘܼ̈ܥܹܐ ܤܲܓܝܼ̈ܐܲܝ ܪܸܕܼܝܵܐ ܢܓܿܝܸܙ ܡ̣ܢ ܢܸܒܼܥܵܐ ܕܪܸܕܼܝܼܗܘܿܢ . ܘܢܸܦܩܘܼܢ ܡ̣ܢ ܩܘܼܕܼܫܵܐ ܗܵܝܕܹܝܢ ܘܟܼܵܗ̈ܢܹܐ : ܡ̣ܢ  pb. 222  ܩܕܼܵܡ ܥܢܵܢܵܐ ܕܐܝܼܩܵܪܹܗ ܕܡܵܪܝܵܐ . ܒܙܲܒܼܢܵܐ ܗܵܘ̇ ܕܢܸܗܘܸܐ ܡܲܠܟܵܐ ܠܝܼܤܪܵܝܹܠ ܫܠܹܝܡܘܿܢ : ܗܵܢܵܐ ܕܹܝܢ ܫܠܵܡܵܐ ܗܵܘ̇ ܕܡ̣ܢ ܡܲܟܿܝܼܟܼܘܼܬܼܵܐ ܡܸܬܼܝܼܠܸܕܼ : ܗ̤ܘ ܢܸܒܼܢܸܐ ܒܲܝܬܼܵܐ ܠܡܵܪܝܵܐ : ܘܲܢܫܲܟܼܠܠܝܼܘܗܝ ܒܟܼܠܗܘܿܢ ܡܵܐܢܲܝ̈ ܩܘܼܕܼܫܵܐ ܀ ܐܘܼܠܨܵܢܵܐ ܙܥܘܿܪܵܐ ܕܗܵܘܹ̇ܐ ܡܸܛܠ ܐܲܠܵܗܵܐ : ܡܝܲܬܲܪ ܗ̄ܘ̣ ܥܲܠ ܐܲܠܵܗܵܐ : ܡ̣ܢ ܦܘܼܠܚܵܢܵܐ ܪܲܒܵܐ ܕܗܵܘܹ̇ܐ ܕܠܵܐ ܚܲܫܵܐ . ܡܸܛܠ ܕܐܘܼܠܨܵܢܵܐ ܨܸܒܼܝܵܢܵܝܵܐ : ܒܘܼܩܝܵܐ ܕܚܘܼܒܵܐ ܕܲܢܝܼܚ ܒܹܗ . ܦܘܼܠܚܵܢܵܐ ܕܹܝܢ ܕܒܲܢܝܵܚܵܐ : ܡ̣ܢ ܤܲܒܼܥܵܐ ܕܬܹܐܪܬܵܐ ܗܵܘܹ̇ܐ . ܡܸܛܠܗܵܢܵܐ : ܒܐܘܼ̈ܠܨܵܢܹܐ ܐܸܬܼܒܲܩܝܼܘ ܩܲܕܝܼ̈ܫܹܐ ܚܠܵܦ ܚܘܼܒܹܗ ܕܲܡܫܝܼܚܵܐ : ܘܠܵܘ ܒܦܘܼܠܚܵܢܵܐ ܕܥܲܡ ܢܝܵܚܵܐ . ܦܘܼܠܚܵܢܵܐ ܕܲܕܼܠܵܐ ܥܲܡܠܵܐ : ܙܲܕܝܼܩܘܼܬܼܵܐ ܗ̣̄ܝ ܕܥܵܠܡܵܝܹ̈ܐ : ܗܵܢܘܿܢ ܕܲܒܼܕܼܝܼܠܘܗܘܿܢ ܡܸܙܕܲܕܲܩܝܼܢ : ܘܠܵܘ ܒܲܩܢܘܿܡܗܘܿܢ ܡܸܬܼܝܲܬܿܪܝܼܢ . ܐܲܢ̄ܬܿ ܕܹܝܢ ܢܲܨܝܼܚܵܐ : ܠܚܲܫܹܗ ܕܲܡܫܝܼܚܵܐ ܒܲܩܢܘܿܡܵܟܼ ܛܲܥܲܡܲܝܗܝ : ܕܬܸܫܬܿܘܸܐ ܐܵܦ ܠܲܛܥܵܡܬܼܵܐ ܕܬܸܫܒܿܘܿܚܬܹܗ . ܐܸܢ ܢܸܚܲܫ ܠܲܡ ܥܲܡܹܗ : ܐܵܦ ܥܲܡܹܗ ܢܸܫܬܲܒܲܚ . ܠܵܐ ܡܸܫܬܲܒܲܚ ܗܵܘܢܵܐ ܥܲܡ ܝܼܫܘܿܥ : ܐܸܠܵܐ ܢܸܚܲܫ ܦܲܓܼܪܵܐ ܚܠܵܦ ܝܼܫܘܿܥ . ܐܲܟܲܚ̄ܕܼ ܕܹܝܢ ܕܵܐܹ̇ܫ ܬܸܫܒܿܘܿܚܬܼܵܐ : ܘܢܵܤܹ̇ܒܼ ܬܸܫܒܿܘܿܚܬܼܵܐ . ܒܦܲܓܼܪܹܗ ܥܲܡ ܢܲܦܫܹܗ ܗܵܘܹ̇ܐ ܡܸܫܬܲܒܿܚܵܢܵܐ . ܬܸܫܒܿܘܿܚܬܹܗ ܕܦܲܓܼܪܵܐ : ܫܘܼܥܒܵܕܼܵܐ ܟܢܝܼܟܼܵܐ ܕܥܲܡ ܐܲܠܵܗܵܐ . ܬܸܫܒܿܘܿܚܬܹܗ ܕܗܵܘܢܵܐ : ܬܹܐܘܿܪܝܼܵܐ ܕܩܘܼܫܬܼܵܐ ܕܥܲܠ ܐܲܠܵܗܵܐ . ܫܘܼܥܒܵܕܼܵܐ ܬܪܝܼܨܵܐ : ܥܦܝܼܦܵܐܝܼܬܼ ܗܵܘܹ̇ܐ . ܒܥܲܡܠܵܐ : ܘܨܲܥܪܵܐ . ܕܟܲܕܼ ܢܸܚܲܫ ܦܲܓܼܪܵܐ : ܢܸܚܲܫ ܥܲܡܹܗ ܘܐܵܦ ܠܸܒܵܐ ܀ ܐܸܠܵܐ ܬܸܕܿܥܝܼܘܗܝ ܠܐܲܠܵܗܵܐ : ܠܵܐ ܡܲܨܝܵܐ ܕܢܸܬܿܬܿܙܝܼܥ ܒܵܟܼ ܚܘܼܒܹܗ . ܠܵܐ ܡܲܨܝܵܐ ܕܬܲܚܒܼܘܼܗܝ ܠܐܲܠܵܗܵܐ : ܐܸܠܵܐ ܚܙܲܝܬܵܝܗܝ ܠܐܲܠܵܗܵܐ . ܚܙܲܝܬܵܝܗܝ ܠܐܲܠܵܗܵܐ : ܡܵܐ ܕܝܼܕܲܥܬܵܝܗܝ . ܠܵܐ ܩܲܕܝܼܡܵܐ  pb. 223  ܚܙܵܬܹܗ ܠܝܼܕܲܥܬܹܗ ܀ ܐܲܫܘܵܢܝ ܕܐܸܕܥܵܟܼ ܡܵܪܝ : ܕܐܵܦ ܐܲܚܒܼܵܟܼ . ܠܵܘ ܒܗܵܝ̇ ܝܑܼܕܲܥܬܼܵܐ ܕܥܲܡ ܦܘܼܠܗܵܕܹܗ ܕܗܵܘܢܵܐ : ܡ̣ܢ ܢܘܼܦܵܩܵܐ ܗܵܘ̇ܝܵܐ ܕܲܒܼܝܘܼܠܦܵܢܵܐ . ܐܸܠܵܐ ܐܲܫܘܵܢܝ ܠܗܵܝ̇ ܝܼܕܲܥܬܼܵܐ : ܆ ܟܡܲܕܼ ܚܵܐܲܪ ܒܵܟܼ ܗܵܘܢܵܐ : ܗܵܘܹ̇ܐ ܡܫܲܒܿܚܵܢܹܗ ܕܲܟܼܝܵܢܵܟܼ . ܒܗܵܘ ܚܵܝܵܪܵܐ : ܕܓܼܵܢܹ̇ܒܼ ܪܸܓܸܫܬܹܗ ܕܥܵܠܡܵܐ ܡ̣ܢ ܪܸܥܝܵܢܵܐ . ܐܲܫܘܵܢܝ ܕܐܸܬܼܥܲܠܸܐ ܡ̣ܢ ܚܵܘܪ̈ܵܐ ܨܼܒܼܝܵܢܵܝܵܐ ܡܵܘܠܸܕܼ ܗܲܓܵܓܹ̈ܐ : ܘܐܹܚܘܼܪ ܒܵܟܼ ܒܲܩܛܝܼܪܵܐ ܕܐܲܤܘܼܪ̈ܲܝ ܨܠܝܼܒܼܵܐ : ܒܗܵܝ̇ ܡܢܵܬܼܵܐ ܕܬܲܪܬܹܝܢ ܕܲܨܠܝܼܒܼܘܼܬܹܗ ܕܗܵܘܢܵܐ : ܕܲܡܢܵܬܼ ܚܹܐܪܘܼܬܹܗ ܒܵܛ̇ܠܵܐ ܡ̣ܢ ܦܘܼܠܚܵܢܵܐ ܕܙܵܘ̈ܥܹܐ : ܒܝܲܕܼ ܚܵܘܪܵܐ ܐܲܡܝܼܪܵܐ ܘܠܵܐ ܟܝܵܢܵܝܵܐ ܕܒܼܵܟܼ ܀ ܤܝܼܡ ܒܝܼ ܨܪܵܦܹܗ ܕܚܘܼܒܵܟܼ : ܕܐܸܗܘܸܐ ܫܲܢܲܝ ܒܵܬܼܪܵܟܼ ܡ̣ܢ ܥܵܠܡܵܐ . ܐܙܝܼܥ ܒܝܼ ܤܘܼܟܵܠܵܐ ܕܡܲܟܿܝܼܟܼܘܼܬܼܵܟܼ : ܗܵܝ̇ ܕܒܼܵܗ̇ ܐܸܬܼܗܲܦܲܟܼܬܿ ܒܥܵܠܡܵܐ ܒܝܲܕܼ ܬܲܟܼܤܝܼܬܼܵܐ ܕܐܸܥܲܛܲܦܬܿ ܡ̣ܢ ܗܲܕܵܡܲܝ̈ܢ : ܕܲܒܼܕܼܘܼܟܼܪܵܢܵܗ̇ ܐܲܡܝܼܪܵܐ ܘܠܵܐ ܡܸܬܿܛܲܥܝܵܢܵܐ : ܐܸܗܘܸܐ ܡܩܲܒܿܠܵܢܵܐ ܗܲܢܝܼܐܵܐ ܕܡܘܼܟܵܟܹܗ ܕܲܟܼܝܼܢܝ ܀ ܬܲܪܬܹܝܢ ܐܸܢܹܝܢ ܡܢܵܘ̈ܬܼܵܐ ܕܡܲܤܲܩܬܼܵܐ ܕܡܲܤܲܩܬܼܵܐ ܕܠܲܨܠܝܼܒܼܵܐ . ܚܕܼܵܐ : ܨܠܝܼܒܼܘܼܬܹܗ ܕܦܲܓܼܪܵܐ . ܘܲܕܿܬܿܪܬܹܝܢ : ܡܲܤܲܩܬܼܵܐ ܕܲܠܬܹܐܘܿܪܝܼܵܐ . ܐܸܠܵܐ ܩܲܕܼܡܵܝܬܼܵܐ : ܕܚܹܐܪܘܼܬܼܵܐ . ܬܪ̈ܲܝܵܢܝܼܬܼܵܐ : ܕܡܲܥܒܿܕܼܵܢܘܼܬܼܵܐ ܀ ܠܵܐ ܡܸܫܬܲܥܒܲܕܼ ܗܵܘܢܵܐ : ܐܸܢ ܦܲܓܼܪܵܐ ܠܵܐ ܡܸܫܬܲܥܒܲܕ . ܡܲܠܟܘܼܬܹܗ ܕܗܵܘܢܵܐ : ܨܠܝܼܒܼܘܼܬܹܗ ܕܦܲܓܼܪܵܐ . ܠܵܐ ܡܸܫܬܲܥܒܲܕܼ ܗܵܘܢܵܐ ܠܐܲܠܵܗܵܐ : ܐܸܠܵܐ ܡܸܫܬܲܥܒܿܕܼܵܐ ܚܹܐܪܘܼܬܼܵܐ ܠܲܡܠܝܼܠܘܼܬܼܵܐ ܀ ܥܲܤܩܵܐ ܠܡܲܓܼܥܵܠܘܼ ܠܩܵܘܡܬܼܵܐ ܫܒܲܪܬܼܵܐ ܨܒܼܘܼܬܼܵܐ ܡܥܲܠܲܝܬܼܵܐ . ܘܵܝ ܠܹܟܼܝ ܠܲܡ ܡܕܝܼܢܬܐ : ܕܡܲܠܟܹܟܼܝ ܛܠܸܐ ܀ ܡ̇ܢ ܕܫܲܥܒܸܕܼ ܢܲܦܫܹܗ : ܩܲܪܝܼܒܼ ܗ̄ܘ̣ ܕܢܸܫܬܲܥܒܲܕܼ ܠܹܗ ܟܠ . ܡܲܢ ܕܝܼܕܲܥ̣ ܝܵܬܹܗ : ܝܑܼܕܲܥܬܼܵܐ ܕܟܼܠܡܸܕܸܡ ܡܸܬܼܝܲܗܒܵܐ  pb. 224  ܠܹܗ . ܗܵܝ̇ ܕܕܲܪ ܝܵܬܼܵܟܼ : ܫܘܼܡܠܵܝܵܐ ܗ̣̄ܝ ܕܝܼܕܲܥܬܼܵܐ ܕܟܼܠ . ܐܲܝܟܼ ܕܲܒܼܝܵܬܼܵܟܼ ܡܸܤܬܲܝܲܟܼ ܟܠ : ܒܝܼܕܲܥܬܹܗ ܡܤܲܝܟܼܵܐ ܝܑܼܕܲܥܬܼܵܐ ܕܟܼܠ . ܘܲܒܼܫܘܼܥܒܵܕܼ ܝܵܬܼܵܟܼ : ܫܘܼܥܝܵܕܼܵܐ ܕܟܼܠ ܀ ܒܙܲܒܼܢܵܐ ܗܵܘ̇ ܕܬܲܡܠܸܟܼ ܡܲܟܿܝܼܟܼܘܼܬܼܵܐ ܥܲܠ ܕܘܼܒܵܪ̈ܲܝܟ : ܢܸܫܬܲܥܒܲܕܼ ܠܵܟܼ ܝܵܬܼܵܟܼ : ܘܥܲܡܹܗ ܟܠ . ܡܸܛܠ ܕܢܸܬܼܝܼܠܸܕܼ ܒܠܸܒܵܟܼ : ܫܠܵܡܵܐ ܕܡ̣ܢ ܐܲܠܵܗܵܐ . ܟܡܵܐ ܕܐܝܼܬܲܝܟ ܠܒܲܪ ܡ̣ܢ ܗܵܕܹܐ : ܠܵܘ ܒܲܠܚܘܿܕܼ ܡ̣ܢ ܚܲܫܹ̈ܐ : ܐܸܠܵܐ ܘܡ̣ܢ ܓܸܕܼܫܹ̈ܐ : ܬܟܼܝܼܒܼܵܐܝܼܬܼ ܡܸܬܼܪܕܹܦ ܐܲܢ̄ܬܿ . ܫܲܪܝܼܪܵܐܝܼܬܼ ܡܵܪܝܵܐ : ܕܐܸܠܵܐ ܡܸܬܼܡܲܟܿܟܼܝܼܢܲܢ : ܠܵܐ ܫܵܠܹ̇ܐ ܐܲܢ̄ܬܿ ܠܲܡܡܲܟܵܟܼܘܼܬܲܢ . ܡܲܟܿܝܼܟܼܘܼܬܼܵܐ ܫܲܪܝܼܪܬܵܐ : ܝܲܠܕܵܐ ܗ̣̄ܝ ܕܝܼܕܲܥܬܼܵܐ . ܘܝܼܕܲܥܬܼܵܐ ܬܪܝܼܨܬܵܐ : ܝܲܠܕܵܐ ܕܢܸܤܝ̈ܘܿܢܹܐ .