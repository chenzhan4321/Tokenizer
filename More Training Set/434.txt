pb. 315 ܫܲܪ̈ܒܹܐ ܡܵܘܬܿܪ̈ܵܢܹܐ ܡܲܠܝܲܝ̈ ܚܸܟܼܡܬܵܐ ܕܪܘܼܚ . ܡܓ . pb. 315 ܫܲܪ̈ܒܹܐ ܡܵܘܬܿܪ̈ܵܢܹܐ ܡܲܠܝܲܝ̈ ܚܸܟܼܡܬܵܐ ܕܪܘܼܚ . ܡܓ . ܗܲܝܡܵܢܘܼܬܼܵܐ ܐܝܼܬܹܝܗ̇ : ܬܲܪܥܵܐ ܕܐ̄ܪ̈ܵܙܹܐ . ܗܵܘ̇ ܡܸܕܸܡ ܕܥܲܝ̈ܢܹܐ ܕܦܲܓܼܪܵܐ ܠܨܸܒܼ̈ܘܵܬܼܵܐ ܕܡܸܬܼܪ̈ܲܝܓܼܫܵܢ : ܗ̤ܘ ܟܲܕܼܸ ܗ̤ܘ ܗܲܝܡܵܢܘܼܬܼܵܐ ܒܓܲܙܹ̈ܐ ܟܤܲܝ̈ܵܐ ܠܥܲܝ̈ܢܹܐ ܕܗܵܘܢܵܐ . ܬܲܪܬܹܝܢ ܥܲܝ̈ܢܹܐ ܢܲܦ̈ܫܵܢܵܝܬܵܐ ܩܢܹܝܢܲܢ : ܐܲܝܟܼ ܕܐܵܡ̇ܪܝܼܢ ܐܲܒܼܵܗ̈ܬܼܵܐ : ܐܲܝܟܼ ܬܲܪܬܹܝܢ ܥܲܝ̈ܢܹܐ ܕܦܲܓܼܪܵܐ . ܘܠܵܘ ܗ̤ܝ ܟܲܕܼ ܗ̤ܝ ܚܫܲܚܬܵܐ ܠܲܚܙܵܬܼܵܐ : ܒܟܼܠ ܚܕܼܵܐ . ܒܲܚܕܼܵܐ ܡܸܢܗܹܝܢ ܚܵܙܹ̇ܝܢܲܢ : ܠܟܲܤܝܘܼܬܼ ܫܘܼܒܼܚܹܗ ܕܐܲܠܵܗܵܐ ܕܒܲܟܼ̈ܝܵܢܹܐ ܛܡܝܼܪܵܐ . ܘܚܲܝܠܹܗ : ܘܚܸܟܼܡܬܹܗ . ܘܬܲܪܥܝܼܬܹܗ ܡܬܼܘܿܡܵܝܬܵܐ ܕܲܥܠܲܝܢ : ܕܡ̣ܢ ܦܪܝܼܫܘܼܬܼ ܡܕܲܒܿܪܵܢܘܼܬܹܗ ܡܸܬܿܕܲܪܟܵܐ ܠܘܵܬܲܢ . ܘܒܼܵܗ̇ ܟܲܕܼ ܒܵܗ̇ : ܐܵܦ ܠܬܸܓܼܡܹ̈ܐ ܪ̈ܘܼܚܵܢܹܐ ܟܢܵܘ̈ܬܲܢ . ܘܲܒܼܗܵܝ̇ ܚܕܼܵܐ ܚܵܙܹ̇ܝܢܲܢ : ܠܫܘܼܒܼܚܵܐ ܕܲܟܼܝܵܢܹܗ ܩܲܕܝܼܫܵܐ . ܐܸܡܲܬܼܝ ܕܹܝܢ ܕܢܸܨܒܸܐ ܡܵܪܲܢ : ܕܢܲܥܸܠ ܠܲܢ ܠܘܵܬܼ ܐ̄ܪ̈ܙܹܐ ܪ̈ܘܿܚܵܢܹܐ : ܝܲܡܵܐ ܕܗܲܝܡܵܢܘܼܬܼܵܐ ܦܵܬܲܚ ܒܪܸܥܝܵܢܲܢ ܀ ܛܲܝܒܿܘܼܬܼܵܐ ܥܲܠ ܛܲܝܒܿܘܼܬܼܵܐ : ܬܝܵܒܼܘܼܬܼܵܐ ܐܸܬܼܝܲܗܒܲܬ̤ ܠܲܒܼܢܲܝ̈ܢܵܫܵܐ . ܬܝܵܒܼܘܼܬܼܵܐ ܐܝܼܬܹܝܗ̇ : ܡܵܘܠܵܕܼܵܐ ܕܲܬܼܪ݂ܝܢ ܕܡ̣ܢ ܐܲܠܵܗܵܐ . ܗܵܘ̇ ܡܸܕܸܡ ܕܲܒܼܡܲܥܡܘܿܕܼܝܼܬܼܵܐ ܢܤܲܒܼܢܲܢ ܪܲܗܒܼܘܿܢܹܗ : ܒܲܬܼܝܵܒܼܘܼܬܼܵܐ ܢܵܤ̇ܒܿܝܼܢܲܢ ܫܘܼܟܵܢܹܗ . ܬܝܵܒܼܘܼܬܼܵܐ ܐܝܼܬܹܝܗ̇ : ܬܲܪܥܵܐ ܕܪ̈ܲܚܡܹܐ . ܗܵܘ̇ ܕܲܦܬܼܝܼܚ : ܠܟܼܠ ܕܒܼܵܥܹ̇ܝܢ ܠܹܗ . ܒܝܲܕܼ ܗܵܢܵܐ ܬܲܪܥܵܐ ܥܵܠ̇ܝܼܢܲܢ : ܠܘܵܬܼ ܪ̈ܲܚܡܹܐ ܐܲܠܵܗܵܝܹ̈ܐ . ܒܸܠܥܵܕܼ ܡ̣ܢ ܡܲܥܲܠܬܵܐ ܗܵܕܹܐ : ܠܲܝܬܿ ܠܡܸܫܟܵܚܘܼ ܪ̈ܲܚܡܹܐ . ܡܸܛܠ ܕܟܼܠܗܘܿܢ ܚܛ̣ܵܘ . ܐܲܝܟܼ ܡܸܠܲܬ̤ ܟܬܼܵܒܼܵܐ . ܘܡܙܕܲܕܩܝܼܢ ܒܛܲܝܒܿܘܼܬܼܵܐ ܡܲܓܵܢ . ܕܗ̤ܝ ܗ̣̄ܝ ܬܝܵܒܼܘܼܬܼܵܐ : ܛܲܝܒܿܘܼܬܼܵܐ ܬܸܢܝܵܢܵܝܬܵܐ . ܡܸܬܼܝܲܠܕܵܐ ܡܲܢ ܒܠܸܒܵܐ : ܡ̣ܢ ܗܲܝܡܵܢܘܼܬܼܵܐ ܘܕܸܚܠܬܵܐ . ܕܸܚܠܬܵܐ ܐܝܼܬܹܝܗ̇ : ܫܲܒܼܛܵܐ ܐܲܒܼܵܗܵܝܵܐ : ܕܲܡܕܲܒܿܪܵܐ ܠܲܢ ܥܕܲܡܵܐ ܠܲܥܕܸܢ ܪܘܼܚܵܢܵܝܬܵܐ . ܘܡܵܐ pb. 316 ܕܡܲܛܝܼܢ ܠܬܲܡܵܢ : ܫܵܒܼ̇ܩܵܐ ܠܲܢ ܘܗܵܦ̇ܟܵܐ . ܥܕܸܢ ܐܝܼܬܹܝܗ̇ : ܚܘܼܒܵܐ ܐܲܠܵܗܵܝܵܐ . ܕܐܝܼܬܼ ܒܹܗ ܦܲܪܕܲܝܤܵܐ : ܕܟܼܠܗܘܿܢ ܛܲܘܼ̈ܒܹܐ . ܐܲܝܟܵܐ ܕܛܘܼܒܼܵܢܵܐ ܦܵܠܘܿܣ : ܐܸܬܿܬܲܪܤܝܼ ܤܲܝܒܵܪܬܵܐ ܕܠܵܐ ܒܲܟܼܝܵܢܵܐ . ܘܒܼܵܬܲܪ ܕܛܥܸܡ̣ ܡ̣ܢ ܐܝܼܠܵܢ ܚܲܝܹ̈ܐ ܕܬܲܡܵܢ : ܩܵܥܹ̇ܐ ܗ̄ܘ̣ܵܐ ܘܐܵܡܲ̇ܪ : ܥܲܝܢܵܐ : ܠܵܐ ܚܙܵܬ̤ . ܘܐܸܕܼܢܵܐ : ܠܵܐ ܫܸܡܥܲܬ̤ . ܘܥܲܠ ܠܸܒܵܐ ܕܒܲܪܢܵܫܵܐ ܠܵܐ ܤܠܸܩ̣ : ܡܸܕܸܡ ܕܛܲܝܸܒܼ ܐܲܠܵܗܵܐ ܠܪ̈ܵܚܡܵܘܗܝ . ܡ̣ܢ ܗܵܢܵܐ ܐܝܼܠܵܢܵܐ ܐܸܬܼܓܠܸܙ ܐܵܕܼܵܡ ܒܡܘܼܠܟܵܢܹܗ ܕܐܵܟܹ̇ܠܩܲܪܨܵܐ . ܐܝܼܠܵܢ ܚܲܝܹ̈ܐ : ܗ̤ܘܝܘܼ ܚܘܼܒܵܐ ܕܐܲܠܵܗܵܐ : ܗܵܘ̇ ܕܡܸܢܹܗ ܢܦܲܠ̣ ܐܵ݊ܕܼܵܡ : ܘܬܼܘܼܒܼ ܠܵܐ ܦܸܓܼܥܲܬ̤ ܒܹܗ ܚܲܕܼܘܼܬܼܵܐ : ܐܸܠܵܐ ܒܐܲܪܥܵܐ ܕܟܼܘ̈ܒܹܐ ܦܵܠܲܚ ܘܡܸܬܿܛܲܪܲܦ ܗ̄ܘ̣ܵܐ . ܐܲܝܠܹܝܢ ܕܡ̣ܢ ܚܘܼܒܵܐ ܐܲܠܵܗܵܝܵܐ ܓܠܝܼܙܝܼܢ : ܠܲܚܡܵܐ ܕܕܘܼܥܬܼܵܐ ܐܵܟܼ̇ܠܝܼܢ ܥܕܲܟܹܝܠ ܒܦܘܼܠܚܵܢܗܘܿܢ : ܐܵܦܸܢ ܟܹܐܢܘܼܬܼܵܐ ܦܵܠ̇ܚܝܼܢ : ܗܵܘ̇ ܕܐܸܬܼܦܩܸܕܼ ܪܹܫ ܛܘܿܗܡܲܢ ܒܡܲܦܘܼܠܬܵܐ ܕܡܸܢܹܗ . ܥܕܲܡܵܐ ܕܡܸܫܟܿܚܝܼܢܲܢ ܠܚܘܼܒܵܐ : ܒܐܲܪܥܵܐ ܗ̄ܘ̣ ܕܟܼܘܼ̈ܒܹܐ ܦܵܠܚܝܼܢܲܢ . ܘܡܸܨܥܲܬܼ ܟܘܼ̈ܒܹܐ ܙܵܪܥܝܝܼܢܲܢ ܘܚܵܨܕܝܼܢܲܢ : ܐܵܦܸܢ ܙܲܪܥܵܐ ܕܟܹܐܢܘܼܬܼܵܐ . ܘܲܒܼܟܼܠܥܸܕܵܢ ܡܸܬܿܕܲܒܼܨܼܢܲܢ ܡܸܢܗܘܿܢ : ܘܲܟܼܡܵܐ ܐܸܢ ܢܸܙܕܲܕܲܩ : ܘܲܒܼܕܼܘܼܥܬܵܐ ܚܵܐܹ̇ܝܢܲܢ ܕܐܲܦܲܝ̈ܢ . ܡܵܐ ܕܹܝܢ ܕܐܸܫܟܲܚ̄ܢ ܚܘܼܒܵܐ : ܠܲܚܡܵܐ ܫܡܲܝܝܵܢܵܐ ܐܵܟܼܠܝܼܢܲܢ : ܘܡܸܬܿܬܲܪܤܹܝܢܲܢ ܕܠܵܐ ܥܲܡܠܵܐ ܘܲܕܼܠܵܐ ܠܹܐܘܬܼܵܐ . ܠܲܚܡܵܐ ܫܡܲܝܵܢܵܐ ܐܝܼܬܼܵܘܗܝ : ܗܵܘ̇ ܕܲܢܚܸܬܼ ܡ̣ܢ ܫܡܲܝܵܐ : ܘܝܵܗܹ̇ܒܼ ܚܲܝܹ̈ܐ ܠܥܵܠܡܵܐ . ܗܵܢܵܘ ܤܲܝܒܵܪܬܵܐ ܕܡܲܠܲܐܟܹ̈ܐ . ܐܲܝܢܵܐ ܕܲܠܚܘܼܒܵܐ ܐܸܫܟܲܚ : ܠܲܡܫܝܼܚܵܐ ܐܵܟܹ̇ܠ ܒܟܼܠ ܥܸܕܵܢ : ܘܗܵܘܹ̇ܐ ܠܵܐ ܡܵܝܘܿܬܼܵܐ ܡ̣ܢ ܗܵܝܕܹܝܟ . ܡܲܢ ܠܲܡ ܕܐܵܟܹ̇ܠ ܡ̣ܢ ܗܵܢܵܐ ܠܲܚܡܵܐ : ܡܵܘܬܵܐ ܠܵܐ ܢܸܛܥܲܡ ܠܥܵܠܲܡ . ܛܘܼܒܼ ܠܡ̇ܢ pb. 317 ܕܐܸܟܲܠ̣ ܡ̣ܢ ܠܲܚܡܵܐ ܕܚܘܼܒܵܐ : ܕܗ̤ܘܝܘܼ ܝܼܫܘܿܥ . ܡܲܢ ܕܚܘܼܒܵܐ ܡܸܤܬܲܝܒܲܪ : ܠܲܡܫܝܼܚܵܐ ܡܸܤܬܲܝܒܲܪ : ܕܐܝܼܬܼܵܘܗܝ ܐܲܠܵܗܵܐ ܕܥܲܠ ܟܠ . ܘܤܵܗܹ̇ܕܼ ܝܘܿܚܲܢܵܢ ܕܐܸܡ݂ܲܪ : ܚܘܼܒܵܐ : ܗ̤ܘܝܘܼ ܐܲܠܵܗܵܐ . ܡܵܕܹܝܢ : ܚܲܝܹ̈ܐ ܡ̣ܢ ܐܲܠܵܗܵܐ ܤܵܐܹ̇ܩ : ܡ̇ܢ ܕܲܒܼܚܘܼܒܵܐ ܚܵܝܹ̇ܐ ܒܲܒܼܪܝܼܬܼܵܐ ܗܵܕܹܐ . ܡ̣ܢ ܗܵܘ̇ ܐܵܐܲܪ ܕܢܘܼܚܵܡܵܐ : ܤܵܐܹ̇ܩ ܗܵܪܟܵܐ ܗܵܢܵܐ . ܒܗܵܢܵܐ ܐܵܐܲܪ ܡܸܬܼܒܲܤܡܝܼܢ ܙܲܕܝܼ̈ܩܹܐ ܒܲܩܝܵܡܬܵܐ . ܚܘܼܒܵܐ : ܗ̤ܘܝܘܼ ܡܲܠܟܘܼܬܼܵܐ : ܗܵܝ̇ ܕܒܼܵܗ̇ ܐܸܫܬܵܘܕܝܼ ܡܵܪܲܢ ܠܲܫܠܝܼܚܹ̈ܐ ܐ̄ܪܵܙܵܢܵܐܝܼܬܼ : ܕܢܹܐܟܼܠܘܼܢ ܒܡܲܠܟܘܼܬܹܗ . ܬܹܐܟܼܠܘܼܢ ܠܲܡ ܘܬܸܫܬܘܿܢ ܥܲܠ ܦܵܬܼܘܿܪܵܐ ܕܡܲܠܟܿܘܼܬܼܵܐ ܕܝܼܠܝ . ܡܵܢܵܘ ܕܐܵܟܹ̇ܠܝܼܢ : ܐܸܠܵܐ ܐܸܢ ܚܘܼܒܵܐ ؟ ܤܵܦܹ̇ܩ ܗ̤ܘ ܚܘܼܒܵܐ : ܕܘܼܟܲܬܼ ܡܹܐܟܼܠܵܐ ܘܡܲܫܬܿܝܵܐ ܡܬܲܪܤܸܐ ܠܐ̄ܢܵܫ . ܗܵܢܵܘ ܚܲܡܪܵܐ ܡܚܲܕܸܐ ܠܸܒܹܗ ܕܒܲܪܢܵܫܵܐ . ܛܘܼܒܼܵܘܗ ܠܡܲܢ ܕܐܸܫܬܼܝ ܡ̣ܢ ܗܵܢܵܐ ܚܲܡܪܵܐ ! ܗܵܢܵܘ ܕܐܸܫܬܝܼܘ ܡܸܢܹܗ ܙܲܠܝܼ̈ܠܹܐ : ܘܐܸܬܼܢܲܟܲܦܘ . ܘܚܲܛܵܝܹ̈ܐ : ܘܲܛܥ̣ܵܘ ܠܐܘܼܪ̈ܚܵܬܼܵܐ ܕܬܼܘܼ̈ܩܠܵܬܵܐ . ܘܪ̈ܵܘܵܝܹܐ : ܘܲܗܘ̤ܵܘ ܨܲܝܡܹ̈ܐ . ܘܥܲܬܝܼܪܹ̈ܐ : ܘܐܸܬܼܪܲܓܼܪܲܓܼܘ ܠܡܸܤܟܹܢܘܼܬܼܵܐ . ܘܡܸܤ̈ܟܹܢܹܐ : ܘܲܥܬܲܪܘ ܒܤܲܒܼܪܵܐ . ܘܲܟܼܪ̈ܝܼܗܹܐ : ܘܲܗܘ̤ܵܘ ܚܲܝ̈ܠܬܼܵܢܹܐ . ܘܗܸܕܼܝܼܘܿܛܹ̈ܐ : ܘܐܸܬܼܚܲܟܲܡܘ . ܐܲܝܟܲܢܵܐ ܠܵܐ ܐ̄ܢܵܫ ܥܵܒܲܪ : ܒܸܠܥܵܕܼ ܡ̣ܢ ܕܸܚܠܬܼܵܐ ܠܘܵܬܼ ܚܘܼܒܵܐ . ܗܵܘ̇ ܝܲܡܵܐ ܤܲܪܝܵܐ : ܕܤܝܼܡ ܒܹܝܬܼ ܠܲܢ ܘܲܠܦܲܪܕܲܝܤܵܐ ܡܸܬܼܝܲܕܼܥܵܢܵܐ : ܒܩܲܪܩܘܼܪܵܐ ܕܲܬܼܝܵܒܼܘܼܬܼܵܐ ܥܵܒܼܪܝܼܢܲܢ : ܕܐܝܼܬܼ ܠܹܗ ܠܹܐܩܹ̈ܐ ܕܕܸܚܠܬܼܵܐ . ܐܸܢ ܠܹܐܩܹ̈ܐ ܕܕܸܚܠܬܵܐ ܠܵܐ ܡܕܲܒܿܪ̈ܵܢ ܠܗܵܕܹܐ ܐܸܠܦܵܐ ܕܲܬܼܝܵܒܼܘܼܬܼܵܐ : ܗܵܕܹܐ ܕܒܼܵܗ̇ ܥܵܒܼܪܝܼܢܲܢ ܠܝܲܡܵܐ ܕܥܵܠܡܵܐ ܗܵܢܵܐ ܠܘܵܬܼ ܐܲܠܵܗܵܐ : ܡܸܬܿܛܲܒܿܥܼܝܼܢܲܢ ܒܝܲܡܵܐ ܤܲܪܝܵܐ . ܬܝܵܒܼܘܼܬܼܵܐ ܐܝܼܬܹܝܗ̇ : ܐܸܠܦܵܐ . ܕܸܚܠܬܵܐ ܕܹܝܢ : ܡܕܲܒܿܪܵܢܵܐ ܕܝܼܠܵܗ̇ . ܘܚܘܼܒܵܐ : ܠܡܹܐܢܵܐ ܐܲܠܵܗܵܝܵܐ . ܡܵܘܬܿܒܼܵܐ pb. 318 ܠܲܢ ܕܸܚܠܬܵܐ ܒܐܸܠܦܵܐ ܕܲܬܼܝܵܒܼܘܼܬܼܵܐ : ܘܡܲܥܒܹܪܵܐ ܠܲܢ ܠܝܲܡܵܐ ܤܲܪܝܵܐ ܕܥܵܠܡܵܐ . ܘܲܡܡܲܢܥܵܐ ܠܲܢ ܠܲܠܡܹܐܢܵܐ ܐܲܠܵܗܵܝܵܐ : ܕܗ̤ܘܝܘܼ ܚܘܼܒܵܐ : ܠܐܲܝܟܵܐ ܕܚܵܝ̇ܪܝܼܢ ܟܠܗܘܿܢ ܠܐܲܝ̈ܐ ܫܚܝܼ̈ܩܲܝ ܒܲܬܼܝܵܒܼܘܼܬܼܵܐ . ܡܵܐ ܕܹܝܢ ܕܡܲܢܲܥܢܲܢ ܠܚܘܼܒܵܐ : ܡܲܢܲܥܢ ܠܘܵܬܼ ܐܲܠܵܗܵܐ . ܘܫܸܠܡܲܬ̤ ܐܘܼܪܝܲܝܢ : ܘܲܥܒܲܪܢܲܢ ܠܓܼܵܙܲܪܬܵܐ ܕܲܠܗܲܠ ܡ̣ܢ ܥܵܠܡܵܐ : ܠܐܲܝܟܵܐ ܕܐܝܼܬܼܵܘܗܝ ܐܲܒܼܵܐ ܘܲܒܼܪܵܐ ܘܪܘܼܚܵܐ ܕܩܘܼܕܼܫܵܐ . ܕܠܹܗ ܫܘܼܒܼܚܵܐ ܘܐܘܼܪܚܕܵܢܵܐ : ܘܠܲܢ ܢܲܫܘܸܐ ܠܕܸܚܠܬܹܗ ܘܲܠܚܘܼܒܹܗ . ܐܵܡܹܝܢ . ܗܲܝܡܵܢܘܼܬܼܵܐ ܐܝܼܬܹܝܗ̇ : ܬܲܪܥܵܐ ܕܐ̄ܪ̈ܵܙܹܐ . ܗܵܘ̇ ܡܸܕܸܡ ܕܥܲܝ̈ܢܹܐ ܕܦܲܓܼܪܵܐ ܠܨܸܒܼ̈ܘܵܬܼܵܐ ܕܡܸܬܼܪ̈ܲܝܓܼܫܵܢ : ܗ̤ܘ ܟܲܕܼܸ ܗ̤ܘ ܗܲܝܡܵܢܘܼܬܼܵܐ ܒܓܲܙܹ̈ܐ ܟܤܲܝ̈ܵܐ ܠܥܲܝ̈ܢܹܐ ܕܗܵܘܢܵܐ . ܬܲܪܬܹܝܢ ܥܲܝ̈ܢܹܐ ܢܲܦ̈ܫܵܢܵܝܬܵܐ ܩܢܹܝܢܲܢ : ܐܲܝܟܼ ܕܐܵܡ̇ܪܝܼܢ ܐܲܒܼܵܗ̈ܬܼܵܐ : ܐܲܝܟܼ ܬܲܪܬܹܝܢ ܥܲܝ̈ܢܹܐ ܕܦܲܓܼܪܵܐ . ܘܠܵܘ ܗ̤ܝ ܟܲܕܼ ܗ̤ܝ ܚܫܲܚܬܵܐ ܠܲܚܙܵܬܼܵܐ : ܒܟܼܠ ܚܕܼܵܐ . ܒܲܚܕܼܵܐ ܡܸܢܗܹܝܢ ܚܵܙܹ̇ܝܢܲܢ : ܠܟܲܤܝܘܼܬܼ ܫܘܼܒܼܚܹܗ ܕܐܲܠܵܗܵܐ ܕܒܲܟܼ̈ܝܵܢܹܐ ܛܡܝܼܪܵܐ . ܘܚܲܝܠܹܗ : ܘܚܸܟܼܡܬܹܗ . ܘܬܲܪܥܝܼܬܹܗ ܡܬܼܘܿܡܵܝܬܵܐ ܕܲܥܠܲܝܢ : ܕܡ̣ܢ ܦܪܝܼܫܘܼܬܼ ܡܕܲܒܿܪܵܢܘܼܬܹܗ ܡܸܬܿܕܲܪܟܵܐ ܠܘܵܬܲܢ . ܘܒܼܵܗ̇ ܟܲܕܼ ܒܵܗ̇ : ܐܵܦ ܠܬܸܓܼܡܹ̈ܐ ܪ̈ܘܼܚܵܢܹܐ ܟܢܵܘ̈ܬܲܢ . ܘܲܒܼܗܵܝ̇ ܚܕܼܵܐ ܚܵܙܹ̇ܝܢܲܢ : ܠܫܘܼܒܼܚܵܐ ܕܲܟܼܝܵܢܹܗ ܩܲܕܝܼܫܵܐ . ܐܸܡܲܬܼܝ ܕܹܝܢ ܕܢܸܨܒܸܐ ܡܵܪܲܢ : ܕܢܲܥܸܠ ܠܲܢ ܠܘܵܬܼ ܐ̄ܪ̈ܙܹܐ ܪ̈ܘܿܚܵܢܹܐ : ܝܲܡܵܐ ܕܗܲܝܡܵܢܘܼܬܼܵܐ ܦܵܬܲܚ ܒܪܸܥܝܵܢܲܢ ܀ ܛܲܝܒܿܘܼܬܼܵܐ ܥܲܠ ܛܲܝܒܿܘܼܬܼܵܐ : ܬܝܵܒܼܘܼܬܼܵܐ ܐܸܬܼܝܲܗܒܲܬ̤ ܠܲܒܼܢܲܝ̈ܢܵܫܵܐ . ܬܝܵܒܼܘܼܬܼܵܐ ܐܝܼܬܹܝܗ̇ : ܡܵܘܠܵܕܼܵܐ ܕܲܬܼܪ݂ܝܢ ܕܡ̣ܢ ܐܲܠܵܗܵܐ . ܗܵܘ̇ ܡܸܕܸܡ ܕܲܒܼܡܲܥܡܘܿܕܼܝܼܬܼܵܐ ܢܤܲܒܼܢܲܢ ܪܲܗܒܼܘܿܢܹܗ : ܒܲܬܼܝܵܒܼܘܼܬܼܵܐ ܢܵܤ̇ܒܿܝܼܢܲܢ ܫܘܼܟܵܢܹܗ . ܬܝܵܒܼܘܼܬܼܵܐ ܐܝܼܬܹܝܗ̇ : ܬܲܪܥܵܐ ܕܪ̈ܲܚܡܹܐ . ܗܵܘ̇ ܕܲܦܬܼܝܼܚ : ܠܟܼܠ ܕܒܼܵܥܹ̇ܝܢ ܠܹܗ . ܒܝܲܕܼ ܗܵܢܵܐ ܬܲܪܥܵܐ ܥܵܠ̇ܝܼܢܲܢ : ܠܘܵܬܼ ܪ̈ܲܚܡܹܐ ܐܲܠܵܗܵܝܹ̈ܐ . ܒܸܠܥܵܕܼ ܡ̣ܢ ܡܲܥܲܠܬܵܐ ܗܵܕܹܐ : ܠܲܝܬܿ ܠܡܸܫܟܵܚܘܼ ܪ̈ܲܚܡܹܐ . ܡܸܛܠ ܕܟܼܠܗܘܿܢ ܚܛ̣ܵܘ . ܐܲܝܟܼ ܡܸܠܲܬ̤ ܟܬܼܵܒܼܵܐ . ܘܡܙܕܲܕܩܝܼܢ ܒܛܲܝܒܿܘܼܬܼܵܐ ܡܲܓܵܢ . ܕܗ̤ܝ ܗ̣̄ܝ ܬܝܵܒܼܘܼܬܼܵܐ : ܛܲܝܒܿܘܼܬܼܵܐ ܬܸܢܝܵܢܵܝܬܵܐ . ܡܸܬܼܝܲܠܕܵܐ ܡܲܢ ܒܠܸܒܵܐ : ܡ̣ܢ ܗܲܝܡܵܢܘܼܬܼܵܐ ܘܕܸܚܠܬܵܐ . ܕܸܚܠܬܵܐ ܐܝܼܬܹܝܗ̇ : ܫܲܒܼܛܵܐ ܐܲܒܼܵܗܵܝܵܐ : ܕܲܡܕܲܒܿܪܵܐ ܠܲܢ ܥܕܲܡܵܐ ܠܲܥܕܸܢ ܪܘܼܚܵܢܵܝܬܵܐ . ܘܡܵܐ  pb. 316  ܕܡܲܛܝܼܢ ܠܬܲܡܵܢ : ܫܵܒܼ̇ܩܵܐ ܠܲܢ ܘܗܵܦ̇ܟܵܐ . ܥܕܸܢ ܐܝܼܬܹܝܗ̇ : ܚܘܼܒܵܐ ܐܲܠܵܗܵܝܵܐ . ܕܐܝܼܬܼ ܒܹܗ ܦܲܪܕܲܝܤܵܐ : ܕܟܼܠܗܘܿܢ ܛܲܘܼ̈ܒܹܐ . ܐܲܝܟܵܐ ܕܛܘܼܒܼܵܢܵܐ ܦܵܠܘܿܣ : ܐܸܬܿܬܲܪܤܝܼ ܤܲܝܒܵܪܬܵܐ ܕܠܵܐ ܒܲܟܼܝܵܢܵܐ . ܘܒܼܵܬܲܪ ܕܛܥܸܡ̣ ܡ̣ܢ ܐܝܼܠܵܢ ܚܲܝܹ̈ܐ ܕܬܲܡܵܢ : ܩܵܥܹ̇ܐ ܗ̄ܘ̣ܵܐ ܘܐܵܡܲ̇ܪ : ܥܲܝܢܵܐ : ܠܵܐ ܚܙܵܬ̤ . ܘܐܸܕܼܢܵܐ : ܠܵܐ ܫܸܡܥܲܬ̤ . ܘܥܲܠ ܠܸܒܵܐ ܕܒܲܪܢܵܫܵܐ ܠܵܐ ܤܠܸܩ̣ : ܡܸܕܸܡ ܕܛܲܝܸܒܼ ܐܲܠܵܗܵܐ ܠܪ̈ܵܚܡܵܘܗܝ . ܡ̣ܢ ܗܵܢܵܐ ܐܝܼܠܵܢܵܐ ܐܸܬܼܓܠܸܙ ܐܵܕܼܵܡ ܒܡܘܼܠܟܵܢܹܗ ܕܐܵܟܹ̇ܠܩܲܪܨܵܐ . ܐܝܼܠܵܢ ܚܲܝܹ̈ܐ : ܗ̤ܘܝܘܼ ܚܘܼܒܵܐ ܕܐܲܠܵܗܵܐ : ܗܵܘ̇ ܕܡܸܢܹܗ ܢܦܲܠ̣ ܐܵ݊ܕܼܵܡ : ܘܬܼܘܼܒܼ ܠܵܐ ܦܸܓܼܥܲܬ̤ ܒܹܗ ܚܲܕܼܘܼܬܼܵܐ : ܐܸܠܵܐ ܒܐܲܪܥܵܐ ܕܟܼܘ̈ܒܹܐ ܦܵܠܲܚ ܘܡܸܬܿܛܲܪܲܦ ܗ̄ܘ̣ܵܐ . ܐܲܝܠܹܝܢ ܕܡ̣ܢ ܚܘܼܒܵܐ ܐܲܠܵܗܵܝܵܐ ܓܠܝܼܙܝܼܢ : ܠܲܚܡܵܐ ܕܕܘܼܥܬܼܵܐ ܐܵܟܼ̇ܠܝܼܢ ܥܕܲܟܹܝܠ ܒܦܘܼܠܚܵܢܗܘܿܢ : ܐܵܦܸܢ ܟܹܐܢܘܼܬܼܵܐ ܦܵܠ̇ܚܝܼܢ : ܗܵܘ̇ ܕܐܸܬܼܦܩܸܕܼ ܪܹܫ ܛܘܿܗܡܲܢ ܒܡܲܦܘܼܠܬܵܐ ܕܡܸܢܹܗ . ܥܕܲܡܵܐ ܕܡܸܫܟܿܚܝܼܢܲܢ ܠܚܘܼܒܵܐ : ܒܐܲܪܥܵܐ ܗ̄ܘ̣ ܕܟܼܘܼ̈ܒܹܐ ܦܵܠܚܝܼܢܲܢ . ܘܡܸܨܥܲܬܼ ܟܘܼ̈ܒܹܐ ܙܵܪܥܝܝܼܢܲܢ ܘܚܵܨܕܝܼܢܲܢ : ܐܵܦܸܢ ܙܲܪܥܵܐ ܕܟܹܐܢܘܼܬܼܵܐ . ܘܲܒܼܟܼܠܥܸܕܵܢ ܡܸܬܿܕܲܒܼܨܼܢܲܢ ܡܸܢܗܘܿܢ : ܘܲܟܼܡܵܐ ܐܸܢ ܢܸܙܕܲܕܲܩ : ܘܲܒܼܕܼܘܼܥܬܵܐ ܚܵܐܹ̇ܝܢܲܢ ܕܐܲܦܲܝ̈ܢ . ܡܵܐ ܕܹܝܢ ܕܐܸܫܟܲܚ̄ܢ ܚܘܼܒܵܐ : ܠܲܚܡܵܐ ܫܡܲܝܝܵܢܵܐ ܐܵܟܼܠܝܼܢܲܢ : ܘܡܸܬܿܬܲܪܤܹܝܢܲܢ ܕܠܵܐ ܥܲܡܠܵܐ ܘܲܕܼܠܵܐ ܠܹܐܘܬܼܵܐ . ܠܲܚܡܵܐ ܫܡܲܝܵܢܵܐ ܐܝܼܬܼܵܘܗܝ : ܗܵܘ̇ ܕܲܢܚܸܬܼ ܡ̣ܢ ܫܡܲܝܵܐ : ܘܝܵܗܹ̇ܒܼ ܚܲܝܹ̈ܐ ܠܥܵܠܡܵܐ . ܗܵܢܵܘ ܤܲܝܒܵܪܬܵܐ ܕܡܲܠܲܐܟܹ̈ܐ . ܐܲܝܢܵܐ ܕܲܠܚܘܼܒܵܐ ܐܸܫܟܲܚ : ܠܲܡܫܝܼܚܵܐ ܐܵܟܹ̇ܠ ܒܟܼܠ ܥܸܕܵܢ : ܘܗܵܘܹ̇ܐ ܠܵܐ ܡܵܝܘܿܬܼܵܐ ܡ̣ܢ ܗܵܝܕܹܝܟ . ܡܲܢ ܠܲܡ ܕܐܵܟܹ̇ܠ ܡ̣ܢ ܗܵܢܵܐ ܠܲܚܡܵܐ : ܡܵܘܬܵܐ ܠܵܐ ܢܸܛܥܲܡ ܠܥܵܠܲܡ . ܛܘܼܒܼ ܠܡ̇ܢ  pb. 317  ܕܐܸܟܲܠ̣ ܡ̣ܢ ܠܲܚܡܵܐ ܕܚܘܼܒܵܐ : ܕܗ̤ܘܝܘܼ ܝܼܫܘܿܥ . ܡܲܢ ܕܚܘܼܒܵܐ ܡܸܤܬܲܝܒܲܪ : ܠܲܡܫܝܼܚܵܐ ܡܸܤܬܲܝܒܲܪ : ܕܐܝܼܬܼܵܘܗܝ ܐܲܠܵܗܵܐ ܕܥܲܠ ܟܠ . ܘܤܵܗܹ̇ܕܼ ܝܘܿܚܲܢܵܢ ܕܐܸܡ݂ܲܪ : ܚܘܼܒܵܐ : ܗ̤ܘܝܘܼ ܐܲܠܵܗܵܐ . ܡܵܕܹܝܢ : ܚܲܝܹ̈ܐ ܡ̣ܢ ܐܲܠܵܗܵܐ ܤܵܐܹ̇ܩ : ܡ̇ܢ ܕܲܒܼܚܘܼܒܵܐ ܚܵܝܹ̇ܐ ܒܲܒܼܪܝܼܬܼܵܐ ܗܵܕܹܐ . ܡ̣ܢ ܗܵܘ̇ ܐܵܐܲܪ ܕܢܘܼܚܵܡܵܐ : ܤܵܐܹ̇ܩ ܗܵܪܟܵܐ ܗܵܢܵܐ . ܒܗܵܢܵܐ ܐܵܐܲܪ ܡܸܬܼܒܲܤܡܝܼܢ ܙܲܕܝܼ̈ܩܹܐ ܒܲܩܝܵܡܬܵܐ . ܚܘܼܒܵܐ : ܗ̤ܘܝܘܼ ܡܲܠܟܘܼܬܼܵܐ : ܗܵܝ̇ ܕܒܼܵܗ̇ ܐܸܫܬܵܘܕܝܼ ܡܵܪܲܢ ܠܲܫܠܝܼܚܹ̈ܐ ܐ̄ܪܵܙܵܢܵܐܝܼܬܼ : ܕܢܹܐܟܼܠܘܼܢ ܒܡܲܠܟܘܼܬܹܗ . ܬܹܐܟܼܠܘܼܢ ܠܲܡ ܘܬܸܫܬܘܿܢ ܥܲܠ ܦܵܬܼܘܿܪܵܐ ܕܡܲܠܟܿܘܼܬܼܵܐ ܕܝܼܠܝ . ܡܵܢܵܘ ܕܐܵܟܹ̇ܠܝܼܢ : ܐܸܠܵܐ ܐܸܢ ܚܘܼܒܵܐ ؟ ܤܵܦܹ̇ܩ ܗ̤ܘ ܚܘܼܒܵܐ : ܕܘܼܟܲܬܼ ܡܹܐܟܼܠܵܐ ܘܡܲܫܬܿܝܵܐ ܡܬܲܪܤܸܐ ܠܐ̄ܢܵܫ . ܗܵܢܵܘ ܚܲܡܪܵܐ ܡܚܲܕܸܐ ܠܸܒܹܗ ܕܒܲܪܢܵܫܵܐ . ܛܘܼܒܼܵܘܗ ܠܡܲܢ ܕܐܸܫܬܼܝ ܡ̣ܢ ܗܵܢܵܐ ܚܲܡܪܵܐ ! ܗܵܢܵܘ ܕܐܸܫܬܝܼܘ ܡܸܢܹܗ ܙܲܠܝܼ̈ܠܹܐ : ܘܐܸܬܼܢܲܟܲܦܘ . ܘܚܲܛܵܝܹ̈ܐ : ܘܲܛܥ̣ܵܘ ܠܐܘܼܪ̈ܚܵܬܼܵܐ ܕܬܼܘܼ̈ܩܠܵܬܵܐ . ܘܪ̈ܵܘܵܝܹܐ : ܘܲܗܘ̤ܵܘ ܨܲܝܡܹ̈ܐ . ܘܥܲܬܝܼܪܹ̈ܐ : ܘܐܸܬܼܪܲܓܼܪܲܓܼܘ ܠܡܸܤܟܹܢܘܼܬܼܵܐ . ܘܡܸܤ̈ܟܹܢܹܐ : ܘܲܥܬܲܪܘ ܒܤܲܒܼܪܵܐ . ܘܲܟܼܪ̈ܝܼܗܹܐ : ܘܲܗܘ̤ܵܘ ܚܲܝ̈ܠܬܼܵܢܹܐ . ܘܗܸܕܼܝܼܘܿܛܹ̈ܐ : ܘܐܸܬܼܚܲܟܲܡܘ . ܐܲܝܟܲܢܵܐ ܠܵܐ ܐ̄ܢܵܫ ܥܵܒܲܪ : ܒܸܠܥܵܕܼ ܡ̣ܢ ܕܸܚܠܬܼܵܐ ܠܘܵܬܼ ܚܘܼܒܵܐ . ܗܵܘ̇ ܝܲܡܵܐ ܤܲܪܝܵܐ : ܕܤܝܼܡ ܒܹܝܬܼ ܠܲܢ ܘܲܠܦܲܪܕܲܝܤܵܐ ܡܸܬܼܝܲܕܼܥܵܢܵܐ : ܒܩܲܪܩܘܼܪܵܐ ܕܲܬܼܝܵܒܼܘܼܬܼܵܐ ܥܵܒܼܪܝܼܢܲܢ : ܕܐܝܼܬܼ ܠܹܗ ܠܹܐܩܹ̈ܐ ܕܕܸܚܠܬܼܵܐ . ܐܸܢ ܠܹܐܩܹ̈ܐ ܕܕܸܚܠܬܵܐ ܠܵܐ ܡܕܲܒܿܪ̈ܵܢ ܠܗܵܕܹܐ ܐܸܠܦܵܐ ܕܲܬܼܝܵܒܼܘܼܬܼܵܐ : ܗܵܕܹܐ ܕܒܼܵܗ̇ ܥܵܒܼܪܝܼܢܲܢ ܠܝܲܡܵܐ ܕܥܵܠܡܵܐ ܗܵܢܵܐ ܠܘܵܬܼ ܐܲܠܵܗܵܐ : ܡܸܬܿܛܲܒܿܥܼܝܼܢܲܢ ܒܝܲܡܵܐ ܤܲܪܝܵܐ . ܬܝܵܒܼܘܼܬܼܵܐ ܐܝܼܬܹܝܗ̇ : ܐܸܠܦܵܐ . ܕܸܚܠܬܵܐ ܕܹܝܢ : ܡܕܲܒܿܪܵܢܵܐ ܕܝܼܠܵܗ̇ . ܘܚܘܼܒܵܐ : ܠܡܹܐܢܵܐ ܐܲܠܵܗܵܝܵܐ . ܡܵܘܬܿܒܼܵܐ  pb. 318  ܠܲܢ ܕܸܚܠܬܵܐ ܒܐܸܠܦܵܐ ܕܲܬܼܝܵܒܼܘܼܬܼܵܐ : ܘܡܲܥܒܹܪܵܐ ܠܲܢ ܠܝܲܡܵܐ ܤܲܪܝܵܐ ܕܥܵܠܡܵܐ . ܘܲܡܡܲܢܥܵܐ ܠܲܢ ܠܲܠܡܹܐܢܵܐ ܐܲܠܵܗܵܝܵܐ : ܕܗ̤ܘܝܘܼ ܚܘܼܒܵܐ : ܠܐܲܝܟܵܐ ܕܚܵܝ̇ܪܝܼܢ ܟܠܗܘܿܢ ܠܐܲܝ̈ܐ ܫܚܝܼ̈ܩܲܝ ܒܲܬܼܝܵܒܼܘܼܬܼܵܐ . ܡܵܐ ܕܹܝܢ ܕܡܲܢܲܥܢܲܢ ܠܚܘܼܒܵܐ : ܡܲܢܲܥܢ ܠܘܵܬܼ ܐܲܠܵܗܵܐ . ܘܫܸܠܡܲܬ̤ ܐܘܼܪܝܲܝܢ : ܘܲܥܒܲܪܢܲܢ ܠܓܼܵܙܲܪܬܵܐ ܕܲܠܗܲܠ ܡ̣ܢ ܥܵܠܡܵܐ : ܠܐܲܝܟܵܐ ܕܐܝܼܬܼܵܘܗܝ ܐܲܒܼܵܐ ܘܲܒܼܪܵܐ ܘܪܘܼܚܵܐ ܕܩܘܼܕܼܫܵܐ . ܕܠܹܗ ܫܘܼܒܼܚܵܐ ܘܐܘܼܪܚܕܵܢܵܐ : ܘܠܲܢ ܢܲܫܘܸܐ ܠܕܸܚܠܬܹܗ ܘܲܠܚܘܼܒܹܗ . ܐܵܡܹܝܢ .