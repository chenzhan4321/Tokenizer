ܡܐܡܪܐ ܩܕܡܝܐ ܕܥܠ ܥܠܬܗ̇ ܕܦܢܩܝܬܐ ܫܰܖ̈ܒܶܐ ܕܥܰܠ ܡܰܪܬܝܳܢܽܘܬܐ ܕܕܽܘܒܳܖ̈ܶܐ ܕܰܐܡܺܝܖ̈ܺܝܢ ܠܛܘܒܳܢܐ ܡܳܪܝ ܦܺܝܠܳܟܣܺܢܘܣ ܐܶܦܣܩܽܘܦܐ ܕܡܰܒܽܘܓ ܀ ܫܰܖ̈ܒܶܐ 1 ܕܥܰܠ ܡܰܪܬܝܳܢܽܘܬܐ ܕܕܽܘܒܳܖ̈ܐ ܕܰܐܡܺܝܖ̈ܺܝܢ ܠܛܘܒܳܢܐ ܡܳܪܝ 2 ܦܺܝܠܳܟܣܺܢܘܣ ܐܶܦܣܩܽܘܦܐ ܕܡܰܒܽܘܓ . ܕܡܰܘܕܰܥ ܒܗܽܘܢ ܆ ܥܰܠ ܟܽܠܶܗ ܛܶܟܣܐ ܕܬܘܠܡܳܕܐ ܇ ܕܰܐܝܟܰܢܐ ܐܢܳܫ ܢܫܰܪܶܐ ܒܬܰܠܡܺܝܕܽܘܬܗ ܕܰܡܫܺܝܚܐ ܇ ܘܒܰܐܝܠܶܝܢ ܢܳܡܽܘ̈ܣܶܐ ܘܕܘܒܳܖ̈ܶܐ ܢܶܪܕܶܐ 3 ܇ ܥܕܰܡܐ ܕܢܶܬܡܰܛܶܐ ܠܚܽܘܒܐ ܪܽܘܚܳܢܐ ܇ ܕܡܶܢܶܗ ܡܶܬܝܰܠܕܐ ܓܡܺܝܪܽܘܬܐ ܇ ܕܒܳܗ̇ ܗܳܘܶܝܢ ܐܢܚܢܢ 4 ܒܢ̈ܰܝ ܕܡܽܘܬܗ ܕܰܡܫܺܝܚܐ ܇ ܐܰܝܟ ܕܶܐܡܰܪ ܦܰܘܠܳܘܣ ܫܠܺܝܚܐ 5 ܆ ܐܺܝܬܰܘܗܝ ܕܶܝܢ ܡܺܐܡܪܐ ܩܰܕܡܳܝܐ ܥܶܠܬܐ ܕܟܽܠܳܗ̇ ܦܶܢܩܺܝܬܐ ܗܳܕܶܐ ܒܛܰܝܒܽܘܬܐ 6 ܕܡܳܪܰܢ ܀ ܡܳܪܰܢ ܘܦܳܪܘܩܰܢ ܝܶܫܘܥ ܡܫܺܝܚܐ ܙܰܡܢܰܢ ܒܰܣܒܰܪܬܶܗ ܚܰܝܬܐ ܆ ܕܠܰܥܒܳܕܐ ܕܰܢܛܘܪܳܬ ܦܽܘ̈ܩܕܳܢܰܘܗܝ ܒܚܶܟܡܬܐ ܢܶܬܩܰܪܰܒ ܇ ܘܰܢܣܺܝܡ ܒܰܢ ܫܶܬܶܐܣܬܐ ܕܬܽܘܠܡܳܕܗ ܬܰܩܢܳܐܺܝܬ ܆ ܕܢܶܣܰܩ ܬܪܺܝܨܳܐܺܝܬ ܒܶܢܝܳܢܐ ܕܕܽܘܒܳܖ̈ܰܝܢ . ܐܰܝܢܐ ܓܶܝܪ ܕܠܐ ܝܳܕܰܥ ܢܫܰܪܶܐ 7 ܒܺܝܕܰܥܬܐ ܒܒܶܢܝܳܢܗ ܕܡܰܓܕܠܐ ܗܳܢܐ ܕܡܰܣܶܩ ܠܰܫܡܰܝܐ ܆ ܠܐ ܡܨܶܐ ܕܰܢܫܰܟܠܶܠ ܘܢܰܝܬܶܝܘܗܝ ܠܫܘܠܳܡܐ ܕܚܶܟܡܬܐ . ܫܘܪܝܐ ܓܝܪ ܘܫܘܠܡܐ ܘܢܘܨܒܬܐ ܆ ܠܟܘܠܗܝܢ ܐܝܕܥܬܐ ܘܚܟܡܬܐ ܡܕܰܒܪܐ ܘܰܡܛܰܟܣܐ ܘܣܳܥܪܐ ܠܗܝܢ . ܘܰܐܝܢܐ ܕܰܡܫܰܪܐ ܗܳܟܰܢܐ ܆ ܚܰܟܝܡܐ ܐܶܫܬܰܡܰܗ ܡܢ ܡܠܬܗ ܕܦܪܘܩܢ . ܟܘܠ 8 ܡܰܢ ܠܡ . ܕܫܳܡܰܥ ܡ̈ܶܠܰܝ ܗܠܝܢ ܘܥܳܒܶܕ ܠܗܝܢ ܆ ܡܶܬܕܰܡܶܐ ܠܓܰܒܪܐ ܚܟܝܡܐ ܇ ܗܰܘ ܕܰܚܦܰܪ ܘܥܰܡܶܩ ܘܣܳܡ ܒܶܢܝܳܢܗ ܥܠ ܫܽܘܥܐ ܇ ܘܰܢܚܶܬ ܡܶܛܪܐ ܘܶܐܬܰܘ ܢܰܗܖ̈ܰܘܳܬܐ ܇ ܘܰܢܫܰܒ ܖ̈ܽܘܚܶܐ ܇ ܘܶܐܬܛܪܝܘ ܒܒܰܝܬܐ ܗܰܘ ܆ ܘܠܐ ܢܦܰܠ ܆ ܫܶܬܶܐܣ̈ܰܘܗܝ 9 ܓܝܪ 10 ܥܠ ܫܽܘܥܐ ܣܺܝܡܳܢ ܗܘ̈ܰܝ . ܐܝܢܐ ܕܝܢ ܕܫܳܡܰܥ ܘܠܐ ܥܳܒܶܕ ܆ ܕܳܡܶܐ ܠܓܰܒܪܐ ܣܰܟܠܐ ܕܣܳܡ ܒܶܢܝܳܢܗ ܥܠ ܚܳܠܐ . ܕܐܦ ܐܢ ܨܶܒ̈ܘܳܬܐ ܡܚܺܝ̈ܠܬܐ ܆ ܐܢ ܛܳܖ̈ܝܳܢ ܒܗ ܒܒܶܢܝܳܢܗ ܣܳܚܦܳܢ ܠܗ . ܚܰܝܳܒܝܢ ܚܢܢ ܡܕܝܢ . ܐܝܟ ܕܡܶܢ ܡܶܠܬܗ ܕܡܰܠܦܳܢܰܢ 11 ܆ ܕܠܘ ܒܰܠܚܘܕ ܫܳܡܘ̈ܥܐ ܐܰܡܺܝ̈ܢܐ ܢܶܗܘܐ ܠܡܶܠܰܬ ܐܰܠܳܗܐ ܆ ܐܶܠܐ ܐܦ ܥܳܒܽܘ̈ܕܐ ܐܰܡܺܝ̈ܢܐ . ܡܰܝܰܬܪ ܗܘ ܓܝܪ ܗܰܘ ܕܟܰܕ ܠܐ ܫܳܡܰܥ ܥܳܒܶܕ ܇ ܡܶܢ ܗܰܘ ܕܰܐܡܺܝܢ ܠܫܶܡܥܐ ܘܰܣܪܺܝܩ ܡܶܢ ܥܒ̈ܳܕܐ . ܐܝܟ ܕܡܰܠܦܐ ܠܢ ܡܠܬܗ ܕܰܫܠܝܚܐ ܦܘܠܘܣ . ܕܠܐ ܗܘܐ ܫܳܡܽܘ̈ܥܰܘܗܝ ܕܢܳܡܽܘܣܐ ܟܺܐܢܺܝ̈ܢ ܩܕܳܡ ܐܠܗܐ . ܐܠܐ ܥܳܒܽܘ̈ܕܰܘܗܝ ܕܢܳܡܘܣܐ ܡܶܙܕܰܕܩܺܝܢ . ܐܢ ܓܝܪ ܥܰܡ̈ܡܐ ܕܢܳܡܘܣܐ ܠܝܬ ܠܗܘܢ ܆ ܡܶܢ ܟܝܳܢܗܘܢ ܢܶܥܒܕܘܢ ܕܢܡܘܣܐ ܆ ܗܳܢܘܢ ܕܟܰܕ ܢܳܡܘܣܐ ܠܝܬ ܗܘܐ ܠܗܘܢ . ܠܢܦܫܗܘܢ ܐܝܬܝܗܘܢ ܢܡܘܣܐ ܆ ܘܗܶܢܘܢ ܡܚܰܘܶܝܢ ܥܒܳܕܗ ܕܢܳܡܘܣܐ . ܟܰܕ ܟܬܺܝܒ ܥܰܠ ܠܶܒܗܘܢ . ܘܡܰܣܗܕܳܐ ܥܠܰܝܗܘܢ ܬܺܐܪܬܗܘܢ .. ܫܰܦܝܪ ܓܶܝܪ ܫܶܡܥܗ ܕܢܳܡܘܣܐ ܆ ܡܛܠ ܕܡܰܝܬܶܐ ܠܘܳܬ ܥܒ̈ܳܕܐ . ܘܫܰܦܺܝܪ ܩܶܪܝܳܢܐ . ܘܗܶܪܓܐ ܕܰܟܬܳܒ̈ܶܐ ܇ ܕܰܡܕܰܟܶܐ 12 ܠܗܰܘܢܰܢ ܟܰܣܝܐ ܡܶܢ ܚܽܘ̈ܫܳܒܐ ܕܒܺܝ̈ܫܳܬܐ . ܐܶܢ ܕܶܝܢ ܐܢܫ ܐܰܡܝܢ ܒܩܪܝܢܐ . ܘܰܒܫܶܡܥܐ ܘܰܒܗܶܪܓܐ ܕܡܶܠܰܬ ܐܠܗܐ ܆ ܟܰܕ ܠܩܶܪܝܳܢܗ ܥܰܡܠܐ 13 ܕܰܥܒ̈ܳܕܶܐ ܠܐ ܓܳܡܰܪ ܆ ܩܰܕܶܡ ܐܶܡܰܪ ܠܗ 14 ܠܘܩܒܰܠ ܗܳܢܐ ܪܘܚܐ ܕܐܠܗܐ ܒܝܰܕ ܛܘܒܳܢܐ ܕܰܘܺܝܕ ܟܰܕ ܡܰܟܶܣ ܘܰܡܟܰܐܰܪ ܠܒܝܫܘܬܗ . ܘܟܳܠܶܐ ܠܗ ܕܠܐ ܢܶܫܬܰܠܰܛ ܕܢܶܣܰܒ . ܐܦ ܠܐ ܟܬܒܐ ܩܕܝܫܐ ܥܠ ܐܝ̈ܕܰܘܗܝ ܛܰܡ̈ܳܐܬܐ .. ܠܚܰܛܳܝܐ ܠܡ ܐܳܡܰܪ ܠܗ ܐܠܗܐ . ܕܡܳܐ ܠܳܟ ܘܰܠܟ̈ܬܳܒܐ ܕܦܽܘ̈ܩܕܳܢܰܝ ܇ ܕܰܫܩܰܠܬ ܩܝܳܡܝ ܒܦܽܘܡܳܟ ܇ ܐܢܬ ܕܝܢ ܣܢܰܝܬ ܡܰܪܕܘܬܝ ܇ ܘܰܫܕܰܝܬ ܡܶܠܰܝ̈ ܠܒܶܣܬܪܳܟ . ܥܡ ܫܪܟܐ ܐܝܠܝܢ ܕܒܬܪ ܗܠܝܢ ܟܬܝ̈ܒܢ . ܗܰܘ ܓܝܪ ܕܐܡܝܢ ܒܩܶܪܝܳܢܐ ܘܪܰܚܝܩ ܡܶܢ ܥܒ̈ܳܕܐ ܆ ܩܪܝܢܗ ܩܘܛܪܓܐ ܗ̣ܘ 15 ܕܰܩܢܽܘܡܗ . ܘܰܠܕܺܝܢܐ ܝܰܬܝܪܐ ܫܳܘܶܐ . ܕܟܰܕ ܟܽܠ ܝܽܘܡ ܫܳܡܰܥ ܟܠ ܝܘܡ ܫܳܐܶܛ ܘܰܡܒܰܣܰܪ . ܘܐܝܬܘܗܝ ܡܶܟܝܠ ܐܝܟ ܡܺܝܬܐ ܘܰܫܠܰܕܐ ܕܠܐ ܢܦܫܐ . ܕܪܶܒܽܘ ܫܺܝܦܽܘܖ̈ܶܐ ܘܩܰܖ̈ܢܳܬܐ ܐܶܢ ܢܶܩܥܘܢ ܒܶܐܕܢܗ ܕܡܺܝܬܐ ܠܐ ܫܳܡܰܥ . ܗܟܢܐ ܐܦ ܢܰܦܫܐ ܕܡܺܝܬܐ 16 ܒܰܚܛܳܗ̈ܐ ܘܡܰܕܥܐ ܕܰܐܒܺܝܕ ܡܶܢܗ ܥܘܗܕܳܢܐ ܕܰܐܠܗܐ . ܒܛܽܘܥܝܰܝ ܡܡܺܝܬܳܢܝܬܐ ܕܚܽܘ̈ܫܳܒܐ ܇ ܩܳܠ ܙܥ̈ܩܬܐ 17 ܕܩ̈ܳܠܐ ܐܰܠܳܗܳܝ̈ܐ ܠܐ ܫܳܡܰܥ . ܘܫܺܝܦܘܪܐ ܕܡܶܠܬܐ ܪܘܚܳܢܐ 18 ܠܐ ܡܙܝܥ ܠܗ . ܐܠܐ ܡܛܰܒܰܥ ܒܫܶܢܬܶܗ ܕܡܰܘܬܐ ܘܒܰܣܺܝܡ ܠܗ . ܘܟܰܕ ܡܰܐܺܝܬ ܒܡܰܘܬܗ ܠܐ ܡܰܪܓܶܫ ܇ ܕܢܶܬܦܢܶܐ ܘܢܶܒܥܶܐ ܠܗ 19 ܚܰܝ̈ܐ ܠܩܢܘܡܗ . ܘܐܟܙܢܐ ܕܡܺܝܬܐ ܕܟܝܢܐ ܠܐ ܡܰܪܓܶܫ ܒܡܰܘܬܗ ܆ ܗܟܢܐ ܐܦܠܐ 20 ܡܺܝܬܐ ܕܒܨܒܝܢܗ ܡܰܐܺܝܬ ܠܝܕܥܬܐ 21 ܕܐܠܗܐ ܆ ܠܐ ܚܳܐܶܫ ܒܡܰܘܬܗ . ܘܐܦܠܐ 22 ܡܰܪܓܶܫ ܒܰܐܒܕܳܢܗ ܆ ܕܢܶܬܦܰܪܰܣ ܘܢܶܒܥܶܐ ܠܗ ܫܟܳܚܬܐ ܕܚܰܝ̈ܶܐ ܠܩܢܘܡܗ . ܐܝܟܢܐ ܕܐܦ ܐܠܗܐ ܇ ܟܰܕ ܚܙܳܐ ܡܺܝܬܽܘܬܗܘܢ ܕܺܝܗܽܘ̈ܕܳܝܐ ܇ ܕܰܒܨܶܒܝܳܢܗܘܢ ܣܰܟܰܪܘ ܐܶܕ̈ܢܰܝܗܘܢ ܘܥܰܡܶܨܘ ܥܰܝ̈ܢܰܝܗܘܢ ܆ ܘܥܰܒܺܝܘ ܠܶܒܗܘܢ ܡܢ ܥܘܗܕܳܢܐ ܘܺܐܝܕܰܥܬܐ ܕܰܐܠܳܗܐ : ܐܰܥܺܝܪ ܠܶܐܫܰܥܝܐ ܕܰܢܥܺܝܪ ܐܶܢܘܢ . ܘܰܩܥܳܐ ܠܘܳܬܶܗ ܕܢܶܩܥܶܐ ܒܶܐܕ̈ܢܰܝܗܘܢ ܆ ܩܥܺܝ ܠܰܡ ܒܓܰܓܰܪܬܳܟ . ܘܠܐ ܬܚܽܘܣ . ܘܰܐܪܺܝܡ ܩܳܠܟ ܐܰܝܟ ܫܺܝܦܽܘܪܐ . ܘܚܰܘܳܐ ܠܥܰܡܝ ܥܰܘܠܗܽܘܢ ܆ ܘܠܰܕܒܶܝܬ ܝܰܥܩܽܘܒ ܚܛܳܗܰܝ̈ܗܘܢ . ܘܬܘܒ ܒܕܽܘܟܬܐ ܐܚܪܺܬܐ ܐܶܡܰܪ ܗܽܘ ܢܒܺܝܐ ܆ ܕܶܐܡܰܪ ܠܺܝ ܩܪܺܝ . ܘܶܐܡܪܶܬ ܕܡܳܢܳܐ ܐܶܩܪܶܐ . ܕܟܘܠ ܒܣܰܪ ܥܡܺܝܪܐ . ܘܟܘܠܗ̇ ܝܐܝܘܬܗ ܐܝܟ ܥܽܘܦܝܐ ܕܚܰܩܠܐ . ܐܝܟ ܥܡܺܝܪܐ ܠܡ ܘܥܘܦܝܳܐ 23 ܕܝܳܒܶܫ ܡܶܢ ܫܶܡܫܐ : ܕܠܐ ܡܶܫܟܰܚ ܡܶܛܪܐ ܘܫܶܩܝܐ ܟܠܗ ܕܡܰܒܘ̈ܥܐ ܡܪܰܓܶܐ ܠܗ ܆ ܡܐ ܕܰܚܕܳܐ ܙܒܰܢ ܐܰܘܒܶܕ ܬܠܝܠܘܬܐ ܕܰܟܝܢܗ ܆ ܗܟܢܐ ܗܳܘܶܐ ܠܗ ܥܰܡܐ ܡܺܝܬܐ ܠܟܘܠܗ̇ ܚܰܝܘܬܐ ܕܪܘܚܐ . ܘܒܰܕܡܘܬ ܥܡܺܝܪܐ ܘܥܽܘܦܝܐ ܚܳܡܶܐ ܘܝܳܒܶܫ ܇ ܡܢ ܩܕܳܡ ܛܰܗܪܐ ܕܛܳܥܝܘܬܐ . ܘܡܶܢ ܚܰܡܺܝܡܽܘܬܐ ܕܒܺܝ̈ܫܳܬܐ . ܡܳܝܬܐ ܓܝܪ ܢܦܫܐ ܡܢ ܥܘܗܕܢܐ ܕܐܠܗܐ . ܘܡܐ ܕܡܺܝܬܰܬ ܆ ܥܡܗ̇ ܡܳܝܬܺܝܢ 24 ܟܘܠܗܘܢ ܦܽܘܖ̈ܫܳܢܶܝܗ̇ : ܘܒ̈ܳܛܠܳܢ ܡܶܢܳܗ̇ ܬܰܖ̈ܥܝܳܬܐ ܕܪܶܢܝܐ ܕܰܫܡܰܝܳܢ̈ܝܳܬܐ . ܘܟܰܕ ܚܳܝܳܐ ܢܰܦܫܐ ܒܰܟܝܳܢܗ̇ ܆ ܡܳܝܬܐ 25 ܒܨܶܒܝܳܢܗ̇ . ܘܟܰܕ ܫܟܺܝܚܐ ܒܬܘܩܢܗ̇ ܆ ܐܒܝܕܐ 26 ܒܚܺܐܪܘܬܗ̇ . ܡܬܒܥܐ ܠܗ ܡܕܝܢ ܠܬܠܡܝܕܐ ܕܐܠܗܐ ܆ ܕܢܶܗܘܶܐ ܩܒܝܥ ܒܢܦܫܗ ܥܘܗܕܢܐ ܕܪܰܒܗ ܝܫܘܥ ܡܫܝܚܐ . ܘܪܳܢܐ ܒܗ ܒܠܠܝܐ ܘܒܐܝܡܡܐ . ܘܙܳܕܶܩ ܠܗ ܕܢܶܬܚܰܟܰܡ ܆ ܕܡܢ ܐܝܟܐ ܢܫܰܪܶܐ ܇ ܘܐܝܟܢܐ ܘܡܶܢ ܐܰܝܟܐ ܢܰܣܶܩ ܕܽܘ̈ܡܣܶܐ ܕܒܶܢܝܳܢܗ . ܘܐܝܟܢܐ 27 ܢܫܰܪܶܐ ܘܰܢܫܰܠܶܡ ܒܶܢܝܢܗ ܇ ܕܠܐ ܢܶܬܓܚܶܟ ܡܢ ܟܘܠܗܘܢ ܥܳܒܖ̈ܰܝ ܐܘܪܚܐ ܇ ܐܝܟ ܕܶܐܡܰܪ ܡܪܢ ܥܠ ܗܰܘ ܕܫܰܪܺܝ ܕܢܶܒܢܶܐ ܡܰܓܕܠܐ ܇ ܘܠܐ ܐܶܫܟܰܚ ܕܰܢܫܰܠܡܺܝܘܗܝ ܇ ܕܰܗܘܳܐ ܓܘܚܟܐ ܘܡܘܝܩܐ ܠܟܘܠܗܘܢ ܚܙܝ̈ܰܘܗܝ . ܘܡܰܢܽܘ ܗܢܐ ܕܫܰܪܝ ܒܒܢܝܢܗ ܕܡܓܕܠܐ ܕܶܐܡܰܪ ܥܠܰܘܗܝ ܦܪܘܩܢ ܇ ܐܠܐ ܐܢ ܬܠܡܝܕܐ ܕܰܡܫܰܪܶܐ ܒܐܘܪܚܐ ܕܰܣܒܰܪܬܗ ܕܡܫܝܚܐ ܆ ܫܘܪܳܝ 28 ܕܝܢ ܒܢܝܢܗ ܕܝܠܗ ܕܗܢܐ ܬܠܡܝܕܐ ܐܝܬܘܗܝ ܆ ܫܘܘܕܝܗ ܘܰܩܝܳܡܗ ܕܠܘܬ ܐܠܗܐ ܇ ܕܡܫܬܘܕܐ ܕܢܦܘܩ ܡܢ ܥܠܡܐ ܘܢܶܛܰܪ ܦܘ̈ܩܕܢܐ ܇ ܘܰܢܫܰܪܶܐ 29 ܘܢܶܪܗܰܛ ܘܰܢܫܰܠܶܡ ܆ ܟܕ ܡܟܰܢܶܫ ܘܡܰܝܬܶܐ ܡܶܢ ܟܽܠ ܕܽܘܟ ܟܻ̈ܐܦܶܐ ܛܳܒ̈ܬܐ ܕܕܽܘܒܖ̈ܐ ܫܰܦܝܖ̈ܐ ܇ ܠܒܢܝܢܗ ܕܗܢܐ ܡܓܕܠܐ ܕܡܰܣܶܩ ܠܰܫܡܝܐ ܆ ܫܬܐܣܬܐ ܓܝܪ ܪܩܺܝܥܐ ܘܣܺܝܡܳܐ ܐܝܟ ܡܶܠܰܬ ܦܘܠܘܣ . ܕܐܝܬܘܗܝ ܝܫܘܥ ܡܫܝܚܐ ܐܠܗܢ . ܘܟܠ ܐܢܫ ܐܝܟܢܐ ܕܨܳܒܶܐ . ܒܳܢܶܐ ܥܠܝܗ̇ ܕܫܬܐܣܬܐ . ܡܛܠ 30 ܕܰܚܕܳܐ ܙܒܰܢ ܐܶܬܪܰܟܢܰܬ ܫܬܐܣܬܐ ܒܚܘܒܗ̇ ܆ ܕܰܬܩܰܒܶܠ ܟܘܠܡܕܡ 31 ܕܥܠܝܗ̇ ܡܬܬܣܝܡ ܆ ܥܕܡܐ ܕܳܐܬܶܐ ܝܰܘܡܐ ܕܓܠܝܢܐ ܇ ܕܒܗ ܥܒܳܕܐ ܕܟܠ ܐܢܫ ܡܶܬܒܩܶܐ ܘܡܶܬܒܚܰܪ . ܘܗܰܘ ܕܐܝܬܘܗܝ ܫܬܐܣܬܐ ܒܥܩܒܗ ܕܒܢܝܢܐ ܆ ܣܳܠܶܩ ܘܗܳܘܐ ܕܰܝܳܢܐ ܘܪܺܫܐ ܒܪܺܫܗ ܕܒܶܢܝܳܢܐ . ܐܰܝܟ ܕܶܐܡܰܪ ܗܽܘ ܦܘܠܘܣ ܆ ܕܐܢ ܐܢܳܫ ܒܳܢܶܐ ܥܠ ܗܕܐ ܫܬܐܣܬܐ ܆ ܕܰܗܒܐ ܐܰܘ ܣܺܐܡܐ ܆ ܐܰܘ ܟܺܐܦ̈ܐ ܝܰܩܺܝܖ̈ܳܬܐ ܆ ܐܰܘ ܩܰܝ̈ܣܶܐ ܐܰܘ ܥܡܺܝܪܐ ܐܰܘ ܚܒܬܐ ܆ ܥܒܳܕܐ ܕܟܠܢܫ ܡܶܬܓܠܶܐ . ܝܰܘܡܐ ܓܝܪ ܗܰܘ ܓܳܠܶܐ ܠܗ . ܡܛܠ ܕܒܢܘܪܐ ܡܶܬܓܠܶܐ . ܘܰܥܒܳܕܐ ܕܟܠ ܐܢܫ ܐܝܟܢܐ ܕܐܝܬܘܗܝ ܆ ܢܽܘܪܐ ܬܦܰܪܫܺܝܘܗܝ ܀ ܒܕܗܒܐ ܓܝܪ ܘܒܣܐܡܐ ܘܰܒܟ̈ܐܦܐ ܛܒ̈ܬܐ ܆ ܠܕܽܘܒܳܖ̈ܐ ܘܰܠܫܽܘܦܖ̈ܶܐ 32 ܕܙܰܕܺܝܩܘܬܐ ܡܬܠ ܦܘܠܘܣ . ܕܐܝܬܝܗ̇ ܒܗܘܢ ܗܝܡܢܘܬܐ ܐܝܟ ܕܰܗܒܐ . ܘܒܕܡܘܬ ܣܐܡܐ ܢܙܝܪܘܬܐ ܆ ܘܨܘܡܐ ܘܥܢܘܝܘܬܐ . ܥܡ ܫܪܟܐ ܕܥܰܡ̈ܠܶܐ ܕܙܰܕܝܩܘܬܐ . ܒܕܡܘܬܐ ܕܝܢ ܕܟ̈ܐܦܐ ܛܒ̈ܬܐ ܐܝܬܝܗܘܢ ܆ ܚܽܘܒܐ ܘܰܫܠܳܡܐ ܘܣܰܒܪܐ . ܘܖ̈ܶܥܝܳܢܶܐ ܕܟܰܝ̈ܳܐ ܘܚܽܘ̈ܫܳܒܶܐ ܩܰܕܺܝ̈ܫܶܐ . ܘܡܰܕܥܳܐ ܕܪܳܦܶܬ ܟܽܘܠܗ ܒܪܘܚ ܇ ܘܒܟܠܗܘܢ ܙܰܘ̈ܥܰܘܗܝ ܫܩܺܝܠ ܒܟܠ 33 ܥܶܕܢ ܬܗܪܐ ܕܐܠܗܐ ܇ ܘܕܘܡܪܐ ܕܥܠ ܪܰܒܽܘܬ ܐܺܝܬܘܬܗ . ܘܗܰܘܢܐ ܕܰܐܚܺܝܕ ܠܗ ܫܶܬܩܐ ܒܙܰܘܥܬܐ 34 ܡܶܢ ܖ̈ܳܐܙܰܘܗܝ 35 ܕܐܠܗܐ ܇ ܕܠܐ ܡܶܬܦܰܫܩܺܝܢ ܘܠܐ ܡܶܬܐܡܖ̈ܺܝܢ . ܠܗܠܝܢ ܗܟܝܠ ܚܽܘ̈ܫܳܒܐ ܘܙܰܘ̈ܥܐ ܘܖ̈ܦܬܐ ܫܡܰܝ̈ܳܢܐ ܘܕܘܒܳܖ̈ܶܐ ܕܪܽܘܚ 36 ܡܟܰܢܶܐ ܦܘܠܘܣ ܟܺܐܦ̈ܶܐ ܛܳܒ̈ܳܬܐ . ܩܰܝ̈ܣܐ ܕܝܢ ܘܰܥܡܺܝܪܐ ܘܚܒܬܐ ܩܳܪܶܐ ܆ ܠܛܘܥܝܰܝ ܘܒܺܝܫܘܬܐ . ܥܡ ܬܶܫܡܶܫܬܐ ܕܟܽܠܗܶܝܢ ܖ̈ܓܺܝܓܳܬܐ . ܘܰܟܡܐ ܕܗܽܘ ܒܶܢܝܳܢܐ ܒܓܰܘ ܐܰܪܥܐ ܩܒܺܝܥ ܆ ܟܽܠܢܳܫ ܡܕܡ ܕܨܳܒܶܐ ܒܳܢܶܐ ܘܡܰܣܶܩ ܥܠܘܗܝ ܆ ܥܕܡܐ ܕܡܶܬܓܠܶܐ ܝܰܘܡܐ ܡܦܰܪܫܳܢܐ ܇ ܘܳܐܬܶܐ ܗܰܘ ܕܰܐܡܺܝܪ ܥܠܰܘܗܝ . ܕܰܐܚܺܝܕ ܪܰܦܫܳܐ ܒܐܝܕܗ 37 ܘܰܡܕܰܟܶܐ ܐܶܕܖ̈ܰܘܗܝ ܇ ܘܚ̈ܶܛܶܐ ܟܳܢܶܫ ܠܰܐܘܨܖ̈ܐ ܇ ܘܬܶܒܢܳܐ ܡܰܘܩܶܕ ܒܢܘܪܐ ܕܠܐ ܕܳܥܟܐ ܇ ܘܰܡܚܰܘܶܐ ܢܰܦܫܶܗ ܐܰܝܟ ܕܰܝܳܢܐ ܦܠܚܐ ܇ ܗܰܘ ܕܢܨܒܗ ܒܓܘ ܥܠܡܐ ܠܐܝܠܢܐ ܕܐܢܫܘܬܢ . ܟܕ ܐܰܚܺܝܕ ܒܐܝܕܗ ܢܳܪܓܐ ܕܦܘܣܩܢܐ ܆ ܘܟܠ ܐܝܠܢܐ ܕܠܐ ܛܥܺܝܢ ܦܺܐܖ̈ܶܐ ܕܛܳܒ̈ܳܬܐ ܆ ܦܳܣܶܩ ܘܰܒܢܘܪܐ ܪܳܡܶܐ ܠܗ . ܡܐ ܕܡܶܬܚܙܶܐ ܨܰܝܳܕܐ ܗܰܘ ܕܰܫܕܐ ܡܨܺܝܕܬܗ 38 ܒܝܰܡܗ ܕܥܠܡܐ ܇ ܘܰܡܠܳܗ̇ ܢܽܘ̈ܢܶܐ ܪܰܘܖ̈ܒܶܐ ܘܕܰܩܕ̈ܩܶܐ ܇ ܕܐܝܬܝܗܘܢ ܓܶܢ̈ܣܶܐ ܘܛܽܘ̈ܗܡܶܐ ܕܐܢܳܫܘܬܐ ܇ ܥܰܡ̈ܡܶܐ ܘܫܰܖ̈ܒܳܬܐ ܕܰܒܢ̈ܰܝ ܒܶܣܪܐ ܇ ܠܶܫ̈ܳܢܶܐ ܡܫܰܚ̈ܠܦܶܐ ܘܶܐܡ̈ܘܳܬܐ ܕܠܐ ܡܶܢܝܳܢܐ . ܒܗܰܘ ܓܝܪ ܙܰܒܢܐ ܢܳܓܶܕ ܘܡܰܣܶܩ ܡܨܝܕܬܗܠܣܦܖ̈ܰܝ ܝܰܡܐ ܆ ܐܰܝܟܰܢܐ 39 ܕܗܽܘ ܐܶܡܰܪ . ܘܰܡܓܰܒܶܐ ܢܘ̈ܢܶܐ ܛܳܒ̈ܶܐ ܘܪܳܡܶܐ ܒܡܳܐܢ̈ܰܘܗܝ . ܕܐܝܬܝܗܘܢ ܐܰܘܨܖ̈ܐ ܚܰܝ̈ܶܐ ܕܡܠܟܘܬܗ : ܘܒܺܝ̈ܫܶܐ ܫܳܕܶܐ ܠܒܪ ܠܚܫܘܟܐ ܒܰܪܳܝܐ ܆ ܐܰܝܟܐ ܕܰܥܬܝܕ ܕܢܗܘܐ ܒܶܟܝܐ ܘܚܽܘܪܳܩ ܫ̈ܶܢܶܐ . ܗܠܝܢ ܓܝܪ ܠܗܰܘ ܙܰܒܢܐ ܢܛܺܝܖ̈ܳܢ ܕܢܶܗܘܝܳܢ ܒܗ . ܡܐ ܕܡܶܬܓܠܐܶ ܪܰܒܐ ܕܖ̈ܳܥܰܘܬܐ ܒܫܘܒܚܐ ܕܡܠܟܘܬܗ . ܐܚܪܢܐ ܗܘ ܓܝܪ ܙܰܒܢܐ ܕܒܽܘܚܪܳܢܐ ܆ ܘܰܐܚܪܺܢܐ ܕܬܽܘܠܡܳܕܐ . ܘܰܐܚܪܺܢܐ ܕܩܶܪܝܳܢܐ ܆ ܘܰܐܚܪܺܢܐ ܕܦܽܘܪܫܳܢܐ . ܘܰܐܟܙܢܐ ܕܰܒܗܳܢܐ ܙܰܒܢܐ ܕܬܽܘܠܡܳܕܐ ܠܰܝܬ ܒܽܘܚܪܳܢܐ ܆ ܗܳܟܰܢܐ ܐܳܦ ܠܐ ܒܗܰܘ ܙܰܒܢܳܐ ܕܒܽܘܚܪܳܢܐ ܗܳܘܶܐ ܬܽܘܠܡܳܕܐ ܀ ܡܳܕܶܝܢ ܚܰܒܺܝ̈ܒܰܝ ܆ ܢܶܫܡܰܥ 40 ܠܩܳܠܐ ܚܰܝܐ ܕܰܐܠܳܗܐ ܇ ܗܰܘ ܕܰܩܪܳܢ ܕܢܶܬܶܠ ܠܰܢ ܚܰܝ̈ܶܐ ܕܰܠܥܳܠܰܡ . ܩܳܠܰܘ̈ܗܝ ܓܶܝܪ ܚܰܝ̈ܶܐ ܡܠܶܝܢ ܆ ܘܠܐܰܝܢܐ ܕܫܳܡܰܥ ܠܗܘܢ ܚܰܝ̈ܶܐ ܝܳܗܒܺܝܢ ܠܶܗ . ܡܶܢ ܚܰܝ̈ܶܐ ܩ̈ܳܠܶܐ ܚܰܝ̈ܶܐ ܡܶܬܡܰܠܠܺܝܢ . ܘܡܶܢ ܩ̈ܳܠܶܐ ܚܰܝ̈ܶܐ . ܚܰܝ̈ܶܐ ܡܶܬܝܰܗܒܺܝܢ ܆ ܠܐܰܝܠܶܝܢ ܕܰܒܫܶܡܥܐ ܚܰܝܳܐ ܨܳܝܬܺܝܢ ܡܶܠܰܝ̈ܗܘܢ . ܐܶܠܐ ܡܶܛܠ ܕܙܳܕܶܩ ܠܰܢ ܕܰܢܦܰܪܶܫ ܘܰܢܡܰܠܶܠ ܥܰܠ ܟܽܘܠ ܚܰܕ ܡܶܢ ܫܰܖ̈ܒܶܐ ܒܕܽܘܟܬܗ ܆ ܘܢܰܘܕܰܥ ܒܡܶܠܬܰܢ ܕܰܐܝܢܰܐ 41 ܗ̣ܘ ܩܰܕܡܳܝܐ ܘܰܐܝܢܰܐ 42 ܗ̣ܘ ܕܒܳܬܪܗ ܆ ܘܰܐܝܟܰܢܳܐ ܚܕܐ ܒܳܬܰܪ ܚܕܳܐ ܡܶܬܢܰܛܖ̈ܳܢ ܘܡܶܬܓܰܡܖ̈ܳܢ ܗܶܢܶܝܢ ܛܳܒ̈ܳܬܐ ܆ ܣܳܡܢܰܢ ܗܢܐ ܫܘܪܳܝܐ ܕܢܶܗܘܶܐ ܡܚܰܦܛܳܢܐ 43 ܠܩܳܪܘܝܐ ܠܥܘܬܪܐ ܕܫܰܖ̈ܒܶܐ ܕܡܶܢ ܒܳܬܰܪܟܶܢ . ܡܶܛܽܠ ܕܙܳܕܶܩ ܠܶܗ ܠܗܰܘ ܕܰܡܫܰܪܶܐ ܒܽܐܘܪܚܐ ܕܦܽܘ̈ܩܕܳܢܰܘܗܝ ܕܰܡܫܺܝܚܐ ܆ ܕܢܶܕܰܥ ܕܡܶܢ ܐܰܝܟܐ 44 ܢܫܰܪܶܐ ܆ ܘܰܐܝܕܐ ܙܳܕܶܩ ܕܬܶܗܘܶܐ ܟܺܐܦܐ ܩܰܕܡܳܝܬܐ ܠܒܶܢܝܳܢܐ ܕܬܘܠܡܳܕܗ ܆ ܘܰܐܝܕܐ ܟܺܐܦܐ ܕܬܰܖ̈ܬܶܝܢ ܇ ܘܰܐܝܕܐ ܕܰܬܠܳܬ . ܕܕܰܠܡܐ ܟܰܕ ܠܐ ܝܳܕܰܥ ܛܶܟܣܐ . ܘܠܐ ܐܺܝܠܶܦ 45 ܡܶܢ ܐܰܝܟܐ ܢܫܰܪܶܐ ܇ ܠܐ ܢܶܕܰܥ ܐܦ ܠܐ ܕܰܐܝܟܐ ܘܰܐܝܟܰܢܐ ܢܫܰܠܶܡ . ܘܡܶܢ ܒܠܝ ܐܝܕܥܬܐ ܕܬܘܠܡܕܗ . ܢܶܥܒܶܕ ܐܚܖ̈ܳܝܳܬܐ ܩܰܕ̈ܡܳܝܳܬܐ ܇ ܘܩܰܕ̈ܡܳܝܳܬܐ ܐܚܖ̈ܳܝܳܬܐ ܇ ܘܰܠܡܶܢܗܶܝܢ ܕܗܳܠܶܝܢ ܢܣܺܝܡ ܒܰܡܨܰܥܬܳܐ . ܐܶܢ ܓܝܪ ܐܰܟܳܖ̈ܶܐ ܘܦܰܠܳܚ̈ܶܐ ܕܥܠܡܐ ܆ ܐܝܕܝܥܝܢ ܠܗܘܢ ܙܰܒ̈ܢܐ ܠܙܰܖ̈ܥܶܐ ܘܰܠܢܶܨ̈ܒܳܬܐ ܆ ܘܐܚܖ̈ܢܐ 46 ܠܰܚܨܳܕܐ ܘܰܠܟܘܢܳܫ ܦܺܐܖ̈ܶܐ ܆ ܘܢܳܛܪܝܢ ܛܶܟܣܐ 47 ܕܙܰܒ̈ܢܐ ܕܠܐ ܢܶܣܬܰܖ̈ܚܳܢ 48 ܘܢܶܬܕܰܘ̈ܕܳܢ ܨܶܒ̈ܘܳܬܗܘܢ ܆ ܟܡܐ ܝܰܬܺܝܪܐܝܬ ܠܙܳܪܘܥܐ ܘܦܰܠܳܚܐ ܕܪܽܘܚܐ ܙܳܕܶܩ ܇ ܘܰܠܬܰܠܡܺܝܕܐ ܕܰܫܪܳܪܐ ܆ ܘܳܠܶܐ ܕܢܶܕܰܥ ܐܰܝܠܶܝܢ ܕܠܳܚ̈ܡܳܢ ܠܬܘܠܡܳܕܗ ܩܰܕܡܳܝܐ ܇ ܘܡܶܢ ܐܰܝܟܐ ܙܳܕܶܩ ܠܶܗ ܕܰܢܫܰܪܶܐ . ܕܡܐ ܕܰܪܩܰܥ ܒܛܶܟܣܗ̇ ܟܐܦܐ ܩܰܕܡܳܝܬܐ ܒܫܶܬܶܐܣܬܳܐ ܕܬܘܠܡܳܕܗ . ܢܰܣܩܶܗ ܢܳܡܘܣܐܝܬ ܠܟܘܠܗ ܫܰܪܟܗ ܕܒܶܢܝܳܢܐ . ܗܟܢܐ ܓܝܪ ܥܳܒܕܺܝܢ ܐܳܦ ܒܰܢ̈ܳܝܶܐ ܘܰܐܖ̈ܕܺܟܠܶܐ 49 . ܕܡܐ ܕܫܰܪܺܝܘ 50 ܒܫܶܬܶܐܣܬܳܐ ܕܒܶܢܝܳܢܗܘܢ . ܒܽܘ̈ܫܟܶܐ ܥܰܫܺܝ̈ܢܶܐ ܘܟܺܐܦ̈ܶܐ ܪܰܘܖ̈ܒܳܬܳܐ ܘܛܳܒ̈ܳܬܐ ܆ ܐܦ ܢܣܺܝܡܘܢ ܒܶܗ ܒܒܶܢܝܳܢܐ ܡܶܕܶܡ ܕܰܒܨܺܝܪ ܆ ܡܶܫܟܚܳܐ ܡܩܰܒܠܐ ܘܛܳܥܢܳܐ ܫܶܬܶܐܣܬܳܐ ܚܠܺܝܡܬܐ ܨܶܒܘ̈ܳܬܐ ܡܚܺܝ̈ܠܳܬܐ . ܐܢ ܕܝܢ ܠܬܰܚܬ ܒܫܶܬܶܐܣܬܳܐ 51 ܢܣܺܝܡܘܢ ܡܚܺܝ̈ܠܳܬܐ ܘܰܙܥܘܖ̈ܝܳܬܐ ܆ ܘܠܥܶܠ ܚܰܝܠܬܳܢ̈ܝܳܬܐ ܘܪܰܘܪ̈ܒܳܬܐ ܆ ܡܶܣܬܰܚܰܦ ܘܢܳܦܶܠ ܟܽܘܠܗ̇ ܒܶܢܝܳܢܗܘܢ . ܘܬܘܒ ܢܶܣܰܒ ܠܢ ܕܡܽܘܬܐ ܗܕܐ : ܐܳܦ ܡܶܢ ܣܳܦܪ̈ܶܐ ܐܝܠܝܢ ܕܰܡܫܰܡܠܶܝܢ ܝܽܘܠܦܳܢܐ ܠܰܛܠܳܝ̈ܐ ܇ ܕܰܒܛܶܟܣܐ ܡܰܫܠܡܺܝܢ ܠܗܘܢ ܝܽܘܠܦܳܢܗܘܢ ܆ ܘܠܐ ܥܳܒܪܺܝܢ ܘܰܡܕܰܘܕܺܝܢ 52 ܩܳܢܽܘ̈ܢܶܐ ܘܰܡܝܰܒܠܳܢܘܬܐ ܕܣܶܦܪܐ ܐܢܳܫܳܝܐ ܆ ܐܠܐ ܝܳܕܥܝܢ 53 ܕܰܐܝܠܶܝܢ ܒܩܰܕܡܐ ܝܳܗܒܝܢ ܆ ܘܰܐܝܠܶܝܢ ܡܶܢ ܒܳܬܰܪܟܢ 54 ܥܕܡܐ ܕܡܶܬܡܰܛܐ ܝܳܠܘܦܐ ܠܣܳܟܐ ܕܰܡܫܘܚܬܗ ܕܝܘܠܦܢܐ . ܘܬܘܒ ܐܦ ܟܘܠܗܝܢ ܐܽܘܡ̈ܳܢܘܳܬܐ ܕܥܳܠܡܐ ܐܝܟ ܕܒܢܡܘܣܐ . ܐܝܕܝܥܐ ܗܺܝ ܗܕܐ ܡܝܰܒܠܳܢܘܬܐ 55 ܠܘܳܬܗܝܢ . ܕܰܐܝܠܶܝܢ ܡܶܬܝܰܗ̈ܒܳܢ ܠܬܰܠܡܺܝ̈ܕܶܐ ܕܢܥܒܕܘܢ ܇ ܡܐ ܕܰܡܫܰܪܶܝܢ ܒܝܘܠܦܢܐ ܕܐܘܡܳܢܽܘܬܐ ܕܰܒܩܰܕܡܳܝܬܐ ܆ ܐܰܝܟ ܡܫܘܚܬܗܘܢ ܒܨܺܝܪܬܐ : ܨܶܒ̈ܘܳܬܐ ܙܥܽܘܪ̈ܝܳܬܐ ܕܺܐܝܬ ܒܗܶܝܢ ܒܐܘܡܳܢ̈ܘܳܬܐ ܡܚܰܘܶܝܢ ܠܗܘܢ ܪ̈ܰܒܒܳܢܰܝܗܘܢ 56 ܕܢܥܒܕܘܢ . ܕܐܢ ܓܕܰܫ ܘܗܳܘܶܐ ܣܘܪܚܳܢܐ ܆ ܢܶܗܘܐ 57 ܙܥܽܘܪ ܚܘܣܪܳܢܐ . ܗܟܢܐ ܐܦ ܗܠܝܢ 58 ܕܝܳܠܦܺܝܢ ܐܘܡܳܢܘܬܐ ܕܰܐܬܠܺܝܛܘܬܐ ܆ ܣܺܝܡܐ ܗ̣ܝ ܠܘܳܬܗܘܢ ܕܒܰܐܝܠܶܝܢ ܐܶܣ̈ܟܺܡܶܐ ܕܬܰܟܬܘ̈ܫܶܐ 59 ܡܫܰܪܶܝܢ ܒܩܰܕܡܳܝܬܐ ܇ ܘܒܰܐܝܠܶܝܢ ܕܰܪ̈ܓܶܐ ܪܳܥܝܢ ܘܣܳܠܩܝܢ ܒܳܗ̇ ܒܐܘܡܳܢܽܘܬܐ ܕܰܐܬܠܺܝܛܘܬܐ . ܒܩܰܕܡܳܝܬܐ ܓܝܪ ܥܘܬܳܕܐ 60 ܕܩܰܘܡܐ ܡܚܰܘܶܝܢ ܠܘܩܒܰܠ ܚܕ̈ܳܕܶܐ . ܘܒܳܬܰܪ ܗܳܕܐ 61 ܫܳܕܶܝܢ ܐܺܝܕܰܝ̈ܗܘܢ ܚܰܕ ܥܰܠ ܚܰܕ ܘܗܳܟܰܢܐ ܡܶܬܓܰܪ̈ܓܺܝܢ ܘܩܳܪܒܺܝܢ ܠܘܳܬ ܬܰܟܬܘܫܐ ܡܫܰܠܡܢܐ . ܘܬܘܒ ܐܦ ܐܰܝܠܶܝܢ 62 ܕܡܶܬܓܒܶܝܢ ܠܦܳܠܚܘܬܐ ܕܥܳܠܡܐ ܆ ܒܗ ܒܗܳܢܐ ܛܶܟܣܐ ܝܳܠܦܺܝܢ ܠܗ̇ ܠܐܘܡܳܢܽܘܬܐ ܗܕܐ ܕܰܩܪܳܒܐ . ܘܠܐ 63 ܡܶܬܒܰܠܒܰܠ ܘܡܶܬܕܰܘܰܕ ܠܘܳܬܗܘܢ ܝܘܠܦܳܢܐ . ܐܠܐ ܟܽܘܠ ܚܕܐ ܡܶܢܗܝܢ ܕܗܳܠܝܢ ܕܝܳܠܦܺܝܢ ܆ ܒܕܽܘܟܬܳܗ̇ . ܘܰܒܛܶܟܣܗ̇ ܝܳܠܦܺܝܢ ܠܗ̇ . ܥܡ ܫܪܟܐ ܕܟܽܘܠ ܡܶܕܡ ܕܰܒܥܳܠܡܐ ܇ ܕܺܝܕܺܝܥ ܫܘܪܳܝܗ ܘܰܡܨܰܥܬܶܗ ܘܫܘܠܳܡܶܗ . ܘܡܶܟܝܠ ܡܶܢ ܕܶܡܘ̈ܳܬܐ ܕܗܳܠܶܝܢ ܬܰܚ̈ܘܝܳܬܐ ܕܰܐܝܬܺܝܢ ܚܢܢ ܆ ܝܰܬܝܪܐܝܬ ܠܘܳܬܰܢ ܚܳܫܰܚ ܛܶܟܣܐ ܗܳܢܐ 64 . ܘܠܰܢ ܡܶܬܒܰܥܝܐ ܐܝܕܰܥܬܐ 65 ܕܕܘܒܳܪܐ ܩܰܕܡܝܐ ܆ ܘܰܕܗܰܘ ܕܒܳܬܪܗ . ܗܳܪܟܐ ܓܝܪ ܐܰܬܠܝܛܘܬܐ ܕܪܘܚܐ ܡܶܬܝܰܠܦܐ ܆ ܘܰܠܦܳܠܚܘܬܐ ܕܗܳܠܝܢ ܕܒܰܫܡܰܝܐ 66 ܐܶܬܓܒܺܝܢ ܚܢܢ ܆ ܘܐܟܙܢܐ ܕܗܳܠܝܢ ܕܡܶܬܓܒܶܝܢ ܕܰܩܕܳܡ 67 ܡܰܠܟ̈ܶܐ ܕܥܳܠܡܐ ܢܫܰܡܫܽܘܢ ܆ ܡܶܢ ܐܰܝܠܝܢ ܕܰܠܗܘܢ ܩܰܕܺܝܡܝܢ ܝܳܠܦܺܝܢ ܢܳܡܽܘ̈ܣܰܘܗܝ ܘܰܥܝ̈ܳܕܰܘܗܝ ܕܡܰܠܟܐ ܆ ܘܰܥܕܰܡܐ ܠܰܗܠܰܟܬܐ ܘܰܥܕܰܡܐ ܠܚܰܘܪܐ ܘܰܥܕܰܡܐ ܠܩܳܠܐ . ܘܰܥܕܰܡܐ ܠܰܐܝܟܐ ܬܶܗܘܶܐ 68 ܡܫܘܚܬܐ ܕܰܢܡܰܠܠܘܢ 69 ܩܕܳܡܰܘܗܝ ܆ ܝܳܠܦܺܝܢ ܐܚܪ̈ܳܝܶܐ ܡܶܢ ܩܰܕ̈ܡܳܝܐ . ܘܗܳܢܘܢ 70 ܕܡܶܬܓܒܶܝܢ ܚܰܕܬܳܐܺܝܬ ܡܶܢ ܐܰܝܠܶܝܢ ܕܰܠܗܘܢ ܩܰܕܝܡܝܢ ܆ ܗܳܟܢܐ ܐܳܦ ܗܳܪܟܐ ܡܶܬܒܥܶܐ ܠܗ ܠܒܰܪ ܐܢܳܫܐ ܐܰܝܢܐ ܕܡܶܬܓܒܐ ܇ ܐܢ ܡܶܢ ܦܘܪܫܳܢܐ ܕܨܒܝܢܗ . ܘܶܐܢ ܡܶܢ ܫܽܘܘܕܳܝܐ ܕܰܐܒܳܗ̈ܰܘܗܝ ܕܰܢܫܰܡܶܫ ܠܰܡܫܺܝܚܐ ܇ ܕܢܺܐܠܦܳܗ̇ ܠܗܳܕܐ ܬܶܫܡܶܫܬܐ 71 ܡܶܢ ܐܰܝܠܶܝܢ ܕܠܶܗ ܩܰܕܺܝܡܺܝܢ ܇ ܐܰܘ ܡܶܢ ܟܬܳܒ̈ܶܐ ܩܰܕܺܝ̈ܫܶܐ ܐܰܘ ܡܶܢ ܐܢܳܫܐ ܕܪܽܘܚ . ܕܢܳܡܘܣܳܐܝܬ ܗܰܠܶܟܘ ܒܳܗ̇ ܒܐܘܪܚܐ ܗܳܕܐ ܇ ܐܰܝܠܶܝܢ ܕܫܰܪܺܝܘ ܒܥܰܡ̈ܠܶܐ ܘܫܰܠܶܡܘ ܒܪܘܚܐ ܘܶܐܬܓܡܰܪܘ ܒܚܽܘܒܐ . ܐܺܝܕܺܝܥܳܢ ܐܢ̈ܝܢ 72 ܓܶܝܪ ܐܪ̈ܓܺܝܓܳܬܐ ܕܡܰܩܪ̈ܒܳܢ ܥܰܡܰܢ ܒܫܽܘܪܳܝ ܛܰܠܝܘܬܐ ܆ ܘܺܐܝܕܺܝܥܢ 73 ܐܰܝܠܶܝܢ ܐܢ̈ܝܢ ܒܰܡܨܰܥܬܳܗ̇ ܕܛܰܠܝܘܬܐ . ܘܰܐܝܠܶܝܢ ܒܫܘܠܳܡܐ 74 ܕܰܡܫܘܚܬܗ̇ ܕܛܰܠܝܘܬܐ . ܘܰܐܝܠܶܝܢ 75 ܒܫܽܘܪܳܝ ܥܠܰܝܡܘܬܐ . ܘܰܐܝܠܶܝܢ ܒܰܡܨܰܥܬܗ̇ . ܘܰܐܝܠܶܝܢ ܒܫܘܠܳܡܳܗ̇ . ܘܰܐܝܠܶܝܢ ܬܘܒ ܒܰܡܫܽܘܚܬܐ ܕܡܶܢ ܒܳܬܰܪ ܥܠܰܝܡܽܘܬܐ . ܒܶܗ ܟܰܕ ܒܶܗ ܒܗܰܘ ܛܶܟܣܐ ܩܰܕܡܳܝܐ . ܥܕܰܡܐ ܠܫܘܠܳܡܳܗ̇ ܕܰܡܫܘܚܬܐ ܗܳܕܶܐ . ܘܰܐܝܠܶܝܢ ܬܘܒ ܚܰܫ̈ܶܐ ܒܙܰܒܢܐ ܕܣܰܝܒܽܘܬܐ ܆ ܥܰܡܰܢ ܡܰܩܪܒܺܝܢ ܇ ܥܕܰܡܐ ܠܡܰܦܩܳܢܢ 76 ܕܡܶܢ ܥܳܠܡܐ . ܘܰܐܝܠܶܝܢ ܐܢ̈ܝܢ ܬܘܒ 77 ܗܳܠܶܝܢ ܕܰܒܫܰܒܪܽܘܬܐ ܘܝܰܠܽܘܕܽܘܬܐ 78 ܡܶܢܰܢ ܗܳܘ̈ܝܳܢ ܇ ܒܙܰܘ̈ܥܶܐ ܘܪ̈ܶܦܬܶܐ ܟܝܳܢ̈ܳܝܐ : ܡܶܢ ܩܕܳܡ ܕܢܶܬܬܙܝܥ 79 ܒܰܢ ܦܘܪܫܳܢܗ̇ ܕܚܺܐܪܽܘܬܐ ܇ ܘܢܶܬܡܰܛܶܐ ܠܺܐܝܕܰܥܬܐ 80 ܕܰܡܦܰܪܫܐ 81 ܛܳܒ̈ܳܬܐ ܡܶܢ ܒܺܝ̈ܫܳܬܐ : ܘܬܘܒ ܙܳܕܶܩ ܠܢ ܕܢܶܕܰܥ ܒܙܰܒܢܳܐ ܕܕܽܘܒܳܪ̈ܶܐ ܘܥܰܡ̈ܠܶܐ ܡܫܰܠܡܺܝܢ 82 ܚܢܢ ܆ ܕܰܐܝܢܐ ܚܰܫܐ ܥܰܡ ܐܰܝܢܐ ܡܶܬܟܰܬܰܫ . ܘܰܐܝܕܐ ܪܶܓܬܐ ܥܰܡ ܐܰܝܕܐ ܢܳܨܝܐ ܇ ܘܰܒܫܘܠܳܡܗ ܕܰܥܒܳܕܗ̇ ܕܗܳܝ ܛܳܒܬܐ ܆ ܐܰܝܕܐ ܒܺܝܫܬܐ ܥܠܰܝܢ ܡܶܬܬܥܺܝܪܐ . ܘܰܐܝܟܰܢܐ ܒܚܰܝܳܒܽܘܬܗ̇ ܕܰܚܕܐ ܡܶܢ ܐܪ̈ܓܺܝܓܳܬܐ ܇ ܐܚܪܺܬܐ ܙܳܟܽܘܬܐ ܫܳܩܠܐ : ܘܰܐܝܟܰܢܐ ܡܐ ܕܰܟܒܰܫܢܰܢ 83 ܐܪ̈ܓܺܝܓܳܬܗ ܕܦܰܓܪܐ ܇ ܡܶܬܬܥܺܝܪ ܥܠܰܝܢ ܩܪܳܒܐ ܕܚܰܫ̈ܶܝܗ̇ ܕܢܦܫܐ . ܘܰܐܝܟܰܢܐ ܡܳܐ ܕܰܫܠܰܚܢܳܗ̇ ܠܒܺܝܫܬܐ ܡܶܢ ܠܒܰܪ ܆ ܦܳܢܝܐ ܥܠܰܝܢ ܕܬܶܠܒܫܰܢ ܡܶܢ ܠܓܰܘ ܒܚܽܘܫ̈ܳܒܰܝܢ . ܘܡܐ ܕܰܩܛܰܠܢܳܗ̇ ܡܶܢ ܗ̈ܰܕܳܡܰܝܢ 84 ܕܦܰܓܪܐ ܇ ܚܳܝܐ ܒܓܰܘ ܙܰܘ̈ܥܶܐ ܚܰܝ̈ܶܐ ܕܢܰܦܫܐ . ܘܡܐ ܕܰܦܣܰܩܢ 85 ܘܰܫܕܰܝܢܳܗ̇ 86 ܠܒܰܪ ܡܢܢ ܆ ܥܳܐܠܐ ܟܳܡܢܐ ܒܰܢ ܕܬܶܗܘܐ ܠܓܰܘ ܡܶܢܢ . ܘܰܐܝܢܐ ܚܰܫܐ ܡܶܬܝܠܕ ܠܢܰܦܫܐ ܡܶܢ ܨܰܘܡܗ ܕܦܰܓܪܐ . ܘܰܐܝܢܐ ܡܶܢ ܢܙܺܝܪܘܬܐ . ܘܰܐܝܢܐ ܡܶܢ ܙܽܘܡܳܪܐ 87 ܕܰܒܩܳܠܐ . ܘܰܐܝܢܐ ܡܶܢ ܨܠܽܘܬܐ ܕܰܒܫܶܠܝܐ 88 . ܘܰܐܝܢܐ ܡܶܢ ܡܣܰܪܩܽܘܬܐ ܕܡܶܢ ܩܶܢ̈ܝܳܢܶܐ . ܘܰܐܝܢܐ ܡܶܢ ܣܽܘܡܥܳܠܐ ܕܰܠܒܽܘ̈ܫܶܐ . ܘܰܐܝܢܐ ܚܰܫܐ ܡܶܬܝܠܶܕ ܒܰܢ ܇ ܡܶܢ ܡܪܰܚܡܳܢܽܘܬܐ ܕܓܰܘܐ ܕܰܠܘܳܬ ܟܽܠ ܐܢܳܫ ܆ ܘܰܐܝܢܐ ܚܰܫܐ ܡܶܬܬܥܝܪ ܥܠܰܝܢ ܇ ܡܐ 89 ܕܝܰܬܺܝܪ ܕܽܘܒܳܪܰܢ 90 ܡܶܢ ܕܰܐܚܽܘܢ . ܘܰܐܝܠܶܝܢ ܚܰܫ̈ܶܐ ܡܶܢ ܐܝܕܰܥܬܐ ܕܚܽܘܫ̈ܳܒܐ ܓܳܕܫܺܝܢ ܒܰܢ . ܘܰܐܝܠܶܝܢ ܡܶܢ ܡ̈ܶܠܶܐ ܕܡܰܠܦܳܢܽܘܬܐ . ܘܰܐܝܠܶܝܢ ܡܶܢ ܡ̈ܶܠܶܐ ܕܡܶܫܬܰܠܡܳܢ ܒܰܟܬܺܝܒ̈ܳܬܐ ܆ ܘܒܰܐܝܢܐ ܚܰܫܐ ܢܳܦܠܺܝܢܰܢ ܡܳܐ ܕܰܙܟܰܝܢܳܗ̇ 91 ܠܪܶܚܡܰܬ 92 ܟܰܪܣܐ ܒܟܽܘܠ ܡܶܕܶܡ . ܘܰܐܝܢܐ ܡܶܬܬܥܺܝܪ ܥܠܰܝܢ ܒܫܘܠܳܡ ܢܶܨܚܳܢܐ ܕܰܩܪܳܒܐ ܕܠܘܩܒܰܠ ܙܳܢܝܽܘܬܐ ܆ ܘܰܐܝܢܐ ܚܰܫܐ ܡܶܢ ܡܶܫܬܰܡܥܳܢܘܬܐ ܕܰܠܘܳܬ ܪ̈ܺܫܳܢܐ 93 ܡܶܬܺܝܠܶܕ ܒܰܢ ܆ ܘܰܐܝܢܐ ܡܶܢ ܡܶܫܬܰܡܥܳܢܘܬܐ ܕܰܠܘܳܬ ܟܽܘܠ ܐܢܳܫ . ܘܰܐܝܠܶܝܢ ܚܽܘܫ̈ܳܒܐ ܗܳܘܶܝܢ ܠܰܢ ܇ ܡܐ ܕܩܳܝܡܺܝܢ ܚܢܢ ܠܘܩܒܰܠ ܡܶܫܬܰܡܥܳܢܘܬܐ . ܘܒܰܐܝܢܐ ܝܽܘܠܦܳܢܐ . ܡܶܬܒܰܛܰܠ ܚܘܫܳܒܐ ܇ ܕܠܐ ܡܶܬܛܦܺܝܣ ܠܡܰܠܦܳܢܰܘ̈ܗܝ . ܘܒܰܐܝܢܐ 94 ܪܶܥܝܳܢܐ ܢܶܥܩܽܘܪ ܡܶܢܰܢ ܡܰܣܒܪܳܢܘܬܐ ܕܺܐܝܕܰܥܬܐ ܇ ܕܗܳܘܝܐ ܠܢ ܥܰܠ ܢܰܦܫܢ . ܘܰܐܝܠܶܝܢ ܚܰܫ̈ܶܐ ܒܰܐܝܠܶܝܢ ܡܶܙܕܟܶܝܢ . ܘܰܐܝܠܶܝܢ ܐܪ̈ܓܺܝܓܳܬܐ ܒܰܐܝܠܶܝܢ ܡܶܬܒ̈ܰܛܠܳܢ . ܘܰܐܝܢܰܘ ܩܪܳܒܐ ܕܥܰܡ ܦܰܓܪ̈ܳܢܐ ܇ ܘܰܐܝܢܰܘ ܕܥܰܡ ܢܰܦ̈ܫܳܢܐ ܇ ܘܰܐܝܢܐ ܕܥܰܡ ܪ̈ܽܘܚܳܢܐ ܇ ܘܡܳܢܐ ܙܳܕܶܩ ܠܦܰܓܪ̈ܳܢܐ ܕܢܶܥܒܕܽܘܢ ܆ ܡܐ ܕܨܳܒܶܝܢ ܕܢܶܙܟܽܘܢ ܐܪ̈ܓܺܝܓܳܬܐ 95 ܕܦܰܓܪܐ . ܘܡܳܢܐ ܢܶܥܒܕܘܢ ܢܰܦ̈ܫܳܢܐ ܇ ܕܢܶܙܟܽܘܢ ܘܰܢܚܰܝܒܽܘܢ ܚܰܫ̈ܶܝܗ̇ ܕܢܰܦܫܐ ܆ ܘܡܳܢܐ ܪ̈ܽܘܚܳܢܐ ܇ ܕܢܶܬܦܰܨܘܢ ܡܶܢ ܫܽܘܪ̈ܥܳܬܐ ܕܗܳܘܝܳܢ ܠܪ̈ܽܘܚܳܢܶܐ ܒܰܐܬܪܐ ܕܪܽܘܚ ܇ ܘܰܥܕܰܡܐ ܠܰܐܝܟܐ ܡܶܬܡܬܰܚ ܩܪܳܒܐ ܒܟܽܠ ܚܰܕ ܡܶܢ ܛܶܟ̈ܣܶܐ 96 ܗܳܠܝܢ . ܘܰܐܝܟܰܢܐ ܢܶܕܰܥ ܡܐ ܕܡܶܢܰܢ ܗܽܘ 97 ܙܰܘܥܳܗ̇ ܕܪܶܓܬܐ . ܘܰܐܝܟܰܢܐ ܘܶܐܡܰܬܝ 98 ܕܡܶܢ ܡܚܰܦܛܳܢܘܬܗ ܕܰܒܥܶܠܕܰܪܐ ܡܶܢ ܠܒܰܪ ܗܳܘܝܐ 99 ܠܰܢ . ܘܒܰܐܝܠܶܝܢ ܡܶܙܕܰܟܝܐ ܪܶܓܬܐ ܕܡܶܢܰܢ ܡܶܬܝܰܠܕܐ . ܘܒܰܐܝܠܶܝܢ ܗܳܝ ܕܰܒܥܶܠܕܒܳܒܐ ܡܥܺܝܪ ܥܠܰܝܢ . ܘܶܐܢ ܒܚܰܕ ܦܘܪܣܐ ܒܟܽܘܠ ܥܶܕܳܢ ܗ̣ܝ ܟܰܕ ܗ̣ܝ ܪܶܓܬܐ ܡܶܙܕܰܟܝܐ . ܘܶܐܢ ܠܘܩܒܰܠ ܥܶܕܳܢ̈ܶܐ ܡܶܬܒܥܶܝܢ ܠܰܢ ܐܦ ܦܽܘܪ̈ܣܶܐ ܕܢܶܙܟܶܐ . ܘܰܐܝܟܰܢܐ 100 ܘܰܒܡܳܢܐ ܢܰܪܓܶܫ ܇ ܐܶܡܰܬܝ ܕܰܒܚܰܝܠܐ ܕܰܡܣܰܝܒܪܳܢܽܘܬܰܢ ܇ ܐܰܘ ܡܶܢ ܛܰܝܒܘܬܐ ܕܰܐܠܗܐ ܡܶܙܕܟܶܝܢ ܡܶܢܰܢ ܐܪܓܺܝܓܳܬܰܢ 101 . ܘܰܐܝܢܐ ܩܪܳܒܐ ܡܶܬܬܥܺܝܪ ܥܠܰܝܢ ܒܶܝܬ ܣܰܓܺܝ̈ܐܐ . ܘܰܐܝܢܐ ܐܶܡܰܬܝ ܕܺܐܝܬܰܝ̈ܢ 102 ܒܺܐܝܚܺܝܕܳܝܘܬܐ . ܘܰܐܝܟܰܢܐ 103 ܝܰܬܝܪܐܝܬ ܡܶܨܛܰܠܠܐ ܘܡܶܬܕܰܟܝܐ ܢܰܦܫܐ . ܘܰܐܝܕܐ ܕܽܘܟܬܐ ܐܺܝܬܶܝܗ̇ ܡܥܰܕܪܳܢܝܬܐ ܠܥܰܡܠܗ ܕܦܰܓܪܐ 104 . ܘܒܰܐܝܠܶܝܢ ܙܳܕܩ ܠܰܢ ܒܩܰܕܡܐ ܕܰܢܫܰܪܶܐ ܇ ܡܳܐ ܕܰܠܬܰܠܡܺܝܕܘܬܗ ܕܰܡܫܺܝܚܐ ܩܳܪܒܝܢ ܚܢܢ ܆ ܘܰܐܝܢܐ ܚܰܫܐ ܡܶܬܬܥܝܪ ܒܰܢ 105 ܒܬܶܫܒܽܘܚܬܐ ܕܡܶܢ ܪ̈ܺܫܳܢܐ 106 ܡܶܬܝܰܗܒܐ ܠܰܢ ܇ ܐܰܘ ܥܰܠ ܐܰܦ̈ܰܝ ܐܺܝܕܰܥܬܰܢ ܇ ܐܰܘ ܚܠܳܦ ܕܽܘܒܳܪ̈ܰܝܢ . ܘܰܐܝܢܐ ܚܰܫܐ ܐܶܡܰܬܝ ܕܡܶܢ ܣܽܘܓܐܐ ܕܩܽܘܛܢܐ 107 ܡܶܫܬܰܒܚܺܝܢܰܢ . ܘܒܰܐܝܠܶܝܢ ܚܽܘܫ̈ܳܒܶܐ ܚܳܙܶܝܢ ܚܢܢ ܥܠܠܬܗܽܘܢ ܕܚܰܫ̈ܶܐ ܆ ܘܰܐܝܟܰܢܐ 108 ܢܶܙܕܗܪ ܒܢܰܦܫܰܢ ܇ ܕܠܐ ܢܶܫܬܓܶܫ 109 ܡܶܢܗܽܘܢ ܇ ܡܳܐ ܕܣܳܒܟܺܝܢ ܒܰܢ . ܘܰܐܝܠܶܝܢ ܪ̈ܶܥܝܳܢܐ ܢܶܣܰܒ ܥܠܰܝܢ ܇ ܡܐ ܕܙܳܟܶܝܢ ܚܢܢ ܟܬܺܝܫܽܘܬܗܘܢ . ܘܰܐܝܟܰܢܐ ܢܶܫܟܰܚ 110 ܩܶܢܝܳܢܗ̇ ܕܡܰܟܺܝܟܘܬܐ . ܘܒܰܐܝܠܶܝܢ ܚܽܘܫ̈ܳܒܶܐ ܢܒܰܛܶܠ ܡܶܢܰܢ ܪܳܡܽܘܬܐ ܇ ܗܳܝ ܕܺܐܝܬܶܝܗ̇ ܣܰܩܽܘܒܠܐ ܕܡܰܟܺܝܟܽܘܬܐ . ܘܒܰܐܝܠܶܝܢ ܬܰܪ̈ܥܝܳܬܐ ܐܳܚܕܺܝܢ ܚܢܢ ܡܣܰܝܒܪܳܢܘܬܐ ܒܓܰܘ ܢܦܫܢ . ܘܰܐܝܕܐ ܗ̣ܝ ܡܣܰܪܩܽܘܬܐ ܕܦܓܪܐ 111 . ܘܰܐܝܕܐ ܗ̣ܝ ܡܣܰܪܩܽܘܬܐ ܕܡܶܢ ܥܳܠܡܐ . ܘܰܐܝܕܐ ܐܺܝܬܶܝܗ̇ ܡܣܰܪܩܽܘܬܐ ܕܢܰܦܫܐ . ܘܰܐܝܟܰܢܐ ܡܐ ܕܶܐܣܬܰܪܰܩܢܰܢ ܡܶܢ ܥܽܘܬܪܐ ܕܗܳܠܝܢ ܕܡܶܬܚ̈ܰܙܝܳܢ ܇ ܩܳܢܶܝܢ ܚܢܢ ܥܽܘܬܪܐ ܕܡܰܘܗ̈ܒܳܬܶܗ ܕܰܡܫܺܝܚܐ . ܘܰܐܝܠܶܝܢ ܦܽܘܩ̈ܕܳܢܐ ܙܳܕܶܩ ܠܰܢ ܕܢܶܛܰܪ ܒܫܽܘܪܳܝܐ ܕܬܘܠܡܳܕܰܢ . ܘܰܐܝܟܰܢܐ ܢܶܫܡܰܥ ܠܡܰܠܦ̈ܳܢܰܝܢ ܇ ܐܝܠܝܢ ܕܡܳܠܟܺܝܢ ܠܰܢ ܘܡܰܠܦܺܝܢ ܠܰܢ ܫܰܦܺܝܪ̈ܳܬܐ ܇ ܟܰܕ ܒܒܽܘܨܳܪ̈ܰܝܗܘܢ 112 ܠܐ ܚܳܝܪܺܝܢ ܚܢܢ . ܘܰܐܝܢܐ ܚܰܝܠܐ ܫܳܩܠܐ ܢܰܦܫܰܢ ܇ ܡܶܢ ܟܘܠ ܚܕܐ ܡܶܢ ܛܳܒ̈ܳܬܐ ܕܡܶܫܬܰܡ̈ܫܳܢ ܡܢܢ . ܘܰܐܝܟܰܢܐ ܙܳܕܶܩ ܠܰܢ ܕܢܶܬܗܰܦܰܟ . ܒܶܐܣ̈ܟܺܡܶܐ ܫܰܦܺܝܪ̈ܶܐ ܒܥܽܘܡܪ̈ܶܐ ܕܰܐܚܰܝ̈ܢ . ܘܰܥܕܰܡܐ ܠܰܐܝܕܐ ܡܫܽܘܚܬܐ ܘܳܠܶܐ ܠܗ ܠܨܰܘܡܐ ܕܢܶܗܘܶܐ . ܘܰܐܝܟܰܢ ܒܟܘܠ 113 ܙܒܰܢ ܐܰܟܘܳܬܗ ܢܰܘܣܶܦ ܘܢܶܒܨܽܘܪ ܡܶܢ ܣܰܝܒܪ̈ܳܬܐ ܕܦܰܓܪ̈ܰܝܢ . ܘܰܐܝܟܰܢܐ ܘܰܟܡܐ ܙܳܕܶܩ ܠܢ ܕܢܶܣܬܰܝܒܰܪ ܒܙܰܒܢܐ ܕܩܳܐܶܡ ܥܠܰܝܢ ܩܪܳܒܳܗ̇ 114 ܕܪܶܓܬܐ . ܘܡܳܢܐ ܢܶܥܒܶܕ ܐܶܡܰܬܝ ܕܨܳܒܶܝܢ ܐܢܚܢܢ ܕܢܰܕܥܶܟ ܡܶܢܰܢ ܚܰܫ̈ܶܝܗ̇ ܕܢܰܦܫܐ . ܘܒܰܐܝܢܐ ܪܶܢܝܐ ܕܚܽܘܫܳܒ̈ܶܐ ܒܥܶܠܕܒܳܒܽܘܬܐ ܢܶܥܩܽܘܪ ܡܶܢ ܢܰܦܫܰܢ . ܘܰܐܝܟܰܢܐ ܘܡܶܢ ܐܰܝܟܐ ܡܶܬܝܰܠܕܐ ܒܰܢ ܨܠܽܘܬܐ ܕܟܺܝܬܐ ܇ ܘܰܐܝܠܶܝܢ ܚܰܘܪ̈ܶܐ ܢܳܓܕܺܝܢ ܠܰܢ ܠܬܶܗܪܐ ܕܥܰܠ ܐܰܠܗܐ . ܘܰܐܝܟܰܢܐ ܚܰܫܐ ܕܡܶܛܽܠ ܐܰܠܗܐ ܇ ܟܽܠ ܥܶܕܳܢ ܢܙܺܝܥ ܒܓܰܘ ܢܰܦܫܰܢ . ܘܰܟܡܐ ܚܰܫ̈ܶܐ ܘܚܰܘܪ̈ܶܐ ܢܶܗܘܽܘܢ ܠܗ ܠܗܳܢܐ ܚܰܫܐ ܕܡܶܛܽܠ ܐܰܠܗܐ . ܘܰܐܝܟܰܢܐ ܡܳܐ ܕܳܐܬܶܝܢ ܚܢܢ ܠܫܶܠܝܐ ܇ ܢܶܛܽܘܪ 115 ܚܽܘܫ̈ܳܒܰܝܢ ܡܶܢ ܦܗܳܝܐ ܕܰܠܒܰܪ ܡܶܢܰܢ . ܘܡܳܢܐ ܚܽܘܣܪܳܢܐ ܗܳܘܶܐ ܠܶܗ ܠܒܰܪ ܐܢܳܫܐ ܇ ܡܶܢ ܫܰܘܬܳܦܽܘܬܐ ܕܰܠܘܳܬ ܗܶܪ̈ܣܝܽܘܛܶܐ . ܘܰܐܝܟܰܢܐ ܡܰܢ ܥܶܢ̈ܝܳܢܶܐ ܘܦܶܓ̈ܥܶܐ ܐܢܳܫ̈ܳܝܶܐ ܡܶܬܥܰܒܶܐ ܠܶܒܰܢ 116 ܇ ܘܥܳܡܶܛ ܡܶܢ ܥܘܗܕܳܢܐ ܘܪܶܢܝܐ 117 ܕܰܐܠܳܗܐ . ܘܙܳܕܶܩ ܠܰܢ ܕܢܶܕܰܥ ܕܰܐܝܢܰܘ ܨܰܘܡܐ ܦܰܓܪܳܢܐ . ܘܰܐܝܢܐ ܢܰܦܫܳܢܐ . ܘܰܐܝܢܐ ܪܽܘܚܳܢܐ . ܘܰܐܝܕܳܐ ܗܝ ܕܰܟܝܽܘܬܐ ܕܦܰܓܪܐ . ܘܰܐܝܕܐ ܗ̣ܝ ܕܢܰܦܫܐ . ܘܰܐܝܕܳܐ ܗܝ ܕܪܘܚܐ . ܘܰܐܝܕܳܐ ܗ̣ܝ ܡܣܰܪܩܽܘܬܐ ܕܦܰܓܪܐ 118 . ܘܰܐܝܕܳܐ ܗ̣ܝ ܕܢܰܦܫܐ . ܘܰܐܝܕܳܐ ܗ̣ܝ ܕܪܽܘܚܐ . ܘܰܐܝܠܶܝܢ ܐܺܝܬܰܝܗܘܢ ܦܽܘܪ̈ܫܳܢܐ ܕܫܶܠܝܐ ܇ ܦܰܓܪܳܢܐ ܘܢܰܦܫܳܢܐ ܘܪܽܘܚܳܢܐ . ܘܰܐܝܟܰܢܐ ܡܶܬܝܰܠܦܐ ܢܰܦܫܐ ܕܰܬܨܽܘܡ 119 ܡܶܢ ܒܺܝ̈ܫܳܬܐ ܇ ܒܗܳܝ ܕܡܽܘܬܐ ܕܳܐܦ ܦܰܓܪܐ ܡܶܢ ܡܶܐܟ̈ܠܳܬܐ . ܗܳܠܶܝܢ ܘܣܰܓܺܝ̈ܳܐܬܐ ܕܰܐܟܘܳܬܗܶܝܢ ܇ ܚܰܝܳܒ ܕܢܺܐܠܰܦ ܘܢܶܕܰܥ ܬܰܠܡܺܝܕܐ ܕܰܡܫܺܝܚܐ ܇ ܕܢܶܪܕܶܐ ܬܟܺܝܠܳܐܝܬ 120 ܒܐܘܪܚܐ ܕܦܠܚܘܬܗ ܇ ܘܢܶܥܒܶܕ ܨܶܒ̈ܝܳܢܰܝ ܡܰܠܟܐ ܫܡܰܝܳܢܐ ܕܰܩܕܳܡܰܘܗܝ ܐܰܦܠܰܚ . ܐܶܢ ܓܝܪ ܐܰܝܠܶܝܢ ܕܝܳܠܦܺܝܢ ܐܽܘܡܳܢ̈ܘܳܬܐ ܕܥܳܠܡܐ : ܒܰܒܛܺܝܠܽܘܬܐ ܟܽܘܠܗܘܢ ܪ̈ܳܐܙܰܝܗܶܝܢ 121 ܕܽܐܘܡܳܢ̈ܘܳܬܐ ܝܳܠܦܺܝܢ ܆ ܘܟܽܘܠܗܘܢ ܐܶܣܟ̈ܺܡܶܐ ܕܰܥܒ̈ܳܕܶܐ ܕܺܐܝܬ ܒܟܽܘܠ ܚܕܐ ܡܶܢܗܶܝܢ ܡܶܬܚܰܦܛܺܝܢ ܕܢܶܕܥܽܘܢ ܆ ܟܡܐ ܝܰܬܝܪܐܝܬ ܐܰܝܢܐ 122 ܕܰܠܗܳܕܶܐ ܐܽܘܡܳܢܽܘܬܐ ܕܪܽܘܚܐ ܡܶܬܓܒܶܐ ܇ ܐܶܢ ܐܽܘܡܳܢܽܘܬܐ ܙܳܕܶܩ ܕܢܶܩܪܶܝܗ̇ : ܘܳܠܶܐ ܠܗ ܕܢܶܕܰܥ ܟܽܘܠܗܶܝܢ ܐܽܘܪ̈ܚܳܬܐ ܘܰܫܒ̈ܺܝܠܶܐ ܇ ܘܢܺܝ̈ܫܶܐ ܘܚܰܘܪ̈ܶܐ 123 ܕܪ̈ܳܐܙܰܘܗܝ ܕܗܳܢܐ ܕܘܒܳܪܐ ܐܰܠܳܗܳܝܐ : ܘܢܶܕܰܥ ܕܟܰܕ 124 ܒܰܪ ܐܢܳܫܐ ܗ̣ܘ 125 ܦܰܓܪܳܢܐ ܇ ܐܶܬܓܒܺܝ ܕܢܶܦܠܰܚ ܒܪ̈ܽܘܚܳܢܝܳܬܐ ܇ ܘܡܶܢ ܛܰܝܒܽܘܬܐ ܕܰܐܠܳܗܐ ܐܶܫܬܘܺܝ ܆ ܠܕܽܘܒܳܪܐ 126 ܕܰܫܡܰܝܳܢ̈ܝܳܬܐ . ܬܽܘܒ ܘܟܕ ܒܰܒܣܰܪ ܩܳܐܶܡ ܒܓܘ ܥܳܠܡܐ . ܢܶܪܕܶܐ ܒܐܘܪܚܐ ܕܰܠܥܶܠ ܡܢ ܟܝܢܗ ܀ ܚܰܝܳܒܝܢ ܚܢܢ ܗܳܟܝܠ ܕܐܢ ܬܠܡܝ̈ܕܐ ܐܝܬܝܢ ܆ ܐܝܟ ܬܠܡܝ̈ܕܐ ܢܫܰܐܠ ܘܢܐܠܦ . ܟܠܗܝܢ ܐܰܝܠܶܝܢ ܕܒܗܝܢ ܚܰܝܰܝ̈ܢ ܡܶܫܟܚܺܝܢܢ . ܘܐܝܟ 127 ܕܝܳܠܦܝܢ ܬܠܡܝ̈ܕܐ ܐܽܘ̈ܡܳܢܘܳܬܐ 128 ܡܢ ܖ̈ܰܒܳܢܰܝܗܘܢ ܆ ܗܟܢܐ ܐܦ ܐܢܚܢܢ 129 ܡܢ ܖ̈ܰܒܳܢܐ ܕܪܘܚܐ ܇ ܢܐܠܦ ܘܰܢܩܰܒܶܠ . ܠܝܬ ܓܝܪ ܒܪ ܐܢܳܫܐ ܕܰܡܨܶܐ ܕܢܗܘܐ ܪܒܐ ܇ ܐܠܐ ܐܢ ܒܩܰܕܡܐ ܗܳܘܶܐ ܬܠܡܝܕܐ . ܘܠܐ ܕܰܢܥܰܕܰܪ ܘܢܰܘܬܪ ܠܐܚܖ̈ܢܐ ܡܶܫܟܰܚ ܇ ܐܠܐ ܐܢ ܟܳܢܶܫ ܠܘܳܬܗ ܝܽܘܬܖ̈ܳܢܐ ܕܡܶܢ ܐܚܖ̈ܳܢܐ . ܟܰܕ ܡܫܰܥܒܶܕ ܢܰܦܫܗ ܕܰܢܩܰܒܶܠ ܘܢܺܐܠܰܦ 130 ܡܢ ܟܘܠ ܐܢܳܫ ܇ ܘܚܳܫܶܒ ܠܟܠ ܐܢܳܫ ܕܪܡ ܘܰܡܥܰܠܰܝ ܡܢܗ . ܡܛܠ ܓܝܪ ܕܰܟܝܳܢܰܢ ܥܒܺܝܕܐ ܗܘ ܆ ܘܟܕ ܠܐ ܐܺܝܬܰܝܢ ܗܘܰܝܢ ܚܢܢ ܒܨܒܝܢܗ ܕܥܳܒܘܕܐ ܆ ܘܐܦ ܝܘܠܦܢܐ ܕܛܳܒ̈ܳܬܐ ܚܰܕܬܐܝܬ ܡܶܫܟܚܺܝܢܰܢ ܕܢܶܩܢܶܐ . ܘܐܝܟ ܕܰܗܘܰܝܢ ܚܢܢ ܡܶܢ ܗܳܝ ܕܠܐ ܐܺܝܬܰܝܢ ܆ ܗܟܢܐ ܐܦ ܡܢ ܚܰܛܝ̈ܐ ܙܰܕܺܝ̈ܩܐ ܗܳܘܶܝܢ ܚܢܢ . ܡܐ ܕܝܢ ܕܫܰܠܚܶܗ ܒܰܪ ܐܢܳܫܐ ܡܰܠܝܐܝܬ ܠܥܳܠܡܐ ܆ ܟܢ ܠܳܒܶܫ ܠܗ ܓܡܺܝܪܳܐܺܝܬ ܠܕܽܘܒܳܪܗ ܕܰܡܫܺܝܚܐ . ܥܕܰܡܐ ܓܝܪ ܕܫܳܠܰܚ ܠܗ ܠܢܰܚܬܐ ܨܳܐܐ ܆ ܘܡܳܪܶܩ ܩܢܘܡܗ ܒܝܕ ܕܶܡ̈ܥܶܐ ܕܰܬܝܳܒܘܬܐ ܡܶܢ ܟܽܘ̈ܬܡܳܬܐ ܕܒܺܝ̈ܫܳܬܐ ܆ ܠܳܐ ܡܶܫܟܰܚ ܠܳܒܶܫ ܐܰܖ̈ܓܘܳܢܐ ܕܺܐܝܕܰܥܬܗ ܕܰܡܫܺܝܚܐ . ܒܰܪ ܐܢܳܫܐ ܓܝܪ ܕܰܡܟܰܬܰܡ ܒܚܽܘ̈ܫܳܒܐ ܆ ܐܘ ܒܣܽܘܥܖ̈ܳܢܐ ܕܥܰܘܠܐ ܆ ܚܰܝܳܒ ܕܠܘܩܕܰܡ ܢܰܐܣܶܐ ܚܒܳܖ̈ܳܬܗ . ܘܢܶܡܪܘܩ ܡܽܘ̈ܡܐ ܕܢܰܦܫܗ ܘܰܕܦܰܓܪܗ ܆ ܘܗܳܝܕܶܝܢ ܢܺܐܬܶܐ ܠܒܶܝܬ ܡܶܫܬܽܘܬܐ ܕܖ̈ܳܐܙܐ ܐܠܗܝ̈ܐ ܇ ܟܰܕ ܡܥܰܛܰܦ ܢܰܚ̈ܬܶܐ ܖ̈ܽܘܚܳܢܐ ܕܝܠܗ̇ ܕܡܶܫܬܘܬܐ ܆ ܘܡܛܠ ܗܳܕܐ ܝܰܬܝܪܐܝܬ ܙܳܕܶܩ . ܕܟܠ ܐܰܝܢܐ ܕܠܰܡܫܺܝܚܐ ܡܶܬܬܰܠܡܰܕ ܆ ܡܶܢܳܗ̇ ܕܩܰܘܡܬܐ ܕܛܰܠܝܘܬܗ ܢܣܺܝܡ ܫܶܬܐܣܬܐ ܕܬܘܠܡܕܗ . ܐܰܝܟܰܢܐ ܕܟܠܗ̇ ܬܰܪܒܺܝܬܗ ܬܶܣܰܒ ܥܝ̈ܳܕܐ ܕܫܰܦܺܝܖ̈ܳܬܐ ܆ ܘܠܐ ܢܓܡܰܪ ܥܠܡܐ ܚܰܝܠܳܐ ܕܢܦܫܗ ܘܕܦܓܪܗ ܇ ܘܒܬܪܟܝܢ 131 ܐܰܝܟ ܡܐܢܐ ܥܰܬܝܩܐ ܘܒܰܠܝܐ ܇ ܢܶܬܩܰܪܰܒ ܠܗܳܕܐ ܬܶܫܡܶܫܬܐ ܚܕܰܬܐ . ܐܠܐ ܐܰܝܟ ܕܰܐܡܺܝܪܐ ܡܶܢ ܡܳܪܢ ܇ ܕܢܳܦܶܠ ܚܰܡܪܐ ܚܰܕܬܐ ܒܙܶܩ̈ܶܐ ܚܰܕ̈ܬܳܬܐ ܇ ܘܰܬܖ̈ܰܝܗܘܢ ܡܶܬܢܰܛܖ̈ܺܝܢ . ܗܳܟܰܢܳܐ ܒܫܽܘܪܳܝ ܛܰܠܝܽܘܬܰܢ : ܟܕ ܥܕܰܟܺܝܠ ܚܕܰܬܐ ܢܶܨܒܬܰܢ ܆ ܢܶܪܡܶܐ ܒܓܰܘ ܢܰܦܫܢ ܚܰܡܪܐ ܚܰܕܬܐ ܕܝܽܘܠܦܳܢܗ ܕܰܡܫܝܚܐ . ܟܰܕ ܚܰܝܠܰܢ ܒܰܢ ܇ ܘܚܰܕܬܘܬܰܢ ܒܰܚܛܳܗ̈ܶܐ ܠܐ ܐܰܥܬܩܰܬ ܇ ܕܢܶܫܟܰܚ ܕܰܢܣܰܝܒܰܪ ܪܶܬܚܐ ܕܚܽܘܒܐ ܕܝܽܘܠܦܳܢܐ ܩܰܕܝܫܐ . ܕܟܰܕ 132 ܢܳܛܪܺܝܢ ܐܢܚܢܢ ܠܗ ܆ ܢܶܬܢܛܰܪ ܒܗ ܡܢ ܟܠܗܝܢ ܒܺܝ̈ܫܳܬܐ . ܝܰܬܝܪܐܝܬ ܕܠܐ ܡܚܰܠܰܨ ܘܰܫܩܺܝܠ ܚܰܝܠܗ̇ ܕܢܰܦܫܰܢ ܠܥܰܡܠܐ ܕܦܽܘܠܚܳܢ̈ܶܐ ܢܽܘܟܖ̈ܳܝܐ . ܐܰܝܢܐ ܕܶܝܢ ܕܰܡܫܰܪܶܐ ܒܛܰܠܝܽܘܬܗ ܒܗܢܐ ܕܽܘܒܳܪܐ ܆ ܒܰܙܗܺܝܪܘܬܐ ܕܖ̈ܰܒܳܢܐ ܙܳܕܶܩ ܠܗ ܕܢܶܗܘܶܐ . ܟܕ ܡܶܫܬܡܰܥ ܠܡܶܠܰܝ̈ܗܘܢ ܆ ܘܠܐ ܕܳܐܶܢ ܒܽܘܨܳܖ̈ܰܝܗܘܢ . ܘܗ̇ܢܘܢ ܡܰܠܦ̈ܳܢܶܐ ܬܘܒ 133 ܆ ܢܣܺܝܡܘܢ ܢܰܦܫܗܘܢ ܆ ܒܛܶܟܣܐ ܕܰܡܖ̈ܰܒܝܳܢܐ : ܕܶܐܫܬܠܡܘ ܠܗܘܢ ܕܢܪܒܘܢ ܒܢ̈ܰܝ ܡܰܠܟܐ ܫܡܰܝܳܢܐ . ܕܐܒܘܗܘܢ ܡܰܠܟܐ ܇ ܘܰܐܚܽܘܗܽܘܢ 134 ܡܰܠܟܐ ܇ ܘܶܐܡܗܽܘܢ ܡܰܠܟܬܐ ܇ ܘܰܐܟܙܢܳܐ ܕܐܝܠܶܝܢ ܕܰܡܪܰܒܶܝܢ ܒܢ̈ܰܝ ܡܰܠܟܐ ܕܥܳܠܡܐ ܆ ܒܛܺܝܠܽܘܬܐ ܕܠܐ 135 ܣܳܟܐ ܡܚܰܘܶܝܢ ܥܰܠ ܬܰܪܒܺܝܬܗܘܢ ܆ ܥܰܡ ܥܺܝܪܽܘܬܐ ܘܰܚܦܺܝܛܘܬܐ ܕܢܶܫܦܪܽܘܢ ܒܗܘܢ ܠܰܐܒܳܗܰܝ̈ܗܘܢ ܆ ܘܐܦ ܠܗܘܢ ܡܐ ܕܶܐܬܰܘ ܠܺܐܝܩܳܪܐ ܕܡܰܠܟܽܘܬܐ ܆ ܗܳܟܘܳܬ ܐܦ ܪܰܒܐ ܕܗܳܘܶܐ 136 ܠܬܰܠܡܺܝ̈ܕܶܐ ܆ ܢܶܚܫܽܘܒ ܢܰܦܫܗ ܕܠܰܒ̈ܢܰܝ ܡܰܠܟܳܐ ܡܪܰܒܶܐ ܇ ܘܰܒܟܰܣ̈ܝܳܬܐ ܘܰܒܓܰܠ̈ܝܳܬܐ ܢܶܗܘܐ ܥܺܝܪ ܘܫܳܗܰܪ ܥܠ ܢܛܽܘܖ̈ܳܬܗܘܢ 137 . ܘܥܰܠ ܬܰܖ̈ܒܝܳܬܗܘܢ . ܙܳܕܶܩ ܕܒܰܕܡܽܘܬܐ ܕܳܐܣܰܘ̈ܳܬܐ ܆ 138 ܗܳܟܰܢܐ ܢܶܗܘܶܐ ܠܘܳܬ ܢܰܦܫܰܢ ܘܰܠܘܳܬ ܚܕ̈ܳܕܶܐ . ܡܶܛܽܠ ܕܠܰܝܬ ܐܳܣܝܐ ܕܓܳܕܶܫ ܠܗ ܟܺܐܒܐ ܒܦܰܓܪܗ ܇ ܕܠܰܘ ܥܠܰܘܗܝ ܡܚܰܘܶܐ ܒܛܺܝܠܘܬܐ ܡܶܢ ܩܕܳܡ ܐܳܣܝܽܘܬܐ ܕܟܺܐܒ̈ܶܐ ܕܰܐܚܪ̈ܳܢܐ . 139 ܘܐܢ ܬܘܒ ܐܚܪ̈ܳܢܐ ܢܶܬܟܰܪܗܘܢ ܆ ܢܳܡܘܣܐ ܕܽܐܘܡܳܢܽܘܬܐ ܕܳܐܣܝܽܘܬܐ ܇ ܬܳܒܰܥ ܠܗ ܕܢܶܪܗܰܛ ܠܚܘܠܡܳܢܗܘܢ . ܟܰܕ ܒܶܗ ܒܶܐܣܟܺܡܐ ܕܳܐܣܰܘ̈ܳܬܐ ܙܳܕܶܩ ܠܰܢ ܕܰܒܩܰܕܡܐ ܢܶܕܰܥ ܥ̈ܶܠܠܳܬܐ 140 ܕܟܻ̈ܐܒܶܐ . ܘܗܳܝܕܶܝܢ ܢܩܰܪܶܒ ܣܰܡ̈ܡܳܢܐ . ܕܠܐ ܢܶܗܘܐ ܠܗ ܣܰܡܐ ܡܪܰܒܝܳܢܐ 141 ܕܟܺܐܒܐ . ܢܰܦܫܐ ܓܝܪ ܘܦܰܓܪܐ ܫܩܰܠܢܰܢ 142 ܡܶܢ ܛܰܝܒܽܘܬܐ ܕܰܐܠܳܗܐ ܇ ܒܬܽܘܩܳܢܐ ܕܰܒܪܺܝܬܰܢ . 143 ܘܥܰܠ ܬܪ̈ܰܝܗܽܘܢ ܡܶܬܬܰܒܥܝܢ 144 ܚܢܢ ܕܬܗܘܐ ܠܢ ܒܛܝܠܘܬܐ . ܥܰܠ ܟܺܐܒ̈ܶܐ ܓܝܪ ܘܚ̈ܰܫܶܐ ܦܰܓܪ̈ܳܢܶܐ ܆ ܗܽܘ ܟܝܳܢܗ ܕܦܰܓܪܐ ܬܳܒܰܥ ܠܰܢ . ܘܥܰܠ ܣܰܝܒܳܪܬܗ ܘܥܰܠ ܫܶܩܝܗ̇ . ܘܥܰܠ ܠܒܽܘܫܗ . ܕܗܶܢܘܢ 145 ܣܽܘܢܩ̈ܳܢܰܘܗܝ ܟܝܳܢ̈ܳܝܶܐ ܢܳܓܕܺܝܢ ܠܰܢ ܕܢܺܐܨܰܦ 146 ܕܺܝܠܶܗ . ܘܠܐ ܡܶܫܟܚܺܝܢܰܢ ܕܢܰܗܡܶܐ ܆ ܐܦ ܠܐ ܐܢ ܢܶܨܒܶܐ . ܡܶܛܽܠ ܕܰܩܛܺܝܪܐ ܕܚܰܫ̈ܰܘܗܝ ܕܳܒܰܪ ܠܰܢ ܠܳܐܣܝܽܘܬܗ ܆ ܘܰܬܒܰܥܬܐ ܕܣܽܘܢ̈ܩܳܢܰܘܗܝ ܠܡܘܠܳܝܐ ܕܚܰܫ̈ܚܳܬܶܗ 147 ܀ ܥܰܠ ܐܣܝܘܬܗ̇ 148 ܕܶܝܢ ܕܢܰܦܫܰܢ ܆ ܦܘܩܕܳܢܐ ܕܡܶܠܰܬ ܐܰܠܗܐ ܡܚܰܦܶܛ 149 ܠܢ ܆ ܕܢܰܐܣܶܐ ܟܺܐܒ̈ܶܝܗ̇ ܆ ܘܢܰܚܠܶܡ ܚܰܫ̈ܶܝܗ̇ . ܘܰܢܣܰܒܰܥ ܟܰܦܢܽܘܬܗ̇ ܒܣܰܝܒܳܪܬܐ ܕܝܘܠܦܳܢܐ ܇ ܘܢܶܬܶܠ ܠܗ̇ ܫܶܩܝܐ ܕܺܐܝܕܰܥܬܐ 150 ܕܰܐܠܗܐ ܇ ܘܢܰܠܒܫܳܗ̇ ܠܒܽܘܫܐ ܕܗܰܝܡܳܢܘܬܐ ܇ ܘܢܰܣܶܐܢܳܗ̇ 151 ܛܽܘܝܳܒܐ ܕܣܰܒܪܐ ܆ ܘܰܢܪܰܒܶܝܗ̇ ܒܰܥܝ̈ܳܕܐ ܛܳܒ̈ܶܐ ܇ ܘܰܒܫܰܠܡܽܘܬܐ ܕܟܽܘܠܗܶܝܢ ܫܰܦܺܝܪ̈ܳܬܐ ܇ ܘܰܒܡܶܫܬܰܡܥܳܢܘܬܐ ܕܰܡܛܰܝܒܐ ܠܰܥܒܳܕܐ ܕܦܽܘܩ̈ܕܳܢܰܝ ܐܰܠܗܐ . ܕܟܰܕ ܩܰܕܺܝ̈ܫܳܢ ܟܰܣ̈ܝܳܬܰܢ ܘܕܰܟ̈ܝܳܢ ܓܰܠܝ̈ܳܬܰܢ ܆ ܢܶܗܘܶܐ ܡܳܐܢ̈ܶܐ ܡܛܰܝ̈ܒܶܐ ܠܪܘܚܐ ܕܰܐܠܳܗܐ . ܕܢܶܥܡܰܪ ܒܰܢ ܕܰܟܝܳܐܺܝܬ ܘܩܰܕܺܝܫܳܐܝܬ . ܟܰܕ ܒܺܐܝܕܰܥܬܐ ܘܰܒܚܶܟܡܬܐ ܠܟܻ̈ܐܒܶܐ ܕܓܳܕܫܺܝܢ ܒܰܢ ܡܰܐܣܶܝܢ ܚܢܢ ܇ ܘܰܚܒܳܪ̈ܳܬܐ ܕܰܚܛܺܝܬܐ ܡܶܢ ܢܰܦܫܢ ܡܰܚܠܡܺܝܢ ܚܢܢ . ܠܰܝܬ ܓܶܝܪ ܚܰܕ ܡܶܢ ܟܺܐܒ̈ܶܐ ܕܰܐܪ̈ܓܺܝܓܳܬܐ ܇ ܕܠܐ ܝܺܗܺܝܒ ܠܰܢ ܣܰܡܐ 152 ܡܶܢ ܡܶܠܰܬ ܐܰܠܗܐ ܠܳܐܣܝܽܘܬܗ ܆ ܒܗܳܝ ܓܶܝܪ ܕܡܽܘܬܐ ܕܰܡܡܰܙܓܺܝܢ ܘܡܰܬܩܢܺܝܢ ܡܶܢ ܐܳܣܰܘ̈ܳܬܐ ܣܰܡ̈ܡܳܢܶܐ ܠܟܺܐܒ̈ܐ ܦܰܓܪ̈ܳܢܐ ܆ ܐܶܬܛܰܝܰܒܘ ܘܶܐܬܬܰܩܰܢܘ ܡܶܢ ܪܘܚܐ ܕܐܠܗܐ ܇ ܣܰܡ̈ܡܳܢܐ ܕܠܘܩܒܰܠ 153 ܚܰܫ̈ܶܐ ܕܰܚܛܳܗ̈ܶܐ . ܕܰܐܝܢܐ ܕܡܰܪܓܶܫ ܒܟܺܐܒܐ ܆ ܢܶܫܟܰܚ ܠܗ ܣܰܡܐ ܥܰܠ ܓܰܢܒܗ ܆ 154 ܘܡܶܢ ܩܘܪܒܐ ܢܩܰܪܶܒ ܥܘܕܪܳܢܐ ܠܰܩܢܽܘܡܗ . ܟܽܠ ܡܶܕܶܡ 155 ܓܶܝܪ ܐܰܝܟ ܕܰܒܣܽܘܓܳܐܐ ܒܕܰܠܩܽܘܒܠܶܗ ܡܶܬܐܰܣܶܐ . ܕܣܰܩܘܒܠܳܝܽܘܬܗ ܕܣܰܡܐ ܬܶܬܟܰܬܰܫ ܥܰܡ ܢܶܟܝܳܢܗ ܕܟܺܐܒܐ . ܟܻ̈ܐܒܶܐ ܓܝܪ ܕܓܳܕܫܺܝܢ ܡܶܢ ܩܰܪܺܝܪܘܬܐ ܆ ܒܥܶܩܳܪ̈ܶܐ ܚܰܡܺܝ̈ܡܶܐ ܡܩܰܒܠܝܢ ܐܳܣܝܽܘܬܐ . ܘܰܐܝܠܶܝܢ ܕܡܶܢ ܚܰܡܺܝܡܘܬܐ ܓܳܕܫܺܝܢ . ܨܶܒ̈ܘܳܬܐ ܕܰܡܦܰܝܓܳܢ ܡܶܬܩܰܪ̈ܒܳܢ ܠܥܽܘܕܪ̈ܳܢܰܝܗܘܢ . 156 ܗܳܟܰܢܐ ܐܳܦ ܠܰܐܝܠܶܝܢ ܕܓܳܕܫܝܢ ܡܶܢ ܪܰܛܺܝܒܘܬܐ ܆ ܡܰܐܣܝܐ ܝܰܒܺܝܫܘܬܐ . ܘܰܐܝܠܶܝܢ ܕܗ̈ܳܘܶܝܢ ܡܶܢ ܪܰܛܝܒܘܬܐ : ܨܶܒ̈ܘܳܬܐ ܕܰܡܢ̈ܰܓܒܳܢ ܡܶܬܝܰܗ̈ܒܳܢ ܠܳܐܣܝܽܘܬܗܘܢ . ܣܰܒ ܠܟ 157 ܗܳܟܝܠ ܡܶܢ ܗܳܪܟܐ ܕܡܽܘܬܐ . ܐܳܘ ܦܳܪܽܘܫܐ ܆ ܕܨܳܒܶܐ ܕܢܰܐܣܶܐ ܟܻ̈ܐܒܶܐ ܕܢܰܦܫܐ . 158 ܘܰܣܥܽܘܪ ܨܶܝܕ ܢܰܦܫܟ ܡܶܕܶܡ ܕܣܳܥܪܐ ܐܽܘܡܳܢܽܘܬܐ ܕܳܐܣܝܽܘܬܐ ܨܶܝܕ ܦܰܓܪܐ . ܡܶܛܠ ܗܳܕܐ ܓܶܝܪ ܣܺܝܡ 159 ܩܕܳܡ ܥܰܝ̈ܢܰܝܢ ܥܒܳܕܐ ܕܓܰܠܝ̈ܳܬܐ ܆ ܕܢܶܗܘܶܐ ܬܰܚܘܺܝܬܐ ܕܝܽܘܠܦܳܢܐ ܠܰܐܝܠܶܝܢ ܕܟܰܣ̈ܝܳܢ ܇ ܘܰܒܗ̇ܝ ܕܡܽܘܬܐ ܕܡܶܬܰܐܣܶܐ ܦܰܓܪܐ ܆ ܢܰܐܣܶܝܗ̇ ܠܢܰܦܫܐ ܡܶܢ ܟܻ̈ܐܒܶܐ ܕܒܺܝ̈ܫܳܬܐ . ܟܰܕ ܡܥܰܬܕܺܝܢܢ ܠܘܩܒܰܠ ܟܽܠ ܚܰܕ ܚܰܕ 160 ܡܶܢ ܚܰܫ̈ܶܐ ܕܰܚܛܳܗ̈ܐ ܆ ܣܰܡܐ ܕܺܐܝܬܰܘܗܝ ܣܰܩܽܘܒܠܗ ܕܟܺܐܒܐ . ܠܘܩܒܰܠ ܦܠܺܝܓܽܘܬܐ ܗܰܝܡܳܢܘܬܐ . ܠܘܩܒܰܠ ܛܳܥܝܽܘܬܐ ܫܪܳܪܐ . ܠܘܩܒܰܠ 161 ܡܰܣܒܪܳܢܘܬܐ ܚܰܬܺܝܬܘܬܐ . ܠܘܩܒܰܠ ܕܰܓܳܠܘܬܐ ܬܪܺܝܨܽܘܬܐ . ܠܘܩܒܰܠ ܢܶܟܠܳܐ ܦܫܺܝܛܽܘܬܐ . ܠܘܩܒܰܠ ܚܳܪܥܽܘܬܐ ܬܰܡܺܝܡܽܘܬܐ . ܠܘܩܒܰܠ ܕܠܺܝܚܽܘܬܐ ܫܰܦܝܽܘܬܐ . ܠܘܩܒܰܠ ܩܰܫܝܽܘܬܐ ܢܺܝܚܽܘܬܐ . ܠܘܩܒܰܠ ܥܰܓܪܽܘܬܐ ܒܰܣܺܝܡܘܬܐ . ܠܽܘܩܒܰܠ ܪܶܓܬܐ ܕܦܰܓܪܐ ܆ ܪܶܓܬܐ ܕܪܽܘܚܐ . ܠܘܩܒܰܠ ܦܽܘܪܓܳܝܐ ܚܰܫܐ . ܠܘܩܒܰܠ ܚܰܕܘܬܗ ܕܥܳܠܡܐ 162 ܚܰܕܽܘܬܗ ܕܰܡܫܺܝܚܐ . ܠܘܩܒܰܠ ܙܡܳܪ̈ܶܐ 163 ܙܡܺܝܪ̈ܳܬܐ ܕܪܽܘܚܐ . ܠܘܩܒܰܠ ܫܥܳܬܐ ܆ ܬܶܐܢ̈ܚܳܬܐ ܘܒܶܟܝܐ . ܠܽܘܩܒܰܠ ܐܳܣܽܘܛܘܬܐ ܨܰܘܡܐ . ܠܽܘܩܒܰܠ ܫܶܩܝܐ ܡܰܪܘܝܳܢܐ ܨܰܗܝܽܘܬܐ ܕܦܘܪܫܳܢܐ . ܠܘܩܒܰܠ ܢܝܳܚܐ ܥܰܡܠܐ . 164 ܠܘܩܒܰܠ ܒܘܣܳܡܐ ܛܽܘܪܳܦܐ . ܠܽܘܩܒܰܠ ܗܰܢܺܝܐܘܬܐ 165 ܒܶܣܪܳܢܳܝܬܐ . ܗܰܢܺܝܐܝܘܬܐ 166 ܕܚܽܘ̈ܫܳܒܶܐ ܕܪ̈ܳܘܙܺܝܢ ܒܪܽܘܚ . ܠܘܩܒܰܠ ܡܰܡܠܠܐ ܫܶܠܝܐ . ܠܘܩܒܰܠ ܥܶܢ̈ܝܳܢܶܐ ܒܰܪ̈ܳܝܶܐ ܫܶܬܩܐ . ܠܘܩܒܰܠ ܪܰܦܝܽܘܬܐ ܚܺܝܨܽܘܬܐ . ܠܘܩܒܰܠ ܡܰܬܺܝܢܽܘܬܐ ܩܰܠܺܝܠܽܘܬܐ . ܠܘܩܒܰܠ ܡܰܗܡܝܳܢܽܘܬܐ 167 ܕܚܽܘ̈ܫܳܒܶܐ ܚܰܪܺܝܦܽܘܬܐ 168 ܕܗܰܘܢܐ . ܠܘܩܒܰܠ ܩܽܘܛܳܥ ܪܶܥܝܳܢܐ 169 ܡܚܰܡܣܢܳܢܽܘܬܐ . ܠܘܩܒܰܠ ܚܰܪܡܽܘܬܐ ܡܪܰܚܡܳܢܽܘܬܐ . ܠܘܩܒܰܠ ܒܺܝܫܽܘܬ 170 ܪܶܥܝܳܢܐ ܛܳܒܽܘܬ ܢܰܦܫܐ . ܠܽܘܩܒܰܠ ܪܳܡܽܘܬܐ ܡܰܟܺܝܟܽܘܬܐ . ܠܽܘܩܒܰܠ ܫܽܘܒܗܳܪܐ 171 ܫܺܝܛܽܘܬܐ . ܠܽܘܩܒܰܠ ܪܶܚܡܰܬ ܐܺܝܩܳܪܐ ܫܽܘܥܒܳܕܐ . ܠܘܩܒܰܠ ܩܽܘܠܳܣܐ ܓܽܘܢܳܝܐ . ܠܽܘܩܒܰܠ ܥܽܘܬܪܐ ܡܶܣܟܺܢܽܘܬܐ . ܠܽܘܩܒܰܠ ܩܶܢܝܳܢܐ ܡܣܰܪܩܽܘܬܐ . ܠܽܘܩܒܰܠ ܒܥܶܠܕܒܳܒܽܘܬܐ ܫܰܝܢܐ . ܠܽܘܩܒܰܠ ܣܶܢܶܐܬܐ ܚܽܘܒܐ . ܠܽܘܩܒܰܠ 172 ܪܽܘܓܙܐ ܬܰܪܥܽܘܬܐ . ܠܽܘܩܒܰܠ ܚܶܡܬܐ ܡܫܰܝܢܽܘܬܐ . ܠܽܘܩܒܰܠ ܚܣܳܡܐ ܚܽܘܒܐ . ܠܽܘܩܒܰܠ ܛܢܳܢܐ ܒܺܝܫܐ ܪܶܚܡܰܬ ܒܢܝ̈ܐܢܫܐ . ܠܽܘܩܒܰܠ ܠܰܘ̈ܛܳܬܐ ܒܽܘܪ̈ܟܳܬܐ . ܠܽܘܩܒܰܠ ܡܚܽܘܬܐ ܕܥܰܠ ܦܰܟܐ . ܕܢܰܦܢܶܐ ܦܰܟܐ ܐܚܪܺܢܐ ܠܗܰܘ ܕܡܳܚܶܐ ܠܰܢ . ܠܽܘܩܒܰܠ ܥܳܩܬܐ ܚܰܕܽܘܬܐ . ܠܽܘܩܒܰܠ ܡܰܣܒܪܳܢܘܬܐ ܕܥܰܠ ܢܰܦܫܰܢ . ܣܰܒܪܐ ܬܟܺܝܠܐ ܕܰܠܘܳܬ ܐܰܠܗܐ . ܠܽܘܩܒܰܠ ܚܰܫ̈ܶܐ ܦܰܓܪ̈ܳܢܶܐ ܚܰܫ̈ܶܐ ܪ̈ܽܘܚܳܢܶܐ . ܠܽܘܩܒܰܠ ܚܙܳܬܐ ܕܦܰܓܪܐ ܚܙܳܬܐ ܕܪܽܘܚܐ . ܠܽܘܩܒܰܠ ܨܶܒܬܐ 173 ܕܰܠܒܽܘ̈ܫܶܐ ܣܽܘܡܥܳܠܐ ܕܰܠܒܽܘ̈ܫܶܐ . ܠܽܘܩܒܰܠ ܓܰܐܝܽܘܬܐ ܥܳܢܘܳܝܽܘܬܐ . ܠܽܘܩܒܰܠ ܕܰܗܺܝܢܽܘܬܐ ܢܰܚܒܽܘܬܐ . ܠܽܘܩܒܰܠ ܚܽܘܫܳܒܐ ܕܪܳܢܶܐ ܒܡܶܐܟ̈ܠܳܬܐ ܪܶܥܝܳܢܐ ܕܗܳܪܶܓ ܒܰܫܡܰܝܳܢ̈ܝܳܬܐ . ܠܽܘܩܒܰܠ ܚܙܳܬܐ ܕܟܽܘܠ ܡܶܕܶܡ ܕܡܶܬܚܙܶܐ ܆ ܥܽܘܗܕܳܢܐ ܕܟܽܘܠ ܡܶܕܶܡ ܕܠܐ ܡܶܬܚܙܶܐ . ܠܽܘܩܒܰܠ ܥܳܠܡܐ ܕܰܬܢܳܢ . ܒܥܳܬܶܗ ܕܥܳܠܡܐ ܕܰܥܬܺܝܕ . ܠܽܘܩܒܰܠ ܪܶܚܡܬܐ ܕܰܐܒ̈ܳܗܶܐ 174 ܕܦܰܓܪܐ . ܪܶܚܡܬܐ ܕܰܐܒ̈ܳܗܶܐ ܕܪܽܘܚܐ . ܠܽܘܩܒܰܠ ܐܰܣܺܝܪܽܘܬܐ ܕܰܒܓܶܢܣܐ ܐܢܳܫܳܝܐ . ܐܰܣܺܝܪܽܘܬ ܡܰܕܥܰܢ ܒܛܽܘܗܡܰܢ ܫܡܰܝܳܢܐ . ܠܽܘܩܒܰܠ ܡܕܺܝܢܬܐ ܘܒܰܝܬܐ ܕܰܒܓܰܘ ܐܰܪܥܐ . ܥܽܘܡܪܐ ܕܐܘܪܫܠܡ 175 ܕܰܠܥܶܠ ܀ ܗܳܠܶܝܢ ܗܳܟܺܝܠ ܟܽܘܠܗܶܝܢ . ܘܕܰܐܟܘܳܬܗܶܝܢ ܆ ܒܕܰܠܩܽܘܒܠܐ ܡܶܬܰܐܣ̈ܝܳܢ . ܘܰܒܕܰܠܩܽܘܒܠܐ ܡܶܬܚܰܠܡܳܢ . ܘܰܐܝܢܳܐ ܕܪܳܐܶܓ ܠܗܶܝܢ ܠܪ̈ܽܘܚܳܢܝܳܬܐ ܆ ܙܳܕܶܩ ܠܗ ܕܢܶܟܦܽܘܪ ܒܦܰܓܪ̈ܳܢܝܳܬܐ . ܥܕܰܡܐ ܓܶܝܪ ܕܡܳܝܬܐ ܒܰܢ ܚܕܳܐ ܪܶܓܬܐ ܆ ܠܐ ܚܳܝܳܐ ܒܰܢ ܐܚܪܺܬܐ . ܗܳܢܰܘ ܕܶܝܢ ܥܕܰܡܐ ܕܡܳܝܬܐ ܪܶܓܬܐ ܕܦܰܓܪܐ ܆ ܠܐ ܚܳܝܐ ܒܚܽܘ̈ܫܳܒܰܝܢ ܪܶܓܬܐ ܕܪܽܘܚܐ . ܡܰܘܬܐ ܓܶܝܪ ܕܟܽܠ ܚܕܐ ܡܶܢܗܶܝܢ ܆ ܡܰܚܝܳܢܐ 176 ܗ̣ܘ ܕܰܚܒܰܪܬܳܗ̇ . ܐܶܡܰܬܝ ܓܶܝܪ ܕܦܰܓܪܐ ܥܰܡ ܟܽܘܠܗܶܝܢ ܐܪ̈ܓܺܝܓܳܬܗ ܚܰܝ ܒܰܢ : ܡܳܝܬܐ 177 ܗܺܝ ܢܰܦܫܐ ܥܰܡ ܟܽܠܗܶܝܢ ܐܪ̈ܓܺܝܓܳܬܳܗ̇ . ܡܐ ܕܝܢ ܕܶܐܫܬܰܘܬܦܰܬ ܢܰܦܫܐ ܠܚܰܝ̈ܶܐ ܕܰܒܪܽܘܚܐ ܆ ܘܰܚܝܰܘ ܥܰܡܳܗ̇ ܟܽܠܗܘܢ ܗܰܕܳܡܶܝ̈ܗ̇ : ܕܺܐܝܬܰܝܗܘܢ ܚܽܘ̈ܫܳܒܶܝܗ̇ 178 ܆ ܗܳܝܕܶܝܢ ܩܳܐܶܡ ܒܰܪܢܳܫܐ ܡܶܢ ܡܺܝ̈ܬܶܐ ܇ ܘܚܳܝܳܐ ܒܚܰܝ̈ܶܐ ܚܰܕ̈ܬܶܐ ܕܥܳܠܡܐ ܚܰܕܬܐ . ܥܕܰܡܐ ܓܶܝܪ ܕܫܳܠܚܺܝܢ ܚܢܢ ܠܒܰܪ ܐܢܳܫܐ ܥܰܬܺܝܩܐ ܆ ܠܐ ܡܶܫܟܚܺܝܢܰܢ ܠܳܒܫܺܝܢܰܢ ܠܒܰܪ ܐܢܳܫܐ 179 ܚܰܕܬܐ ܕܪܽܘܚ . ܘܟܰܕ 180 ܡܶܢ ܛܰܝܒܽܘܬܐ ܠܳܒܫܺܝܢ ܚܢܢ ܠܗ ܆ ܐܶܠܐ ܠܳܐ ܡܰܪܓܫܺܝܢ ܚܢܢ ܒܗ . ܗܳܠܶܝܢ ܓܶܝܪ ܟܻ̈ܐܒܶܐ 181 ܟܽܘܠܗܘܢ ܕܰܚܫܰܒܢ ܚܢܢ ܆ ܒܗܳܠܶܝܢ ܣܰܡ̈ܡܳܢܶܐ ܡܶܬܰܐܣܶܝܢ . ܘܡܶܟܝܠ 182 ܕܺܝܠܗ ܗܺܝ ܕܗܰܘ ܕܡܶܬܟܪܰܗ ܕܢܶܕܰܥ ܟܽܘܪܗܳܢܗ . ܘܢܶܗܘܶܐ ܐܳܣܝܐ ܠܰܩܢܽܘܡܗ . ܘܰܠܟܽܠ ܚܰܕ ܡܶܢ ܟܻ̈ܐܒܶܐ ܗܳܠܝܢ ܕܰܚܫܰܒܢ ܚܢܢ ܆ ܢܣܺܝܡ ܠܗ ܣܰܡܐ ܣܰܩܘܒܠܗ . 183 ܗܐ ܓܝܪ ܥܰܠ ܓܰܒܶܗ ܕܟܺܐܒܐ ܣܺܝܡ ܥܶܩܳܪܐ ܕܡܰܚܠܶܡ ܠܗ . ܘܰܠܘܳܬܗ 184 ܕܫܽܘܚܢܐ ܐܝܬܘܗܝ ܣܰܡܐ ܕܡܰܐܣܶܐ ܠܗ . ܐܶܢ ܓܶܝܪ ܒܳܥܶܝܬ ܕܬܰܐܣܶܐ ܟܻ̈ܐܒܰܝܟ ܆ ܗܐ ܣܰܡ̈ܡܳܢܐ ܕܳܐܣܝܽܘܬܗܘܢ . ܥܰܠ ܓܶܢܒܗܽܘܢ . ܒܰܠܚܽܘܕ ܐܰܪܓܶܫ ܒܟܻ̈ܐܒܰܝܟ ܆ ܘܰܩܢܺܝ ܐܺܝܕܰܥܬܐ ܕܥܶܩܳܪ̈ܶܐ ܡܰܐܣ̈ܝܳܢܰܝܗܘܢ . ܘܡܶܢ ܩܰܠܝܠ ܢܺܝܫܐ ܕܪܶܫܡܶܬ ܠܳܟ ܆ ܐܶܬܒܰܝܢ ܕܫܰܪܟܐ ܡܶܢ ܒܛܺܝܠܘܬܐ ܕܢܰܦܫܳܟ . ܠܰܘ ܓܶܝܪ ܟܽܘܠ ܡܶܕܡ ܡܰܠܶܦ ܠܳܟ ܝܽܘܠܦܳܢܐ ܆ ܕܠܐ ܬܶܗܘܐ ܕܰܡܺܝܟܐ ܘܒܰܛܺܝܠܐ . ܐܶܢ ܕܝܢ ܣܒܺܝܪ̈ܳܢ ܠܳܟ ܕܥܰܣ̈ܩܳܢ ܝܰܬܺܝܪ ܡܶܢ ܚܰܝܠܟ : ܐܰܝܠܶܝܢ ܕܰܟܬܺܝ̈ܒܳܢ ܐܰܘ ܐܰܝܠܶܝܢ ܕܰܥܬܺܝ̈ܕܳܢ ܕܢܶܬܟܰܬܒ̈ܳܢ ܆ ܩܪܺܝ ܠܰܐܠܳܗܐ ܠܥܘܕܪܳܢܟ ܆ ܘܡܶܢܶܗ ܫܳܩܠܰܬ 185 ܛܰܝܒܘܬܐ ܕܰܡܥܰܕܪܐ ܠܳܟ ܒܰܩܪܳܒܐ ܕܒܶܗ ܩܳܝܡܰܬ . 186 ܢܶܩܪܽܘܒ ܡܳܕܶܝܢ ܒܥܽܘܕܪܳܢܐ ܕܰܐܠܗܐ ܆ ܘܰܒܡ̈ܶܠܶܐ ܙܥܽܘܪ̈ܝܳܬܐ ܢܶܪܫܽܘܡ ܥܰܠ ܟܘܠ ܚܰܕ ܡܶܢ ܚܰܫ̈ܶܐ ܗܳܠܝܢ ܆ ܐܰܝܟ ܕܺܐܝܬ ܒܚܰܝܠܰܢ . ܗܳܢܰܘ ܕܶܝܢ ܐܰܝܟ 187 ܕܰܡܦܰܪܢܣܐ ܛܰܝܒܽܘܬܐ ܇ ܠܥܘܕܪܳܢܐ ܕܰܩܢܽܘܡܝ ܇ ܘܰܠܝܽܘܬܪܳܢܐ ܕܰܐܚܪ̈ܳܢܐ . ܟܰܕ ܣܳܝܡܺܝܢ ܚܢܢ ܠܗܘܢ ܠܫܰܪ̈ܒܶܐ ܒܛܶܟܣܐ ܚܰܕ ܒܳܬܰܪ ܚܰܕ . ܘܰܡܚܰܘܶܝܢ ܚܢܢ ܕܡܶܢ ܐܰܝܟܐ ܙܳܕܶܩ ܠܗ ܠܬܰܠܡܺܝܕܐ ܕܰܢܫܰܪܐ ܆ ܘܰܐܝܟܰܢܐ ܢܶܬܝܰܒܰܠ ܘܢܶܣܰܩ ܒܟܽܠܗܘܢ ܕܰܪ̈ܓܶܐ ܕܕܽܘܒܳܪ̈ܐ ܇ ܥܕܰܡܐ ܕܡܶܬܡܰܛܶܐ ܠܕܰܪܓܐ ܥܶܠܳܝܐ ܕܚܽܘܒܳܐ . ܘܡܶܢܶܗ ܣܳܠܶܩ ܠܕܰܪܓܐ ܕܰܓܡܺܝܪܘܬܐ ܆ ܘܗܳܝܕܝܢ ܡܩܰܒܶܠ ܠܗ ܐܰܬܪܐ ܪܽܘܚܳܢܐ ܕܚܰܕܘܬܗ ܕܰܡܫܺܝܚܐ . ܗܰܘ ܕܡܳܐ ܕܩܳܡ ܒܗ ܆ ܐܶܬܚܰܪܰܪ ܡܶܢ ܚ̈ܫܐ . ܘܶܐܬܦܰܠܰܛ ܡܶܢ ܐܪ̈ܓܺܝܓܳܬܐ ܆ ܘܰܟܒܰܫ ܟܽܘܠܗܘܢ ܒܥܶܠܕ̈ܒܳܒܰܘܗܝ ܬܚܶܝܬ ܪ̈ܶܓܠܰܘܗܝ . ܘܰܒܦܰܪܗܣܺܝܰܐ ܡܶܟܺܝܠ 188 ܡܡܰܠܶܠ ܒܰܪ ܐܢܳܫܐ ܡܶܠܬܗ ܕܰܫܠܺܝܚܐ ܆ 189 ܕܡܶܟܺܝܠ ܚܰܝ ܐܢܐ ܠܳܐ ܗܘܳܐ ܐܶܢܐ ܇ ܐܶܠܐ ܚܰܝ ܒܺܝ ܡܫܺܝܚܳܐ . ܕܠܶܗ ܫܽܘܒܚܐ ܠܥܳܠܡܝܢ 190 ܐܰܡܺܝܢ ܀ ܫܠܶܡ ܡܺܐܡܪܐ ܩܰܕܡܳܝܐ ܕܥܶܠܬܳܗ̇ ܕܦܶܢܩܺܝܬܐ ܀ ܡܐܡܪܐ ܩܕܡܝܐ ܕܥܠ ܥܠܬܗ̇ ܕܦܢܩܝܬܐ ܡܐܡܪܐ ܩܕܡܝܐ ܕܥܠ ܥܠܬܗ̇ ܕܦܢܩܝܬܐ