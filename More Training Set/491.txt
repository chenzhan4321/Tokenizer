ܩܢ̈ܘܢܐ ܕܡܪܝ ܪܒܘܠܐ ܐܦܝܣܩܘܦܐ ܕܐܘܪܗܝ ܩܢ̈ܘܢܐ ܕܡܪܝ ܪܒܘܠܐ ܐܦܝܣܩܘܦܐ ܕܐܘܪܗܝ . ܩܢܘܢܐ ܩܕܡܝܐ (:) ܩܕܡ ܟܠ ܡܕܡ ܬܗܘܐ ܒܛܝܠܘܬܐ ܠܕܝܪ̈ܝܐܼ . ܕܢ̈ܫܐ ܠܓܡܪ ܆ ܠܐ ܢܗܘܝܢ ܥ̈ܐܠܢ ܠܕܝܪ̈ܬܗܘܢ ܀ ܬܘܒ ܠܐ ܢܗܘܐ ܐܢܫ ܡܢ ܕܝܪ̈ܝܐ ܝܗܒܿ ܡܫܚܐ ܇ ܘܝܬܝܪܐܝܬ ܠܢ̈ܫܐ . ܐܢ ܕܝܢ ܐܝܬ ܐܢܫ ܕܐܝܬ ܠܘܬܗ ܛܝܒܘܬܐ ܓܠܝܐܝܬ ܆ ܠܓܒܪ̈ܐ ܢܗܘܐ ܝܗܿܒ ܡܫܚܐ . ܘܐܢ ܐܝܬ ܢܫ̈ܐ ܕܐܠܨ̈ܢ ܆ ܒܝܕ ܐܢ̈ܫܝܗܝܢ ܢܫܬܕܪ ܠܗ̈ܝܢ . ܬܘܒ ܕܘܟܪ̈ܢܐ ܒܕܝܪ̈ܬܐܼ ܠܐ ܢܗܘܘܢ ܇ ܒܟܢ̈ܘܫܝܐ ܕܐܢܫܘܬܐ ܇ ܐܠܐ ܕܐܚ̈ܐ ܕܝܠܗܿ ܕܕܝܪܐ ܒܠܚܘܕ ܀ ܬܘܒܼ ܕܠܐ ܢܗܘܘܢ ܡܪ̈ܦܝܢ ܕܝܪ̈ܝܐ ܡܘܬܒܗܘܢ ܇ ܘܐܿܓܪܝܢ ܠܗܘܢ ܕܝ̈ܢܐ ܒܦܪܨܘܦܐ ܕܡ̈ܣܟܢܐ ܘܐܙܠܝܢ ܠܡ̈ܕܝܢܬܐ ܐܘ ܠܘܬ ܕܝ̈ܢܐ ܀ ܠܐ ܒܥܠܬܐ ܕܣܘܥܪ̈ܢܐ ܘܐ ܕܥܿܒ̈ܕܐ ܇ ܢܒܿܛܠܘܢ ܕܝܪ̈ܝܐ ܥ̈ܕܢܐ ܇ ܐܝܠܝܢ ܕܚܪ̈ܝܩܝܢ ܠܬܫܡܫܬܐ ܒܐܝܡܡܐ ܘܒܠܠܝܐ ܀ ܬܘܒ ܠܐ ܐܢܫ ܡܢ ܕܝܪ̈ܝܐ ܢܗܘܐ ܫܩܿܠ ܦ̈ܬܓܡܐ ܡܢ ܟ̈ܬܒܐ ܩ̈ܕܝܫܐ ܠܐܢܫ ܀ ܬܘܒ ܐܢ ܐܢܫ ܢܼܙܒܢ ܥܒܘܪܐ ܠܚܫܚܬܐ ܕܕܝܪܐ ܆ ܠܐ ܢܣܼܒ ܡܕܡ ܝܬܝܪܐ . ܐܠܐ ܐܝܟ ܕܡܙܒܢܝܢ ܒܙܒܢܐ pb. 211 ܕܐܕܪܐ . ܒܐܬܪܐ ܗܿܘ ܆ ܗܟܢܐ ܢܙܒܢ ܟܕ ܠܐ ܡܬܝܥܢ ܒܫܡ ܕܝܪܐ . ܬܘܒ ܠܩܨ̈ܘܡܐ ܘ̈ܠܠܚܘܫܐ ܘܠܐܝܠܝܢ ܕܟܿܬܒܝܢ ܛ̈ܣܐ : ܘܡܿܫܚܝܢ ܠܓܒܪ̈ܐ ܘܠܢ̈ܫܐ ܆ ܕܡܿܬܕܒܪܝܢ ܒܐܣܟܡܐ ܕܐܣܝܘܬܐ ܆ ܡܢ ܟܠܗ ܐܬܪܐ ܪܕܘܦܘ ܇ ܘܣܒܘ ܡܢܗܘܢ ܥܪܒܐ ܆ ܕܠܐܘܚܕܢܼܢ ܠܐ ܢܥܠܘܢ ܀ ܬܘܒ . ܠܐ ܗܘܘ ܡ̈ܫܬܘܬܦܝܢ ܒ̈ܢܝ ܥܕܬܐ ܠܗܪ̈ܛܝܩܘ . ܠܐ ܒܡܠܬܐܼ ܘܠܐ ܒܥܿܒܕܐ ܀ pb. 211 ܩܢ̈ܘܢܐ ܕܡܪܝ ܪܒܘܠܐ ܐܦܝܣܩܘܦܐ ܕܐܘܪܗܝ ܩܢ̈ܘܢܐ ܕܡܪܝ ܪܒܘܠܐ ܐܦܝܣܩܘܦܐ ܕܐܘܪܗܝ