ܥܲܠ ܙܲܟܲܝ ܡܵܟ̣ܣܵܐ ܕܝܼܠܹܗ ܕܡܵܪܝ ܝܲܥܩܘܿܒ̣ ܡܐܡܪܐ . ܢܗ . ܕܥܲܠ ܙܲܟܲܝ ܡܵܟ̣ܣܵܐ . ܕܝܼܠܹܗ ܕܡܵܪܝ ܝܲܥܩܘܿܒ̣ ܡܐܡܪܐ . ܢܗ . ܕܥܲܠ ܙܲܟܲܝ ܡܵܟ̣ܣܵܐ . ܡܸܛܠ ܒܝܼ̈ܫܹܐ ܐܲܪܡ̣ܝܼ ܐܘܼܪܚܹܗ ܒܥܵܠܡܵܐ ܡܵܪܲܢ : ܕܲܢܟܲܢܸܫ ܗ̄ܘ̣ܵܐ ܠܐܲܝܠܹܝܢ ܕܲܛܥ̣ܵܘ ܡ̣ܢ ܒܹܝܬܼ ܐܲܒ̣ܘܼܗܝ ܀ ܨܹܝܕܼ ܚܲܛܵܝܹ̈ܐ ܬܪܲܨ ܡܲܪܕܝܼܬܹܗ ܕܢܲܦܢܸܐ ܐܸܢܘܿܢ : ܘܲܠܛܵܥܲܝ̈ܵܐ ܒܥ̣ܵܐ ܢܸܫܬܲܟ̣ܚܘܼܢ 1 : ܕܐܲܒ݁ܝܼܕܼܝܼܢ ܗ̄ܘ̣ܵܘ ܀ ܐܲܪܦܝܼ ܫܟ̣ܝܼ̈ܚܹܐ ܘܲܠܐܲܒ݁ܝܼ̈ܕܹܐ ܒܥ̣ܵܐ ܒܲܛܢܵܢܹܗ : pb. 345 ܫܒܲܩ ܠܲܓ̣ܡܝܼܪܹ̈ܐ ܥܲܡ ܬܲܝܵܒܹ̈ܐ ܡܸܬܼܗܲܦܲܟ̣ ܗ̄ܘ̣ܵܐ ܀ ܡ̣ܢ ܙܵܢܝܼܬܼܵܐ 2 : ܡܸܬܼܢܲܫܲܩ ܗ̄ܘ̣ܵܐ ܘܲܡܩܲܒܸ݁ܠ ܗ̄ܘ̣ܵܐ : ܘܥܲܡ ܚܲܛܵܝܹ̈ܐ ܩܵܪܹܝܢ ܗ̄ܘ̣ܵܘ ܠܹܗ ܘܡܸܬܼܒܲܣܲܡ ܗ̄ܘ̣ܵܐ ܀ ܚܲܒ̣ܪܵܐ ܕܡܵܟ̣ܣܹ̈ܐ ܘܲܕܼܙܵܢ̈ܝܵܬܼܵܐ ܡܸܫܬܲܡܲܗ ܗ̄ܘ̣ܵܐ : ܥܨܵܒܹ̈ܐ ܛܥܝܼܢ ܗ̄ܘ̣ܵܐ ܘܐܸܠܵܐ ܬܒ̣ܝܼܪܹ̈ܐ ܠܵܐ ܪܵܚܹ̇ܡ ܗ̄ܘ̣ܵܐ ܀ ܠܵܘ ܠܲܚܠܝܼ̈ܡܹܐ ܢܚܸܬܼ ܗ̄ܘ̣ܵܐ ܕܢܸܥܣܘܿܪ ܐܵܣܝܵܐ ܛܵܒ̣ܵܐ : ܕܐܸܠܵܐ ܟܪ̈ܝܼܗܹܐ ܠܵܐ ܣܢܝܼܩܝܼܢ ܗ̄ܘ̣ܵܘ ܥܲܠ ܥܘܼܕܼܪ̈ܵܢܵܘܗܝ ܀ ܠܐܲܝܢܵܐ ܕܠܵܐ ܡ̣ܝܼܬܼ ܠܵܐ ܐܵܠܨܵܐ ܠܹܗ ܥܲܠ ܢܘܼܚܵܡܵܐ : ܘܐܲܝܢܵܐ ܕܠܵܐ ܚܛ̣ܵܐ ܐܵܦ ܫܘܼܒ̣ܩܵܢܵܐ ܠܹܗ ܝܲܬ݁ܝܼܪܵܐ ܗ̄ܘ̣ ܀ ܐܲܝܢܵܐ ܕܲܬܼܒ̣ܝܼܪ ܒܵܥܹ̇ܐ ܥܨܵܒ̣ܵܐ ܕܢܸܬܼܩܲܪܲܒ̣ ܠܹܗ : ܘܡܲܢ ܕܲܡܡܲܚܲܝ ܩܵܪܹܐ ܠܐܵܣܝܵܐ ܢܹܐܬܸܐ ܨܹܐܕܼܵܘܗܝ 3 :܀ ܣܲܡܵܐ ܕܫܘܼܚ̈ܢܹܐ ܐܸܠܵܐ ܠܫܘܼܚ̈ܢܹܐ ܠܵܐ ( ܡܬܼܘܿܡ ܡܬ݁ܬ݁ܣܝܼܡ 4 : ܥܨܵܒ̣ܵܐ ܕܡܲܪ̈ܥܹܐ ܐܸܠܵܐ ܡܵܪ̈ܥܹܐ 5 : ܠܵܐ ܒܵܥܹ̇ܝܢ ܠܹܗ ܀ ܬܒ̣ܝܼܪ̈ܲܝ ܠܸܒܵܐ ܣܢܝܼܩܝܼܢ ܒܲܠܚܘܿܕܼ ܥܲܠ ܠܘܼܒܵܒ̣ܵܐ : ܐܵܦ ܥܲܝܝܼ̈ܩܲܝ ܪܘܼܚܵܐ ܐ̄ܠܝܼܨܝܼܢ ܥܲܠ ܒܘܼܝܵܐܵܐ ܀ ܐܲܝܢܵܐ ܕܐܝܼܬܼ ܠܹܗ ܫܘܼܚ̈ܢܹܐ ܣܢܝܼܩ ܗ̄ܘ̣ ܥܲܠ ܣܲܡ̈ܡܵܢܹܐ : ܕܟܲܕܼ ܡܸܬܼܐܲܣܸܐ ܢܸܗܘܸܐ ܢܦܹܐܫܵܐ ܠܲܚܒ̣ܵܪ̈ܵܬܹܗ ܀ ܡܲܢ ܕܐܲܣ̣ܓܝܼ ܪܲܚܡܹܗ ܠܡܵܪܹܐ ( ܚܵܘܒܹܗ : ܕܥܲܠ ܫܘܼܒ̣ܩܵܢܵܐ 6 : ܬܲܠܝܵܐ ܢܲܦ̮ܫܹܗ ܡܸܛܠ ܕܲܣܢܝܼܩ ܀ ܡܲܢ ܕܐܸܬܼܡܲܚܝܲܬ݀ ܢܲܦ̮ܫܹܗ ܒܥܵܘ̣ܠܵܐ ܘܚܲܫ̣ ( ܒܲܡܚܘܿܬܹܗ : pb. 346 ܠܗܵܘ̇ ܗ̄ܘ̣ 7 : ܚܵܫܲܚ ܣܲܡܵܐ ܕܪ̈ܲܚܡܹܐ ܕܢܸܬܼܩܲܪܲܒ̣ ܠܹܗ ܀ ܐܲܝܢܵܐ ܕܢܲܟ̣ܬܹܗ ܚܛܵܗܹ̈ܐ ܘܐܲܝܠܸܠ̣ ܦܵܪܘܿܫܵܐܝܼܬܼ : ܗܵܢܵܐ ܣܢܝܼܩ ܗ̄ܘ̣ ܥܲܠ ܥܵܨܘܿܒ̣ܵܐ ܕܢܸܬܼܦܲܪܲܣ ܠܹܗ ܀ ܡܲܢ ܕܲܒ̣ܠܝܼܥ ܠܹܗ ܒܓܹܐܪܵܐ ܕܪܘܼܫܥܵܐ ܥܲܠ ܗܲܕܵܡܵܘ̈ܗܝ : ܚܢܵܢܵܐ ܒܵܥܹ̇ܐ ܕܲܠܠܘܿܠܝܼܬܼܵܐ ܕܚܲܫܹܗ 8 : ܢܸܡܫܘܿܛ ܀ ܡܲܢ ܕܲܚܛܝܼܬܼܵܐ ܢܸܦܠܲܬ݀ ܥܠܵܘܗܝ ܐܲܝܟ̣ ܐܲܪܝܘܼܬܼܵܐ : ܪ̈ܲܚܡܹܐ ܒܵܥܹ̇ܐ ܕܲܢܦܲܨܘܿܢܵܝܗܝ ܡ̣ܢ ܚܘܼܒܵܠܵܐ ܀ ܫܲܦܝܼܪ ܡܵܕܹܝܢ ܨܹܝܕܼ ܚܲܛܵܝܹ̈ܐ ܐ̄ܬ݀ܵܐ ܦܵܪܘܿܩܲܢ : ܕܢܸܣܥܘܿܪ ܐܸܢܘܿܢ ܐܲܝܟ̣ ܥܵܨܘܿܒ̣ܵܐ ܠܲܡ̈ܡܲܚܲܝܵܐ ܀ ܒܙܲܟܲܝ ܡܵܟ̣ܣܵܐ ܫܘܼܩܵܐ ܥ̣ܒܲܕܼ ܠܵܗ̇ ܠܲܬܼܝܵܒ̣ܘܼܬܼܵܐ : ܕܟ̣ܠܢܵܫ ܢܹܐܬܸܐ ܢܸܬ݁ܬܲܓܲܪ ܒܵܗ̇ ܕܠܵܐ ܟܵܠܝܼܬܼܵܐ ܀ ܒܗܵܘ̇ ܒܵܙܘܿܙܵܐ ܝܲܗ̄ܒ̣ ܠܘܼܒܵܒ̣ܵܐ ܠܲܒ̣̈ܢܲܝ ܥܵܘ̣ܠܵܐ : ܕܐܸܢܗ݀ܘ ܕܬܼܵܝ̇ܒ݁ܝܼܢ ܠܵܐ ܡܸܬܼܢܲܚ݁ܕܼܝܼܢ ܡ̣ܢ ܟܹܐܢܘܼܬܼܵܐ ܀ ܐܲܝܟ̣ ܡܲܚܙܝܼܬܼܵܐ ܣ̣ܵܡܹܗ ܠܥܲܝܼ̈ܢܹܐ ܕܢܸܬܼܒܲܩܘܿܢ ܒܹܗ : ܕܐܸܢܗ݀ܘ ܕܦܵܢܹ̇ܝܢ ܠܵܐ ܡܸܬ݁ܕܲܟ̣ܪܝܼܢ ܣܘܼܪ̈ܚܵܢܲܝܗܘܿܢ ܀ ܡܲܢ̣ܘܼ ܢܸܦܣܘܿܩ 9 : ܣܲܒ̣ܪܵܐ ܕܢܲܦ̮ܫܹܗ ܟܲܕܼ ܚܵܐܲܪ ܒܹܗ : ܒܚܲܒ̣ܪܵܐ ܕܡܵܟ̣ܣܹ̈ܐ ܕܲܗܘ݀ܵܐ ܚܲܒ̣ܪܵܐ ܠܲܫܠܝܼܚܘܼܬܼܵܐ ܀ ܡܲܢ ܟܲܝ ܢܲܣܒܲܪ ܥܲܠ ܚܵܘ̈ܒܵܬܹܗ ܕܠܵܐ ܡܸܫܬܲܒ̣̈ܩܵܢ : ܕܲܠܚܵܛܘܿܦܵܐ ܚܵܙܹ̇ܐ ܕܲܚܠܝܼܛ ܥܲܡ ܬܲܠܡܝܼ̈ܕܹܐ ܀ ܡܲܢ ܠܵܐ ܢܸܪܗܲܛ ܢܹܐܚܘܿܕܼ ܓܵܘܣܵܐ ܒܲܬܼܝܵܒ̣ܘܼܬܼܵܐ : pb. 347 ܕܐܝܼܬܼ ܒܵܗ̇ ܚܲܝܠܵܐ ܕܐܵܦ ܡ̣ܢ ܢܸܨܹ̈ܐ ܝܵܘ̈ܢܹܐ ܬܸܥܒܸ݁ܕܼ 10 :܀ ܡܲܢ ܠܵܐ ܢܹܐܬܸܐ ܒܵܬܲܪ ܗܵܢܵܐ ܪܵܥ̇ܝܵܐ ܛܵܒ̣ܵܐ : ܕܨܵܐܹ̇ܕܼ ܕܹܐܒܹ̈ܐ ܕܢܸܗܘܘܿܢ ܐܸܡܪܹ̈ܐ ܒܓܟܵܘ ܡܲܪܥܝܼܬܹܗ ܀ ܡܲܢ̣ܘܼ ( ܡܲܣܓܸܐ ܣܵܢܹ̇ܐ ܚܲܝܵܘ̈ܗܝ ܕܢܸܥܪܘܿܩ 11 : ܡܸܢܹܗ : ܕܗܵܢܵܐ ܐܵܣܝܵܐ ܕܢܵܨܲܚ ܚܲܝܠܹܗ ܒܲܚܒ̣ܵܪ̈ܵܬܼܵܐ ܀ ܠܡܵܟ̣ܣܵܐ ܚܠܲܛ̣ ܗ̄ܘ̣ܵܐ ܥܲܡ ܬܲܠܡܝܼ̈ܕܹܐ ܡܸܛܠ ܦܘܼܪܣܵܐ : ܕܲܠܚܵܛ̈ܘܿܦܹܐ ܢܲܪܡܸܐ ܓܸܪܓ̣ܵܐ ܕܲܢܕܲܡܘܿܢ 12 : ܒܹܗ ܀ ܡܲܢ ܠܵܐ ܢܸܬܼܗܲܪ ܕܲܠܡܲܢ̣ܘܼ ܨܵܕܼ ܒܲܪ ܐܲܠܵܗܵܐ : ܠܡܵܟ̣ܣܵܐ ܝܲܥܢܵܐ ܕܢܸܗܘܸܐ ܫܠܝܼܚܵܐ ܨܹܝܕܼ ܬܲܝܵܒܹ̈ܐ ܀ ܗܵܢܵܐ ܕܲܡܠܸܐ ܚܛܘܼܦܝܵܐ ܒܲܝܬܹܗ ܡ̣ܢ ܐܸܢ̈ܩܵܬܼܵܐ : ܘܲܕܼܠܵܐ ܕܝܼܠܹܗ ܒܸܙܬܼܵܐ ܚܡܲܠ̣ ܗ̄ܘ̣ܵܐ ܣܲܓܝܼܵܐܝܼܬܼ ܀ ܗܵܢܵܐ ܕܐܲܥܕܝܼ ܟܠ ܡܵܐ ܕܐܸܫܟܲܚ ܥܲܠ ܬܲܓܵܪܹ̈ܐ : ܘܲܕܼܠܵܐ ܚܛܘܼܦܝܵܐ ܠܵܐ ܝܵܕܲܥ̇ ܗ̄ܘ̣ܵܐ ܠܲܡܗܲܠܵܟ̣ܘܼ ܀ ܗܵܢܵܐ ܕܲܚܛ̣ܵܐ ܕܠܵܐ ܟܘܼܚܵܕܼܵܐ ܟܠܗܘܿܢ ܝܵܘܡܵܘ̈ܗܝ : ܟܼܲ݊ ܡܸܬܼܚܲܝܲܠ ܡ̣ܢ ܢܵܡܘܿܣܵܐ ܘܡ̣ܢ ܫܘܼܠܛܵܢܵܐ ܀ ܚܵܛܹ̇ܐ ܘܲܬܼܟ̣ܝܼܠ ܘܲܒ̣ܫܘܼܠܛܵܢܵܐ ܡܸܬܼܚܲܫܲܚ ܗ̄ܘ̣ܵܐ : ܦܵܠܲܚ̇ ܥܵܘ̣ܠܵܐ ܘܓܲܠ̈ܝܵܢ ܐܲܦܵܘ̈ܗܝ ܟܲܕܼ ܦܵܠܲܚ̇ ܠܹܗ ܀ ܓܲܠܝܵܐ ܚܛܝܼܬܹܗ ܘܠܵܐ ܡܸܬܼܪܲܫܝܵܐ 13 : ܡ̣ܢ ܕܲܝܵܢܹ̈ܐ : ܝܑܼܕܝܼܥ ܪܘܼܫܥܹܗ ܘܠܵܐ ܬܵܟ̣ܣ̇ܝܼܢ ܠܹܗ ܕܲܥ̇ܒ̣ܵܕܹܗ ܗ̄ܘ̣ܵܐ ܀ ܥ̇ܒ̣ܵܕܹܗ ܕܡܵܟ̣ܣܵܐ ܘܲܕܼܙܵܢܝܼܬܼܵܐ ܪܘܼܫܥܵܐ ܗ̄ܘ̣ ܓܲܠܝܵܐ : pb. 348 ܠܵܘ ܒܐܸܣܟܹܡܵܐ ܓܵܢܲܒ̣ ܚܵܛܹ̇ܐ ܕܠܵܐ ܢܸܬܼܦܲܪܣܸܐ ܀ ܡܸܚܛܲܦ ܚܵܛܹ̇ܦ ܟܲܕܼ ܚܵܝ̇ܪܝܼܢ ܒܹܗ ܘܠܵܐ ܡܸܬܼܟܲܚܲܕܼ : ܡܸܒܲܙ ܒܵܐܹ̇ܙ ܟܲܕܼ ܚܵܙܹ̇ܝܢ ܠܹܗ ܘܠܵܐ ܡܸܬܼܢܲܟܲܦ ܀ ܚܛܵܗܵܐ ( ܕܡܲܪܝܼܕܼ ܡ̣ܢ ܟܘܼܚܵܕܼܵܐ 14 : ܘܡܟ̤ ܢܵܡܘܿܣܵܐ : ܘܠܵܐ ܡܸܬܼܚܲܦܸܐ ܡ̣ܢ ܚܲܙܵܝܹ̈ܐ ܡܵܐ ܕܡܸܫܬܲܡܲܫ ܀ ܥܵܘ̣ܠܵܐ ܕܡܵܟ̣ܣܵܐ ܟܲܕܼ ܪܵܡ ܩܵܠܹܗ ܠܲܕܼܦܵܠܲܚ݁ ܒܹܗ : ܒܸܙܬܼܵܐ ܕܟ̣ܠܝܘܿܡ ܟܲܕܼ ܡܸܬܼܚܲܕܬܼܵܐ ܒܟ̣ܠ ܐܸܣܟܹܡ̈ܝܼܢ ܀ ܗܵܢܵܐ ܫܡܲܥ̣ ܗ̄ܘ̣ܵܐ ܕܥܵܒܲܪ ܝܼܫܘܿܥ ܒܐܲܪܥܵܐ ܕܲܝܗܘܼܕܼ : ܘܲܢܦܲܩ̣ ܒܵܬܼܪܹܗ ܒܚܘܼܒܵܐ ܕܢܸܚܙܹܝܘܗܝ ( ܦܵܪܘܿܫܵܐܝܼܬܼ ܀ ܟܪܝܼܗ ܗ̄ܘ̣ܵܐ ܒܥܵܘ̣ܠܵܐ ܘܲܫܡܲܥ̣ ܛܸܒܹ݁ܗ ܕܐܵܣܝܵܐ ܕܐܸܬ݀ܵܐ : ܘܲܛ̣ܥܲܢ ܟܹܐܒܹܗ ܘܲܢܦܲܩ̣ ܢܸܚܙܹܝܘܗܝ ܕܕܲܡ 15 : ܥܵܨܹ̇ܒ̣ ܠܹܗ ܀ ܫܘܼܚܢܵܐ ܪܲܒܵܐ ܐܝܼܬܼ ܗ̄ܘ̣ܵܐ ܒܢܲܦ̮ܫܹܗ ( ܕܡܲܪܝܼܕܼ ܗ̄ܘ̣ܵܐ ܒܵܗ̇ 16 : ܘܣܲܪܗܸܒ̣ ܐܲܦܩܹܗ ܨܹܝܕܼ ܥܸܩܵܪܵܐ ܕܚܲܝܹ̈ܐ ܡܵܪܲܢ ܀ ܠܗܵܘ̇ ܒܲܪ ܟܹܐܢܵܐ ܚܙܵܬ݀ ܝܲܥܢܘܼܬܼܵܐ ܘܣܸܟ̣ܪܲܬ݀ ܦܘܼܡܵܗ̇ : ܘܲܒ̣ܚܘܼܫܵܒܹ̈ܐ ܛܵܒܹ̈ܐ ܩܵܡܲܬ݀ ܕܬܸܬܼܒܲܩܸܐ ܒܹܗ ܀ ܫܡܲܥ̣ ܒܵܙܘܿܙܵܐ ܗܵܐ ܕܲܝܵܢܵܐ ܥܵܒܲܪ : ܘܐܲܪܦ̣ܝܼ ܥܝܵܕܼܵܘ̈ܗܝ 17 : ܗܵܠܹܝܢ ܕܲܒ̣ܗܘܿܢ ܡܸܬܼܗܲܦܲܟ̣ ܗ̄ܘ̣ܵܐ ܀ ܢܘܼܗܪܵܐ ܕܢܲܚ̣ ܗ̄ܘ̣ܵܐ ܒܢܲܦ̮ܫܹܗ ܕܙܲܟܲܝ ܡ̣ܢ ܛܲܝܒ݁ܘܼܬܼܵܐ : ܘܝܲܕܼܥܹܗ ܠܲܒ̣ܪܵܐ ܕܫܵܒܹ̇ܩ ܚܵܘ̈ܒܹܐ ܗ̄ܘ̣ ܢܸܬܼܓܵܘܲܣ ܒܹܗ ܀ ܠܲܬܼܝܵܒ̣ܘܼܬܼܵܐ ܐܲܝܟ̣ ܠܲܡܕܼܝܼܢ̄ܬܵܐ ܕܫܘܼܪܹ̈ܐ 18 : ܥܲܠ̣ ܗ̄ܘ̣ܵܐ : pb. 349 ܕܢܵܣܬܲܬܲܪ ܒܵܗ̇ 19 : ܡ̣ܢ ܗܵܘ̇ ܓܲܝܣܵܐ ܕܒ̣ܵܙܘܿܙܘܼܬܼܵܐ ܀ ܥܸܪܒܵܐ ܛܵܥܝܵܐ ܫܡܲܥ̣ ܗ̄ܘ̣ܵܐ ܛܸܒܹܗ ܕܪܵܥܝܵܐ ܕܐܸܬ݀ܵܐ : ܘܲܪܗܸܛ̣ ܒܵܬܼܪܹܗ ܕܢܸܚܡܘܿܠ ܢܲܦ̮ܫܹܗ ܒܓ̣ܵܘ ܡܲܪܥܝܼܬܹܗ ܀ ܚ̣ܙܵܐ ܗ̄ܘ̣ܵܐ ܠܟܸܢܫܹ̈ܐ ܕܲܟ̣ܪܝܼܟ̣ܝܼܢ ܠܹܗ ܣܲܓܝܼܵܐܝܼܬܼ : ܘܣܸܕܼܪܹ̈ܐ ܕܥܲܡܵܐ ܕܪܵܗܛ̇ܝܼܢ ܩܘܼܕܼܡܵܘܗܝ ܬܲܩܝܼܦܵܐܝܼܬܼ ܀ ܬܲܠܝܵܐ ܢܲܦ̮ܫܹܗ ܕܢܸܚܙܹܝܘܗܝ ܠܲܒ̣ܪܵܐ ܘܠܵܐ ܝܵܗ̇̄ܒܝܼܢ ܠܹܗ : ܟܸܢܫܹ̈ܐ ܕܙܵܪܒ݁ܝܼܢ ܡ̣ܢ ܟܠ ܓܲܒ݁ܝܼ̈ܢ ܕܢܸܬ݁ܛܲܦܘܿܢ ܒܹܗ ܀ ܩܵܘܡܬܹܗ ܙܥܘܿܪܝܵܐ ܘܚܵܒܹ̇ܨ 20 : ܥܲܡܵܐ ܘܡܵܢܵܐ ܢܸܥܒܸ݁ܕܼ : ܟܹܐܒܹܗ ܚܲܣܝܼܢ ܘܲܓ̣ܢܸܐ ܐܵܣܝܵܐ ܕܢܸܬܼܒܲܩܸܐ ܒܹܗ ܀ ܐ̄ܠܝܼܨ ( ܒܲܚܛܵܗܹ̈ܐ ܘܲܠܣܵܥܘܿܪܵܐ ܪܓ̣ܝܼܓ̣ ܗ̄ܘ̣ܵܐ 21 : ܕܢܸܚܙܸܐ ܀ ܓܲܒ̣ܪܵܐ ܙܥܘܿܪܵܐ ܒܟܸܢܫܵܐ ܪܲܒܵܐ ܡܸܬܼܥܲܪܩܲܠ ܗ̄ܘ̣ܵܐ : ܘܠܵܐ ܡܵܛܹ̇ܐ ܗ̄ܘ̣ܵܐ ܕܢܸܚܙܹܝܘܗܝ ܠܲܒ̣ܪܵܐ ܕܡܲܚܸܒ̣ ܗ̄ܘ̣ܵܐ ܠܹܗ ܀ ܠܵܘ ܗܵܟܲܢܵܐ ܐܲܝܟ̣ ܕܲܙܥܘܿܪ ܗ̄ܘ̣ܵܐ ܒܚܸܙܘܹܗ ܙܲܟܲܝ : ܙܥܘܿܪ ܗ̄ܘ̣ܵܐ ܘܼܒܹܗ ܕܐܵܦ ܡ̣ܢ ܥܵܠܡܵܐ ܪܘܝܼܚ ܗ̄ܘ̣ܵܐ ܘܲܦܬܸܐ ܀ ܟܲܪܝܵܐ ܡܫܘܼܚܬܹܗ ܡ̣ܢ ܣܲܓܝܼ̈ܐܹܐ ܕܩܲܪܝܼܒ̣ܝܼܢ ܠܹܗ : ܪܸܥܝܵܢܹܗ ܕܹܝܢ ܐܵܦ ܠܲܥܢܵܢܹ̈ܐ ܥ̣ܒܲܪ ܟܕܼ ܡܲܚܸܒ̣ ܀ ܒܗܵܢܵܐ ܓܲܒ̣ܪܵܐ ܐܸܢ ܚܵܐܲܪ ܐܲܢ̄ܬ݁ ܦܵܪܘܿܫܵܐܝܼܬܼ : ܓܲܢ̄ܒܵܪܵܐ ܗ̄ܘ̣ܵܐ ܕܲܫ̈ܡܵܗܵܬܼܵܐ ܒܡܲܕܥܹܗ ܪܵܡܵܐ ܀ ܢܲܦ̮ܫܵܐ ܪܲܒ݁ܬܼܵܐ ܒܦܲܓ̣ܪܵܐ ܙܥܘܿܪܵܐ ܡܸܬܼܚܲܙܝܵܐ ܗ̄ܘ̣ܵܬܼ : ܕܬܲܠܝܵܐ ܡܫܘܼܚܬܼܵܗ̇ 22 : ܡ̣ܢ ܒܸܪ̈ܝܵܬܼܵܐ ܘܬܼܘܼܩܵܢܲܝ̈ܗܹܝܢ ܀ pb. 350 ܟܪܹܝܢ ܗܲܕܵܡܵܘ̈ܗܝ ܚܘܼܫܵܒ̣ܵܘ̈ܗܝ ܕܹܝܢ ܐܲܪܝܼܟ̣ܝܼܢ ܗ̄ܘ̣ܵܘ : ܙܥܘܿܪ ܒܲܚܙܵܬܹܗ ܘܪܲܒ݁ ܒܲܒ̣ܨܵܬܼܵܐ ܡ̣ܢ ܣܲܓܝܼ̈ܐܹܐ ܀ ܚ̣ܙܵܐ ܕܠܵܐ ܡܵܛܹ̇ܐ ܢܸܚܙܹܝܘܗܝ ܠܲܒ̣ܪܵܐ ܐܲܝܟ̣ ܨܸܒ̣ܝܵܢܹܗ : ܘܲܠܘܵܬܼ ܬܹܬܵܐ ܪܗܸܛ̣ ܚܲܟ݁ܝܼܡܵܐ ܕܦܘܼܪܣܹܗ ܢܸܣܥܘܿܪ 23 :܀ ܘܐܲܟ̣ܡܵܐ ܕܗܵܠܹܝܢ ܐܵܡܲܪ ܗ̄ܘ̣ܵܐ ܠܵܗ̇ ܠܬܹܬܵܐ ܙܲܟܲܝ : ܥܒܸܕܼܝ ܠܝܼ ܦܘܼܪܣܵܐ ܐܲܝܟ̣ ܕܲܡܥܵܕܲܬ݁ܝ ܡ̣ܢ ܫܘܼܪܵܝܵܐ ܀ ܐܲܢ̄ܬ݁ܝ ܐܲܠܒܸܫܬ݁ܝܼܘܗܝ ܠܐܵܕܼܵܡ ܛܲܪ̈ܦܹܐ ܟܲܕܼ ܐܸܬܼܦܲܪܣܝܼ : ܒܹܟ̣ܝ ܢܸܬܼܡܲܠܸܐ ܣܘܼܢܩܵܢܝ ܗܵܫܵܐ ܕܐܸܚܙܸܐ ܠܲܒ̣ܪܵܐ ܀ ܗܲܒ̣ܝ 24 ܠܝܼ ܪܵܘܡܹܟ̣ܝ ܐܸܣܲܩ ܐܹܩܘܼܡ ܥܲܠ ܣܵܘ̈ܟܵܬܹܟ̣ܝ : ܘܐܸܬܼܒܲܩܸܐ ܒܹܗ ܒܡܵܪܵܗ̇ ܕܲܥܕܸܢ ܕܐܸܬ݀ܵܐ ܣܲܥܪܲܢ 25 : ܥܒܸܕܼܝ ܠܝܼ ܐܲܬܼܪܵܐ ܒܪܹܫܹܟ̣ܝ ܪܵܡܵܐ ܐܹܩܘܼܡ ܘܐܸܚܙܹܝܘܗܝ : ܠܗܵܘ̇ ܕܐܵܘܥܝܼ ܗ̄ܘ̣ܵܐ ܟܠ ܐܝܼܠܵܢ̈ܝܼܢ ܥܲܡ ܝܵܠܘܿܕܹܗ ܀ ܣܲܝܒܲܪܝ 26 : ܩܲܠܝܼܠ ܥܲܕܼ ܚܵܐܲܪ 27 : ܐ̄ܢܵܐ ܘܡܸܬܼܒܲܩܸܐ ܐ̄ܢܵܐ : ܒܦܹܐܪܵܐ ܕܚܲܝܹ̈ܐ ܕܐܸܫܬܲܕܲܪ ܠܲܢ ܡ̣ܢ ܥܸܠܵܝܵܐ ܀ ܙܥܘܿܪܝܵܐ ܩܵܘܡܲܬܼܝ ܘܐܸܢ ܥܲܠ ܪܵܘܡܹܟ̣ܝ ܠܵܐ ܩܵܐܹ̇ܡ ܐ̄ܢܵܐ : ܠܵܐ ܡܵܛܹ̇ܐ ܐ̄ܢܵܐ ܐܸܚܙܸܐ ܠܡܵܪܹܟ̣ܝ ܒܲܝܢܵܬܼ ܟܸܢܫܹ̈ܐ ܀ ܠܵܐ ܠܝܼ ܪܵܘܡܵܐ ܘܠܵܐ ܠܹܟ̣ܝ ܦܹܐܪܵܐ ܕܲܡܓܲܙܝܵܐ 28 : ܐܲܢ̄ܬ݁ܝ : ܗܘ݀ܵܝ ܠܝܼ ܪܵܘܡܵܐ ܘܐܸܢܵܐ ܦܹܐܪܵܐ ܗܵܘܹ̇ܐ ܐ̄ܢܵܐ ܒܹܟ̣ܝ ܀ ܕܘܼܟܲܬܼ ܩܵܘܡܲܬܼܝ ܡܲܠܵܝ ܠܝܼ ܐܲܢ̄ܬ݁ܝ ܡܵܐ ܕܣܸܠܩܹ̇ܬܼ ܠܹܟ̣ܝ : ܘܐܸܢܵܐ ܠܘܵܬܹܟ̣ܝ ܕܘܼܟܲܬܼ ܦܹܐܪܵܐ ܡܡܲܠܸܐ ܐ̄ܢܵܐ ܒܹܟ̣ܝ 29 :܀ pb. 351 ܣܠܸܩ̣ ܚܲܟ݁ܝܼܡܵܐ ܘܩܵܡ̣ ܠܹܗ ܒܬܹܬܵܐ ܘܗܵܐ ܚܵܐܲܪ ܒܹܗ : ܒܡܵܪܲܢ ܕܐܵܬܹ̇ܐ ܘܟܸܢ̈ܫܹܐ ܥܲܡܹܗ ܕܲܟ̣ܪܝܼܟ̣ܝܼܢ ܠܹܗ ܀ ܠܵܐ ܣܸܦܩܲܬ݀ 30 : ܗ̄ܘ̣ܵܬܼ ܩܵܘܡܬܹܗ ܙܥܘܿܪܬܵܐ ܠܗܲܝܡܵܢܘܼܬܹܗ : ܘܪܵܘܡܵܐ ܫܐܝܼܠܵܐ ܐܵܘܣܸܦ̣ ܗ̄ܘ̣ܵܐ ܠܹܗ ܕܢܸܚܙܸܐ ܠܲܒ̣ܪܵܐ ܀ ܢܲܬܼܦܹܗ ܚܘܼܒܵܐ ܘܲܣܠܸܩ̣ ܩܵܡ̣ ܠܹܗ ܥܲܠ ܐܝܼܠܵܢܵܐ : ܕܟ̣ܠܵܗ̇ ܚܙܵܬܹܗ ܬܸܡܠܸܐ ܡܸܢܹܗ ܕܒܲܪ ܐܲܠܵܗܵܐ ܀ ܚ̣ܙܵܐ ܕܡܲܟ݁ܝܼܟ̣ ܗ̄ܘ̣ܵܐ ܘܠܵܐ ܡܵܛܹ̇ܐ ܗ̄ܘ̣ܵܐ ܕܢܸܚܙܹܐ ܠܲܒ̣ܪܵܐ : ܘܲܕܼܠܵܐ ܕܝܼܠܹܗ ܚܛܲܦ̣ ܠܹܗ ܪܵܘܡܵܐ ܘܩܵܡ̣ ܚܵܐܲܪ ܒܹܗ ܀ ܩܵܘܡܬܼܵܐ ܚܕܲܬܵܐ ܥܸܒ̣ܕܲܬ݀ ܗ̄ܘ̣ܵܬܼ ܠܹܗ ܗܲܝܡܵܢܘܼܬܹܗ : ܕܐܵܦ ܡ̣ܢ ܟ̱ܠܹܗ ܟܸܢܫܵܐ ܢܹܐܪܲܟ̣ ܒܚܕܼܵܐ ܫܵܥܵܐ ܀ ܣܠܸܩ̣ ܡܲܟ݁ܝܼܟ̣ܵܐ ܩܵܡ̣ ܠܹܗ ܒܪܵܘܡܵܐ ܥܲܠ ܐܝܼܠܵܢܵܐ : ܕܢܸܚܙܸܐ ܠܪܵܡܵܐ 31 : ܕܲܟ̣ܡܵܐ ܢܚܸܬܼ ܗ̄ܘ̣ܵܐ ܠܡܲܟ݁ܝܼܟ̣ܘܼܬܼܵܐ ܀ ܐܸܬܼܥܲܠܝܼ ܗ̄ܘ̣ܵܐ ܕܢܸܬܼܒܲܩܸܐ ܗ̄ܘ̣ܵܐ ܒܗܵܘ̇ ܕܐܸܬ݁ܬܲܚܬܝܼ : ܣܠܸܩ̣ ܗ̄ܘ̣ܵܐ ܠܪܵܘܡܵܐ ܕܲܒ̣ܗܵܘ̇ ܕܐܸܬ݀ܵܐ ܠܥܘܼܡܩܵܐ ܢܚܘܼܪ ܀ ܚ̣ܵܪ ܒܹܗ ܒܡܵܪܲܢ ܡܵܟ̣ܣܵܐ ܪܲܒܵܐ ܘܐܸܙܕܲܕܲܩ ܗ̄ܘ̣ܵܐ : ܚ̣ܙܵܝܗܝ ܡ̣ܢ ܪܘܼܚܩܵܐ ܘܐܲܝܟ̣ ܡ̣ܢ ܩܘܼܪܒܵܐ ܡܚܲܒܸ݁ܒ̣ 32 : ܗ̄ܘ̣ܵܐ ܠܹܗ ܀ ܠܚܸܘܝܵܐ ܟܲܣܝܵܐ ܢܟ̣ܝܼܬܼ ܗ̄ܘ̣ܵܐ ܙܲܟܲܝ ܪܲܒ݁ ܚܵܛܘܿܦܹ̈ܐ : ܘܚ̣ܵܪ ܒܹܗ ܒܲܒ̣ܪܵܐ ܘܕܸܥܟܲܬ݀ ܡܸܪܬܼܵܐ ܡ̣ܢ ܗܲܕܵܡܵܘ̈ܗܝ ܀ ܡܚܘܿܬܹܗ ܕܓ̣ܵܪܣܵܐ ܐܲܚܸܫܬܹܗ ܗ̄ܘ̣ܵܬܼ ܟܲܕܼ ܐܲܪܓܸܫ̣ ܒܵܗ̇ : ܘܲܪܗܸܛ̣ ܢܸܚܙܸܐ ܠܗܵܘ̇ ܕܲܒ̣ܐ̄ܪܵܙܹܗ ܚ̣ܝܵܘ ܥܸܒ̣ܪ̈ܵܝܹܐ ܀ ܕܘܼܟܲܬܼ ܚܸܘܝܵܐ ܗܵܘ̇ ܕܲܢܚܵܫܵܐ 33 : ܡܲܠܝܼ ܡܵܪܲܢ : pb. 352 ( ܠܪܲܒܵܐ ܕܡܵܟ̣ܣܹ̈ܐ 34 : ܕܢܲܟ̣ܬܹܗ ܥܵܘ̣ܠܵܐ ܐܲܝܟ̣ ܚܲܪܡܵܢܵܐ ܀ ܚܛܝܼܬܼܵܐ ܒܢܲܦ̮ܫܹܗ ܒܲܕܼܡܘܼܬܼ ܡܪܬܼܵܐ ܦܲܪܝܼܚܵܐ ܗ̄ܘ̣ܵܬܼ : ܘܟܲܕܼ ܚ̣ܵܪ ܒܲܒ̣ܪܵܐ ܕܸܥܟܲܬ݀ ܡܸܢܹܗ ܘܐܸܙܕܲܕܲܩ ܗ̄ܘ̣ܵܐ ܀ ܚܙܵܬܹܗ ܕܡܵܪܲܢ 35 : ܒܪܝܼܬܼܵܐ ܚܕܲܬܵܐ ܠܡܵܟ̣ܣܵܐ ܥܸܒ̣ܕܲܬ݀ : ܕܡܸܚܕܼܵܐ ܕܚ̣ܵܪ ܒܹܗ ܐܸܫܬܲܚܠܲܦ ܗ̄ܘ̣ܵܐ ܡ̣ܢ ܒܝܼ̈ܫܵܬܹܗ ܀ ܚ̣ܵܪ ܒܹܗ ܒܲܠܚܘܿܕܼ ܘܐܸܫܟܲܚ̣ ܟ̱ܠܵܗ̇ ܙܲܕܝܼܩܘܼܬܼܵܐ : ܕܐܲܝܟܵܐ ܕܨܵܒܹ̇ܐ ܕܲܢܚܘܼܪ ܚܘܼܒܵܐ ܥ̇ܒܵܕܼܵܐ ܥܵܒܹ̇ܕܼ ܀ ܡܲܢ ܕܲܒ̣ܪܸܓ݁ܬܼܵܐ ܚܵܙܹ̇ܐ ܡܸܕܸܡ ܚܲܒ݁ܝܼܒ̣ܵܐܝܼܬܼ : ܐܸܫܬܵܘܬܲܦ ܠܹܗ ܨܸܒ̣ܝܵܢܵܐܝܼܬܼ ܟܲܕܼ ܠܵܐ ܩܲܪܝܼܒ̣ ܀ ܙܵܘ̈ܥܹܐ ܕܪܸܓ݁ܬܼܵܐ ܒܪܝܼܬܼܵܐ ܡܩܝܼܡܝܼܢ ܐܲܠܵܗܵܐܝܼܬܼ : ܐܵܘ ܒܸܢܝܵܢܵܐ ܐܵܘ ܣܘܼܚܵܦܵܐ ܠܲܕܼܩܵܢܹ̇ܐ ܠܵܗ̇ ܀ ܪܸܓ݁ܬܼܵܐ ܣܢܝܼܬܼܵܐ ܥܵܘ̣ܠܵܐ ܥܵܒܼ݁ܕܵܐ 36 : ܐܵܦ ܒܲܚܙܵܬܼܵܗ̇ : ܘܪܸܓ݁ܬܼܵܐ ܕܩܘܼܫܬܵܐ ( ܥܲܡ ܐܲܠܵܗܵܐ ܚܠܝܼܛܵܐ ܟ̱ܠܵܗ̇ 37 :܀ ܡ̣ܢ ܐܝܼܠܵܢܵܐ ܚ̣ܙܵܝܗܝ ܠܐܲܠܵܗܵܐ ܒܪܸܓ݁ܬܼܵܐ ܙܲܟܲܝ : ܘܪܸܬܼܚܵܐ ܕܚܘܼܒܹܗ ܚܲܠܛܹܗ ܥܲܡܹܗ ܒܫܵܘܬܵܦܘܼܬܼܵܐ ܀ ܐܲܝܢܵܐ ܕܪܵܓܵܐ ܢܲܦ̮ܫܹܗ ܡܸܕܸܡ ܕܬܸܬܼܒܲܩܸܐ ܒܹܗ : ܟܡܵܐ ܐܸܢ ܪܲܚܝܼܩ ܠܹܗ ܩܲܪܝܼܒ̣ܵܐ ܗ̄ܘ̣ ܡܸܛܠ ܚܘܼܒܹܗ ܀ ܠܵܐ ܐܝܼܬܼ ܛܵܘܪܵܐ ܕܢܸܟ̣ܠܸܐ ܠܪܸܓ݁ܬܼܵܐ ܡ̣ܢ ܚܘܼܠܛܵܢܵܐ : ܕܲܟ̣ܡܵܐ ܕܚܵܝ̇ܪܵܐ ܚܠܝܼܛܵܐ ܗ̄ܝܼ ܟ̱ܠܵܗ̇ ܒܡܵܐ ܕܚܵܪܲܬ݀ ܒܹܗ ܀ ܛܵܒ̣ ܡ̣ܢ ܟ̱ܠܹܗ ܟܸܢܫܵܐ ܐܲܪܚܸܩ̣ ܩܵܡ̣ ܗ̄ܘ̣ܵܐ ܙܲܟܲܝ : pb. 353 ܘܥܲܠ ܕܲܒ̣ܪܸܓ݁ܬܼܵܐ ܚ̣ܵܪ ܒܲܡܫܝܼܚܵܐ ܚܲܠܛܹܗ ܥܲܡܹܗ ܀ ܢܘܼܪܵܐ ܕܚܘܼܒܵܐ ܣܸܦܲܬ݀ ܗ̄ܘ̣ܵܬܼ ܒܹܗ ܚܲܡܝܼܡܵܐܝܼܬܼ : ܘܚ̣ܵܪ ܒܹܗ ܒܲܒ̣ܪܵܐ ܘܫܲܩ̣ܠܹܗ ܒܪܸܓ݁ܬܼܵܐ ܥܲܠ ܚܘܼܫܵܒ̣ܵܘ̈ܗܝ ܀ ܐܸܠܘܼ ܚܘܼܒܵܐ ܠܵܐ ܫܲܡܸܫ̣ ܗ̄ܘ̣ܵܐ ܥܵܒ̣ܵܕܹܗ ܬܲܡܵܢ : ܡܲܢ ( ܪܲܚܝܼܩ ܗ̄ܘ̣ܵܐ ܛܵܒ̣ ܡ̣ܢ ܙܲܟܲܝ ܡ̣ܢ ܦܵܪܘܿܩܲܢ ܀ ܠܒܲܪ ܡ̣ܢ ܟܸܢܫܵܐ ܩܵܡ̣ ܥܲܠ ܬܹܬܵܐ ܢܸܬܼܒܲܩܸܐ 38 : ܒܹܗ : ܘܩܲܪܒܹܗ ܚܘܼܒܵܐ ܠܓ̣ܵܘ ܡ̣ܢ ܟܠܗܘܿܢ ܕܐܝܼܬܼ ܗ̄ܘ̣ܵܐ 39 : ܬܲܡܵܢ ܀ ܚ̣ܵܪ ܟܲܕܼ ܡܲܚܸܒ̣ ܘܲܚ̣ܙܵܝܗܝ ܠܲܒ̣ܪܵܐ ܟܲܕܼ ܡܸܬܼܪܲܓ̣ܪܲܓ̣ : ܘܡܲܢ̣ܘܼ ܐܝܼܬܼ ܗ̄ܘ̣ܵܐ ܕܩܲܪܝܼܒ̣ 40 : ܗܵܟܲܢ ܐܸܠܵܐ ܐܸܢ ܗܘ݀ ܀ ܘܟܲܕܼ ܒܲܪܝܼܟ̣ܵܐ ܚܙܵܬܹܗ ܨܗܝܼܬܼܵܐ ܥܲܠ ܦܵܪܘܿܩܲܢ : ܘܫܵܬܼܝܵܐ ܡܸܢܹܗ ܐܲܝܟ̣ ܡ̣ܢ ܢܸܒ̣ܥܵܐ ܕܲܡܠܸܐ ܚܲܝܹ̈ܐ ܀ ܘܟܲܕܼ ܚܵܛܹ̇ܦ ܠܹܗ ܠܲܒ̣ܪܵܐ ܒܥܲܝܢܵܘ̈ܗܝ ܡ̣ܢ ܒܹܝܬܼ ܟܸܢܫܹ̈ܐ 41 : ܕܗܘ݀ ܒܲܠܚܘܿܕܼܵܘܗܝ ܢܸܬܼܒܲܣܲܡ ܒܹܗ 42 : ܒܦܹܐܪܵܐ ܚܲܠܝܵܐ ܀ ܘܟܲܕܼ ( ܚܵܕܹܐ ܗ̄ܘ̣ܵܐ ܕܐܸܫܟܲܚ̣ 43 : ܕܘܼܟ݁ܬܼܵܐ ܐܲܝܟ̣ ܨܸܒ̣ܝܵܢܹܗ : ܕܐܝܼܬܼ ܠܵܗ̇ ܪܵܘܡܵܐ ܕܢܸܚܙܸܐ ܡܸܢܵܗ̇ ܠܗܵܘ̇ ܕܐܲܚܸܒ̣ ܗ̄ܘ̣ܵܐ ܀ ܗܵܝܕܹܝܢ ܡܵܪܲܢ ܚ̣ܵܪ ܒܐܝܼܠܵܢܵܐ ܟܲܕܼ ܥܵܒܲܪ ܗ̄ܘ̣ܵܐ : ܘܲܚ̣ܙܵܐ ܠܙܲܟܲܝ ܟܲܕܼ ܩܵܐܹ̇ܡ ܗ̄ܘ̣ܵܐ ܥܲܠ ܣܵܘ̈ܟܵܬܹܗ ܀ ܚ̣ܵܪ ܒܹܗ ܒܚܘܼܒܵܐ ܘܫܲܪܝܼ ܨܹܐܕܼܵܘܗܝ ܕܲܢܡܲܠܸܠ ܗ̄ܘ̣ܵܐ : ܬܵܐ ܠܵܟ̣ ܙܲܟܲܝ ܘܐܸܢܵܐ ܚܙܹ̇ܝܬܼܵܟ̣ ܐܲܝܟ̣ ܕܲܚ̣ܙܲܝܬܵܢܝ ܀ ܬܵܐ ܠܵܟ̣ ܡܵܟ̣ܣܵܐ ܗ݀ܘܝܼ ܠܝܼ ܫܠܝܼܚܵܐ ܨܹܝܕܼ ܬܲܝܵܒܹ̈ܐ : pb. 354 ܘܐܲܠܸܦ ܐܸܢܘܿܢ ܕܐܝܼܬܼ ܠܝܼ ܪ̈ܲܚܡܹܐ ( ܐܵܦ ܫܘܼܒ̣ܩܵܢܵܐ 44 :܀ ܬܵܐ ܚܲܛܵܝܵܐ ܦܘܿܩ ܐܲܟ̣ܪܸܙܲܝܢܝ ܥܲܡ ܬܲܠܡܝܼ̈ܕܲܝ : ܕܲܡܩܲܒܸ݁ܠ ܐ̄ܢܵܐ ܠܑܲܝܢܵܐ ܕܬܼܵܐܹ̇ܒ̣ ܡ̣ܢ ܒܝܼ̈ܫܵܬܹܗ ܀ ܚܘܿܬܼ ܒܵܙܘܼܙܵܐ ܘܲܪܗܸܛ ܒܐܘܼܪܚܵܐ ܕܟ̣ܵܪܘܿܙܘܼܬܼܵܐ : ܘܲܩܪܝܼ ܠܒܼ̈ܫܹܐ ܣܲܒ̣ܪܵܐ ܒܩܵܠܵܐ ܪܵܡܵܐ ܀ ܬܵܐ ܐܹܫܲܕܲܪܵܟ̣ ܥܲܠ ܪ̈ܲܫܝܼܥܹܐ ܕܬܲܠܸܦ ܐܸܢܘܿܢ : ܕܐܝܼܬܼ ܠܝܼ ܚܢܵܢܵܐ ܘܲܡܩܲܒܸ݁ܠ ܐ̄ܢܵܐ ܠܲܕܼܒ̣ܵܥܹ̇ܐ ܠܝܼ ܀ ܬܵܐ ܐܹܨܘܼܪ ܨܲܠܡܵܐ ܦܲܐܝܵܐ ܕܲܬܼܝܵܒ̣ܘܼܬܼܵܐ 45 : ܕܟ̣ܠܹܗ ܥܵܠܡܵܐ ܢܸܬܼܪܲܓ̣ܪܲܓ̣ ܠܵܟ̣ ܘܢܸܬ݁ܕܲܡܸܐ 46 : ܒܵܟ̣ ܀ ܬܵܐ ܗ݀ܘܝܼ ܣܢܹܐܓ̣ܪܵܐ ܠܲܡܪܲܚܡܵܢܘܼܬܼܝ ܨܹܝܕܼ ܚܲܛܵܝܹ̈ܐ : ܕܣܲܓܝܼ ܪܥܸܐ ܐ̄ܢܵܐ ܐܸܫܒ݁ܘܿܩ ܚܵܘ̈ܒܹܐ ܠܲܕܼܒ̣ܵܥܹ̇ܐ ܠܝܼ ܀ ܒܵܟ̣ ܢܹܐܠܦܘܼܢܵܢܝ ܥܲܡܡܹ̈ܐ ܘܥܵܠܡܹ̈ܐ ܘܐܲܬܼܪ̈ܵܘܵܬܼܵܐ : ܕܪܵܥܝܵܐ ܐܸܢܵܐ ܘܥܸܪܒܵܐ ܛܵܥܝܵܐ ܚܲܒ݁ܝܼܒ̣ ܗ̄ܘ̣ ܠܝܼ ܀ ܬܵܐ ܚܘܿܬܼ ܙܲܟܲܝ ܒܒܲܝܬܵܟ̣ ܘܵܠܹ̇ܐ ܐܸܗܘܸܐ ܝܵܘܡܵܢ : ܚܘܿܬܼ ܐܲܬܼܩܸܢ ܠܝܼ ܕܲܒ̣ܫܵܪܘܼܬܼܵܟ̣ ܡܸܬܼܒܲܣܲܡ ܐ̄ܢܵܐ ܀ ܗܵܢܵܐ ܗ̄ܘ̣ ܐܵܪܚܵܐ ܕܗܘ݀ ܡ̣ܢ ܢܲܦ̮ܫܹܗ ܐ̄ܬ݀ܵܐ ܒܨܸܒ̣ܝܵܢܹܗ : ܘܟܲܕܼ ܠܵܐ ܩ̣ܪܵܘ ܠܹܗ ܐܤܬ݁ܛܲܝܲܒ̣ ܗ̄ܘ̣ܵܐ ܠܲܚܫܵܡܝܼܬܼܵܐ ܀ ܠܵܐ ܒܥ̣ܵܐ ܡܸܢܹܗ ܘܲܒ̣ܒܲܝܬܵܟ̣ ܠܲܡ ܡܸܫܬܲܪܸܐ ܐ̄ܢܵܐ : ܚܘܼܒܵܐ ܚ̣ܙܵܐ ܒܹܗ ܘܢܹܐܙܲܠ ܥܲܡܹܗ ܛܵܒ̣ ܚܵܕܹܐ ܗܘ̣ܵܐ ܀ ܐܘܿ ܠܐܲܟܵܪܵܐ ܕܦܲܠܚܵܗ̇ ܠܐܲܪܥܵܐ ܕܡܲܪܝܼܕܼܵܐ ܗ̄ܘ̣ܵܬܼ : ܥܕܲܡܵܐ ܕܐܸܫܟܲܚ̣ ܕܐܵܦ ܙܝܼ̈ܙܵܢܹܐ ܠܚܸܛܹ̈ܐ ܢܲܗܦܸܟ̣ ܀ pb. 355 ܠܟ̣ܘܼ̈ܒܹܐ ܒܝܼ̈ܫܹܐ ܐܲܪܡ̣ܝܼ ܫܸܩܝܵܐ ܕܡܲܠܦܵܢܘܼܬܹܗ : ܥܕܲܡܵܐ ܕܝܲܗ̄ܒ̣ܘ ܗ̄ܘ̣ܵܘ ܦܹܐܪܹ̈ܐ ܚܠܲܝ̈ܵܐ ܒܥܵܠܡܵܐ ܟ̱ܠܹܗ ܀ ܡ̣ܢ ܙܵܢܝܼܬܼܵܐ ܕܸܡ̈ܥܹܐ ܫܩܲܠ ܗ̄ܘ̣ܵܐ ܐܲܝܟ̣ ܪܹܫܝܼܬܼܵܐ : ܘܲܠܪܲܒ݁ ܡܵܟ̣ܣܹ̈ܐ ܕܚ̣ܵܪ ܒܹܗ ܒܲܠܚܘܿܕܼ ܥܲܒ̣ܕܹܗ ܫܠܝܼܚܵܐ ܀ ܐܵܦ ܡ̣ܢ ܫܘܿܥܹ̈ܐ ܐܲܦܸܩ̣ ܦܹܐܪܹ̈ܐ ܒܲܨܠܝܼܒ̣ܘܼܬܹܗ : ܐܵܦ ܛܲܪ̈ܵܢܹܐ ܬܲܦܹ̈ܐ ܝܲܗ̄ܒ̣ܘ ܠܹܗ ܕܲܬܼܒܲܥ̣ ܐܸܢܘܿܢ ܀ ܒܚܘܼܪܒܵܐ ܠܲܚܡܵܐ ܘܲܒ̣ܓ̣ܵܘ ܫܲܝܢܵܐ ܚܲܡܪܵܐ ܛܵܒ̣ܵܐ : ܠܟܲܦܢܹ̈ܐ ܣܲܒ̣ܥܵܐ ܘܲܠܟܹܐܒ̣̈ܬܼܵܢܹܐ ܟܠ ܥܘܼܕܼܪ̈ܵܢܝܼܢ ܀ ܠܵܐ ܥ̣ܒܲܪ ܒܐܲܬܼܪܵܐ ܕܠܵܐ ܡܲܕܲܐܬܼܵܐ ܫܩܲܠ̣ ܡ̣ܢ ܬܲܡܵܢ : ܕܐܵܦ ܡ̣ܢ ܬܹܬܵܐ ܥܩܲܪܬܼܵܐ ܦܹܐܪܵܐ ܬܒܲܥ̣ ܬܸܬܸܠ ܠܹܗ ܀ ܡ̣ܢ ܓܵܘ ܝܲܡܵܐ ܫܩܲܠ̣ ܐܸܣܬܹܝܪܵܐ ܕܠܵܐ ܒܲܥܝܵܕܼܵܐ : ܘܡ̣ܢ ܗܵܘ̇ ܩܲܝܣܵܐ ܓܠܝܼܙ ܡ̣ܢ ܦܹܐܪܹ̈ܐ ܦܹܐܪܵܐ ܚܲܠܝܵܐ ܀ ܪܚܝܼܡ ܗ̄ܘ̣ ܦܹܐܪܵܗ̇ ܕܗܵܕܹܐ ܬܹܬܵܐ ܕܦܲܟ݁ܝܼܗܵܐ ܗ̄ܘ̣ܵܬܼ : ܕܡ̣ܢ ܣܵܘ̈ܟܵܬܼܵܗ̇ ܩܲܛ̣ܦܹܗ ܡܫܝܼܚܵܐ ܟܲܕܼ ܥܵܒܲܪ ܗ̄ܘ̣ܵܐ ܀ ܚ̣ܙܵܝܗܝ ܗ̄ܘ̣ܵܐ ܠܙܲܟܲܝ ܐܲܝܟ̣ ܒܲܟܵܪܵܐ ܒܓ̣ܵܘ ܐܝܼܠܵܢܵܐ : ܘܣܲܪܗܸܒ̣ ܩܲܛ̣ܦܹܗ ܕܢܸܬܼܚܲܫܲܚ 47 : ܗ̄ܘ̣ܵܐ ܒܛܲܥܡܹܗ ܚܲܠܝܵܐ ܀ ܐܵܦܠܵܐ ܒܲܥܕܸܢ ܐܸܫܟܲܚ̣ ܡܸܡܬܼܘܿܡ ܐܲܝܟ̣ ܗܵܘ̇ ܦܹܐܪܵܐ : ܕܡ̣ܢ ܗܵܝ̇ ܬܹܬܵܐ ܩܛܲܦ̣ ܟܲܕܼ ܥܵܒܲܪ ܨܹܝܕܼ ܐܝܼܪܝܼܚܘܼ ܀ ܠܵܐ ܕܵܡܹ̇ܐ ܗ̄ܘ̣ܵܐ ܗ̄ܘ̣ܵܐ ܠܐܵܕܼܵܡ ܕܲܥܪܲܩ̣ ܒܹܝܬܼ ܐܝܼܠܵܢܹ̈ܐ : ܘܡ̣ܢ ܗܵܝ̇ ܬܹܬܵܐ ܛܲܪ̈ܦܹܐ ܫܩܲܠ̣ ܗ̄ܘ̣ܵܐ ܘܬܼܘܼܒ̣ ܡܸܕܸܡ ܠܵܐ ܀ ܕܢܸܚܙܹܝܘܗܝ ܠܲܒ̣ܪܵܐ ܡܸܬܼܪܲܓ̣ܪܲܓ̣ ܗ̄ܘ̣ܵܐ ܡ̣ܢ ܐܝܼܠܵܢܵܐ : pb. 356 ܠܵܘ ܐܲܝܟ̣ ܐܵܕܼܵܡ ܕܐܸܬ݁ܛܲܫܝܼ ܗ̄ܘ̣ܵܐ ܡ̣ܢ ܒܵܪܘܿܝܵܐ ܀ ܒܫܸܠ̣ ܗ̄ܘ̣ܵܐ ܒܚܘܼܒܵܐ ܘܲܡܠܸܐ ܛܲܥܡܵܗ̇ ܕܲܬܼܝܵܒ̣ܘܼܬܼܵܐ : ܥܕܲܡܵܐ ܕܲܒ̣ܣܸܡ̣ ܕܐܵܦ ܠܐܲܠܵܗܵܐ ܡܸܬܼܩܲܪܲܒ̣ ܗ̄ܘ̣ܵܐ ܀ ܡ̣ܢ ܐܝܼܪܝܼܚܘܿ ܘܡ̣ܢ ܗܵܝ̇ ܬܹܬܵܐ ܕܦܲܟ݁ܝܼܗܵܐ ܗ̄ܘ̣ܵܬܼ : ܗܵܢܵܐ ܐܸܒܵܐ ܥ̣ܒܲܕܼ ܗ̄ܘ̣ܵܐ ܡܫܝܼܚܵܐ ܒܟܲܫܝܼܪܘܼܬܹܗ ܀ ܡܕܼܝܼܢ̄ܬܵܐ ܕܚܲܪܒܵܐ ܘܩܲܝܣܵܐ ܕܲܓ̣ܠܝܼܙ ܡ̣ܢ ܥܲܠ̈ܠܵܬܼܵܐ : ܐܵܕܼܫܵܐ ܚܲܠܝܵܐ ܝܲܗ̄ܒ̣ ܠܲܣܒܲܪܬܼܵܐ ܕܬܸܬܼܝܲܩܲܪ ܒܹܗ ܀ ܪܲܒ݁ ܗ̄ܘ̣ ܚܲܝܠܵܗ̇ ܕܲܬܼܝܵܒ̣ܘܼܬܼܵܐ ܡܵܐ ܕܡܸܬ݁ܕܲܢܚܵܐ : ܕܡܲܨܝܵܐ ܒܚܲܝܠܵܐ ܕܐܵܦ ܚܲܪ̈ܒܵܬܼܵܐ ܠܲܡܒܲܢܵܝܘܼ ܀ ܒܡܵܐ ܕܠܵܐ ܐܝܼܬܼ ܒܹܗ ܥܠܲܠܬܼܵܐ ܠܲܓ̣ܡܵܪ ܥܵܒ̣݁ܕܵܐ ܦܹܐܪܹ̈ܐ : ܒܩܲܝܣܵܐ ܚܲܪܒܵܐ ܣܓ̣ܘܼܠܵܐ ܪܚܝܼܡܵܐ ܬܠܵܬ݀ ܒܐܝܼܪܝܼܚܘܿ ܀ ܒܲܪ ܐܲܠܵܗܵܐ ܥ̣ܒܲܕܼ ܚܲܕܼ̈ܬܼܵܬܼܵܐ ܒܐܘܼܪܚܵܐ ܕܐܲܪܡ̣ܝܼ : ܘܲܒ̣ܟ̣ܠ ܦܘܼܪ̈ܣܝܼܢ ܨܵܕܹܗ ܠܥܵܠܡܵܐ ܠܲܬܼܝܵܒ̣ܘܼܬܼܵܐ ܀ ܐܲܝܟ̣ ܪܹܫܝܼܬܼܵܐ ܫܲܩ̣ܠܹܗ ܠܙܲܟܲܝ ܡ̣ܢ ܚܲܛܵܝܹ̈ܐ : ܕܢܸܗܘܸܐ ܢܝܼܫܵܐ ܠܐܲܝܠܹܝܢ ܕܐܵܬܹ̇ܝܢ ܠܲܬܼܝܵܒ̣ܘܼܬܼܵܐ ܀ ܬܵܐ ܚܘܿܬܼ ܙܲܟܲܝ ܘܐܸܣܬܲܪܗܲܒ̣ ܗ̄ܘ̣ܵܐ ܢܚܸܬܼ ܦܵܪܘܿܫܵܐ : ܒܠܸܒܵܐ ܛܵܒ̣ܵܐ ܕܲܢܩܲܒܸܠ ܗ̄ܘ̣ܵܐ ܠܡܵܪܹܐ ܡܲܠܟܹ̈ܐ ܀ ܪܗܝܼܒ̣ ܗ̄ܘ̣ܵܐ ܕܢܲܥܸܠ 48 : ܥܘܼܬܼܪܵܐ ܪܲܒܵܐ ܕܲܦܓܲܥ̣ ܗ̄ܘ̣ܵܐ ܒܹܗ : ܕܠܵܐ 49 : ܣܵܒܲܪ ܗ̄ܘ̣ܵܐ ܕܓܲܙܵܐ ( ܕܐܲܝܟ̣ ܗܵܘ̇ 50 : ܐܝܼܬܼ ܠܹܗ ܕܢܸܫܟܲܚ ܀ ܡܵܟ̣ܣܵܐ ܝܲܥܢܵܐ ܨܠܵܬ݀ ܗ̄ܘ̣ܵܬܼ ܥܲܝܢܹܗ ܥܲܠ ܬܲܓܵܪܵܐ : ܘܕܲܒ̣ܪܹܗ ܢܸܥܘܿܠ ܢܸܒ݁ܘܿܙ ܡܸܢܹܗ ܥܘܼܬܼܪܵܐ ܪܲܒܵܐ ܀ pb. 357 ܛܥܘܼܢܬܵܐ ܕܪ̈ܲܚܡܹܐ ܚ̣ܙܵܐ ܕܥܵܒ̣݁ܪܵܐ ܗ̄ܘ̣ܵܬܼ ܒܐܘܼܪܚܵܐ ܬܲܡܵܢ : ܘܓܲܪܸܓ̣ ܐܲܥ̣ܠܵܗ̇ ܕܲܒ̣ܓ̣ܵܘ ܒܲܝܬܹܗ ܬܸܫܪܸܐ ܟ̱ܠܵܗ̇ ܀ ܫܝܵܪܬܵܐ ܢܸܚܬܲܬ݀ ܘܐܝܼܬܼ ܒܵܗ̇ ܚܢܵܢܵܐ ܡ̣ܢ ܥܸܠܵܝܵܐ : ܘܐܲܚܕܵܗ̇ ܙܲܟܲܝ ܕܢܸܣܲܒ̣ ܕܝܼܠܹܗ ܘܟܸܢ ܫܵܒܹ̇ܩ ܠܵܗ̇ ܀ ܪܲܒܵܐ ܕܡܵܟ̣̈ܣܹܐ ܠܒܲܟ̣ ܡܲܫܪܝܼܬܼܵܐ ܕܡܲܠܝܵܐ ܛܘܼ̈ܒܹܐ : ܕܡ̣ܢ ܗܵܘ̇ ܐܲܬܼܪܵܐ 51 : ܓܢܝܼܙܵܐ ܢܸܚܬܲܬ݀ ܨܹܝܕܼ ܐܲܪ̈ܥܵܢܹܐ ܀ ܐܲܚܕܹܗ ܒܚܘܼܒܵܐ ܠܗܵܘ̇ ܬܲܓܵܪܵܐ ܕܪ̈ܲܚܡܹܐ 52 : ܕܐܸܬ݀ܵܐ : ܘܲܠܓ̣ܵܘ ܒܲܝܬܹܗ ܐܲܥܠܹܗ ܕܢܸܥܬܲܪ ܡ̣ܢ ܣܝܼ̈ܡܵܬܹܗ ܀ ܐܘܿ ܠܵܟ̣ ܙܲܟܲܝ ܚܵܛܹ̇ܦ ܕܐܲܪܥܵܐ ܐܵܦ ܕܲܫܡܲܝܵܐ : ܒܵܐܹ̇ܙ ܐ̄ܢܵܫܵܐ ܐܵܦ ܠܐܲܠܵܗܵܐ ܒܒܲܝܬܹܗ ܡܲܓ̣ܢܸܐ ܀ ܒܙܝܼܙܝܼܢ ܡܸܢܵܟ̣ ܟܠ ܬܲܓܵܪܹ̈ܐ ܒܲܫܒ̣ܝܼܠܲܝ̈ܗܘܿܢ : ܓܵܥܹ̇ܝܢ ܡܸܢܵܟ̣ ܝܲܬܼܡܹ̈ܐ ܥܠܝܼ̈ܒܹܐ ܒܚܘܼܫܒܵܢܲܝ̈ܗܘܿܢ ܀ ܩܵܒ̣݁ܠܝܼܢ ܡܸܢܵܟ̣ ܟܠ ܚܵܙܘܿܩܹ̈ܐ ܒܐܵܘܵܢܲܝ̈ܗܘܿܢ : ܪܵܛ̇ܢܝܼܢ ܥܠܲܝܟ ܐܵܦ ܫܵܪ̈ܘܿܝܹܐ ܒܡܲܣܝܘܿܢܲܝ̈ܗܘܿܢ ܀ ܪ̈ܲܚܡܹܐ ܒܐܲܪܥܵܐ ܢܚܸܬܼܘ ܗܲܠܸܟ̣ܘ ܗ̄ܘ̣ܵܘ ܘܲܚܛܲܦ̣ܬ݁ ܐܸܢܘܿܢ : ܚܢܵܢܵܐ ܪܕܼܵܐ ܗ̄ܘ̣ܵܐ ܡ̣ܢ ܥܸܠܵܝܵܐ ܘܐܲܢ̄ܬ݁ ܐܲܩܒܸܠܬܵܝܗܝ 53 :܀ ܐ̄ܬܲܬ݀ ܛܲܝܒ݁ܘܼܬܼܵܐ ܕܬܸܥܒܲܪ ܒܐܲܬܼܪܵܟ̣ ܬܘܼܒ̣ ܘܲܠܒܲܟ̣ܬܵܗ̇ : ܕܢܲܚ̣ ܫܘܼܒ̣ܩܵܢܵܐ ܠܥܵܠܡܵܐ ܘܒܲܙܬܵܝܗܝ ܚܲܨܝܼܦܵܐܝܼܬܼ ܀ ܐ̄ܬܲܬ݀ ܡܵܘܗܲܒ̣ܬܼܵܐ ( ܕܫܲܝܢܵܐ ܠܐܲܪܥܵܐ 54 : ܘܗܵܐ ܒܒܲܝܬܵܟ̣ ܗ̄ܝܼ : ܫܡܲܝܵܐ ܘܐܲܪܥܵܐ ܕܬܸܩܢܸܐ ܥܲܙܝܼܬ݁ ܟܲܫܪܵܐܝܼܬܼ ܀ ܙܟܲܝܬܵܢܝ ܙܲܟܲܝ ܘܐܲܝܲܢ ܐܸܡܪܵܟ̣ ܠܵܐ ܝܵܕܲܥ̇ ܐ̄ܢܵܐ : pb. 358 ܬܸܗ̇ܪܹܬܼ ܠܝܼ ܒܵܟ̣ ܐܘܿ ܙܲܟܝܵܐ ܡܠܸܐ ܙܵܟ̣ܘܼܬܼܵܐ ܀ ܡܵܟ̣ܣܵܐ ܐܸܩܪܹܝܟ̣ ܫܠܝܼܚܵܐ ܐܝܼܬܲܝܟ̣ ܨܹܝܕܼ ܬܲܝܵܒܹ̈ܐ : ܬܲܠܡܝܼܕܼܵܐ ܐܲܢ̄ܬ݁ ܐܘܿ ܒܵܙܘܿܙܵܐ ܥܲܡ ܚܵܛܘܿܦܹ̈ܐ ܀ ܒܟ̣ܠܗܹܝܢ ܛܲܪܩܵܐ ܐܢ̄ܬ݁ ܘܐܸܢܵܐ ܡܚܝܼܠ ܐ̄ܢܵܐ ܐܹܡܲܠܸܠ ܠܵܟ̣ : ܠܡܵܟ̣ܣܹ̈ܐ ܪܲܒܵܐ ܠܲܫܠܝܼܚܹ̈ܐ ܐ̄ܚܝܵܢܵܐ ܘܚܲܒ̣ܪܵܐ ܀ ܒܥܵܠܡܵܐ ܥܘܼܬܼܪܵܟ̣ ܘܲܫܡܵܐ ܕܢܵܨܲܚ ܒܲܫܠܝܼܚܘܼܬܼܵܐ : ܡܣܲܪܩܵܐ ܠܲܝܬܲܝܟ ܘܥܲܡ ܬܲܠܡܝܼ̈ܕܹܐ ܚܠܝܼܛ ܩܘܼܠܵܣܵܟ̣ ܀ ܒܢܸܟ̣̈ܣܹܐ ܣܡܝܼܟ̣ ܐܲܢ̄ܬ݁ ܘܲܒ̣ܥܲܠ̈ܠܵܬܼܵܐ ܟܲܫܝܼܪܵܐ ܐܲܢ̄ܬ݁ : ܕܬܸܚܛܘܿܦ 55 : ܐܝܼܬܼ ܒܵܟ̣ ܘܲܬܼܒܲܕܲܪ ܬܘܼܒ̣ ܠܵܐ ܥܲܣܩܵܐ ܠܵܟ̣ ܀ ܕܠܝܼܠ ܐܲܢ̄ܬ݁ ܘܲܦܫܝܼܩ ܠܲܡܟܲܢܵܫܘܼ ܘܠܲܡܒܲܕܵܪܘܼ : ܐܝܼܬܼ ܒܵܟ̣ ܚܲܝܠܵܐ ܕܬܲܥܘܸܐ ܘܬܸܒ݁ܘܿܙ ܘܲܕ݁ܬܸܙܕܲܕܲܩ ܀ ܒܲܚܕܼܵܐ ܕܘܼܟ݁ܬܼܵܐ ܚܛܘܼܦܝܵܐ ܘܒܸܙܬܼܵܐ ܡܲܠܝܵܐ 56 : ܐܝܼܕܼܵܟ̣ : ܒܓܲܒܵܐ ܐ̄ܚܪܹܢܵܐ ܕܵܪܝܵܐ ܠܟ̣ܠܢܵܫ ܟܠ ܙܸܕܼ̈ܩܵܬܼܵܐ ܀ ܒܥܘܼܡܪܵܟ̣ ܥܵܘ̣ܠܵܐ ܘܲܒ̣ܓ̣ܵܘ ܒܲܝܬܵܟ̣ ܒܲܪ ܐܲܠܵܗܵܐ : ܘܡܸܛܠܗܵܢܵܐ ܙܟܲܝܬܵܢܝ 57 : ܕܐܸܫܠܸܐ ܡ̣ܢ ܩܘܼܠܵܣܵܟ̣ ܀ ܠܒܲܝܬܹܗ ܕܙܲܟܲܝ ܙܲܡܸܢ ܢܲܦ̮ܫܹܗ ܒܲܪ ܐܵܠܵܗܵܐ : ܕܢܸܬܸܠ ܚܲܝܹ̈ܐ ܠܕܲܣܢܝܼܩܝܼܢ ܗ̄ܘ̣ܵܘ ܥܲܠ ܫܘܼܒ̣ܩܵܢܵܐ ܀ ܥܲܠ̣ ܗ̄ܘ̣ܵܐ ܐܵܣܝܵܐ ܕܲܠܟ̣ܘܼܪ̈ܗܵܢܹܐ ܕܥܵܘ̣ܠܵܐ ܢܸܛܪܘܿܕܼ : ܘܟܸܢܫܹ̈ܐ ܥܘܝܼܪܹ̈ܐ ܡܸܥܕܲܠ ܥܲܕܼܠܘܼܗܝ ܟܲܕܼ ܡܲܐܣܸܐ ܗ̄ܘ̣ܵܐ ܀ ܠܡܘܿܢ ܥܲܠ̣ ܗܵܢܵܐ ܠܒܲܝܬܹܗ ܕܡܵܟ̣ܣܵܐ ܡܠܸܐ ܒܝܼ̈ܫܵܬܼܵܐ : ܠܡܘܿܢ ܡܸܬܼܚܲܠܲܛ ܥܲܡ ܚܲܛܵܝܹ̈ܐ ܘܡܲܚܸܒ̣ ܠܗܘܿܢ ܀ pb. 359 ܠܡܘܿܢ ܠܵܐ ܡܲܣܛܸܐ ܡ̣ܢ ܨܹܝܕܼ ܒܝܼ̈ܫܹܐ ܘܫܵܒܹ̇ܩ ܠܗܘܿܢ : ܘܡܸܛܠܗܵܢܵܐ ܚܠܝܼܛ ܘܲܡܫܲܝܲܢ ܥܲܡ ܥܵܘ̈ܠܹܐ ܀ ܠܡܘܿܢ ܠܵܐ ܡܲܣܠܸܐ ܠܦܵܠܚܲܝ̈ ܥܵܘ̣ܠܵܐ ܐܸܢ ܫܲܪܝܼܪܵܐ ܗ̄ܘ̣ : ܠܡܵܢܵܐ ܠܵܥܹ̇ܣ ܥܲܡ ܪ̈ܲܫܝܼܥܹܐ ܘܚܲܒ݁ܝܼܒ̣ܝܼܢ ܠܹܗ ܀ ܥܕܼܝܼܠ ܗ̄ܘ̣ܵܐ ܪܵܥܝܵܐ ܟܲܕܼ ܒܵܥܹ̇ܐ ܗ̄ܘ̣ܵܐ ܠܥܸܪܒܵܐ ܕܲܛ݁ܥ̣ܵܐ : ܘܗܘ݀ ܒܲܒ̣ܥܵܬܹܗ ܐܲܝܟ̣ ܟܲܫܝܼܪܵܐ ܡܸܬܼܚܲܫܲܒ̣ ܗ̄ܘ̣ܵܐ ܀ ܚܦܝܼܛ ܝܵܨܘܿܦܵܐ ܘܓ̣ܵܙܲܪ ܫܘܼܚ̈ܢܹܐ ܕܥܵܘ̣ܠܵܐ ܣܲܢܝܵܐ : ܘܪܵܛ̇ܥܝܼܢ ܥܠܵܘܗܝ ܥܲܠ ܕܡܲܐܣܸܐ 58 : ܗ̄ܘ̣ܵܐ ܠܲܡ̈ܡܲܚܲܝܵܐ ܀ ܣܲܒ̣ܪܵܐ ܠܒ̣ܝܼ̈ܫܹܐ ܘܲܠܚܲܛܵܝܹ̈ܐ ܒܗܵܝ̇ ܫܵܪܘܼܬܼܵܐ : ܕܲܣܡܝܼܟ̣ ܗ̄ܘ̣ܵܐ ܒܵܗ̇ ܫܵܒܹ̇ܩ ܚܵܘ̈ܒܹܐ ܒܹܝܬܼ ܬܲܝܵܒܹ̈ܐ ܀ ܚ̣ܙܵܐ 59 : ܗ̄ܘ̣ܵܐ ܙܲܟܲܝ ܥܘܼܬܼܪܵܐ ܪܲܒܵܐ ( ܕܥܲܠ̣ ܠܐܵܘܵܢܹܗ 60 : ܘܫܵܛ̣ ܗ̄ܘ̣ܵܐ ܢܸܟ̣ܣܵܘ̈ܗܝ ܕܲܠܗܵܝ̇ ܣܝܼܡܬܼܵܐ ܢܸܩܢܸܐ ܕܐܸܫܟܲܚ̣ ܀ ܢܸܗܪܲܬ݀ ܢܲܦ̮ܫܹܗ ܘܲܚ̣ܙܵܐ ܕܥܘܼܬܼܪܹܗ ܕܥܵܠܡܵܐ ܥܵܘ̣ܠܵܐ ܗ̄ܘ̣ : ܘܫܲܪܝܼ ܒܵܥܹ̇ܐ ܕܢܸܫܕܹܝܘܗܝ ܡܸܢܹܗ ܥܲܠ ܣܲܓܝܼ̈ܐܹܐ ܀ ܠܡܵܪܹܗ ܕܥܵܠܡܵܐ ܚ̣ܙܵܐ ܕܲܓ̣ܢܵܐ 61 : ܗ̄ܘ̣ܵܐ ܥܲܠ ܫܵܪܘܼܬܹܗ : ܘܫ̣ܵܛܹܗ ܠܥܵܠܡܵܐ ܘܫܲܪܝܼ ܕܢܸܥܪܘܿܩ ܡ̣ܢ ܒܝܼ̈ܫܵܬܹܗ ܀ ܩ̣ܪܸܒ̣ ܦܵܪܘܿܫܵܐܝܼܬܼ ܘܲܣܓܸܕܼ ܠܲܒ̣ܪܵܐ ܟܲܕܼ ܐܵܡܲܪ ܠܹܗ : ܣܵܓܹ̇ܕܼ ܐ̄ܢܵܐ ܠܵܟ̣ ܐܵܣܝܵܐ ܕܣܲܥܪܲܢܝ ܕܲܡܡܲܚܲܝ ܗ̄ܘܹ̇ܝܬܼ ܀ ܬܵܘܕܸܐ ܠܵܟ̣ ܡܵܪܝ ܢܲܦ̮ܫܵܐ ܕܫܸܚܬܲܬ݀ ܒܲܚܒ̣ܵܪ̈ܵܬܼܵܐ : ܕܡܲܪܝܩ̣ܵܗ̇ ܚܢܵܢܵܟ̣ ܬܸܚܙܸܐ ܫܘܼܦܪܵܟ̣ ܢܲܗܝܼܪܵܐܝܼܬܼ ܀ ܡܸܬܼܟܲܫܲܦ ܠܵܟ̣ ܡܡܲܚܝܵܐ ܕܫܘܼܚ̈ܢܹܐ ܣܲܓܝܼܐܝܼܢ ܒܹܗ : pb. 360 ܕܠܵܐ ܢܸܕܲܬ݀ ܠܵܟ̣ ܕܬܸܥܨܘܿܒ̣ ܟܹܐܒܲܝ̈ ܒܐܲܟ̣ܝܼܦܘܼܬܼܵܟ̣ ܀ ܦܘܼܡܝ ܚܲܠܵܫܵܐ ܢܵܘܕܸܐ ܠܦܘܼܡܵܟ̣ ܕܲܩ̣ܪܵܐ ܒܐܸܕܼܢܲܝ̈ : ( ܩܵܠܹ̈ܐ ܚܲܠܵܝ̈ܵܐ 62 : ܕܐܸܦܢܸܐ ܠܘܵܬܼܵܟ̣ ܡ̣ܢ ܬܘܼܩ̈ܠܵܬܼܵܐ ܀ ܢܢܲܫ̈ܩܵܢ ܣܸܦ̈ܘܵܬܼܝ ܠܥܸܩܒܲܝ̈ܟ ܐܵܣܝܵܐ ܡܠܸܐ ܥܘܼܕܼܪ̈ܵܢܹܐ : ܕܡ̣ܢ ܕܲܣܥܲܪܬܵܢܝ ܩܲܠ̣ܘ ܗܲܕܵܡܲܝ̈ ܕܲܟ̣ܪܝܼܗܝܼܢ ܗ̄ܘ̣ܵܘ ܀ ܥܲܦܪܵܐ ܐܸܠܟ݁ܘܿܚ ܡ̣ܢ ܕܘܼܪ̈ܟܵܬܼܵܟ̣ ܩܲܕܝܼ̈ܫܵܬܼܵܐ : ܕܲܒ̣̈ܗܲܠܟܟܵܬܼܵܟ̣ ( ܪܕܲܦܬܵܝܗܝ ܠܥܵܘ̣ܠܵܐ 63 : ܕܥܵܡܲܪ ܗ̄ܘ̣ܵܐ ܥܲܡܝ 64 :܀ ܦܸܠܓܘܼܬܼ ܢܸܟ̣̈ܣܲܝ ܐܲܓ̣ܪܵܐ ܕܪܸ̈ܓ̣ܠܲܝܟ ܐܵܣܝܵܐ ܢܸܗܘܸܐ : ܕܲܠܣܘܼܥܪܵܢܵܟ̣ ܠܵܐ ܫܵܘܹ̇ܐ ܗ̄ܘܹ̇ܝܬܼ ܬܹܐܬܸܐ ܨܹܐܕܲܝ ܀ ܟܠ ܡܵܐ ܕܓܸܠܙܹ̇ܬܼ ܦܵܪܲܥ ܐ̄ܢܵܐ ܡܵܪܝ ܟܲܕܼ ܚܵܕܹܐ ܐ̄ܢܵܐ : ܘܥܵܘ̇ܠܵܐ ܕܦܸܠܚܹ̇ܬܼ ܡܲܗܦܸܟ̣ ܐ̄ܢܵܐ ܠܹܗ ܠܙܲܕܝܼܩܘܼܬܼܵܐ ܀ ܗܵܘ̇ ܡܵܐ ܕܒܸܙܹ̇ܬܼ ܥܲܡ ܪܸܒ݁ܝܼܬܹܗ ܡܲܦܢܸܐ ܐ̄ܢܵܐ ܠܹܗ ܀ ܘܟ̣ܠ ܡܵܐ ܕܚܸܛ̇ܦܹܬܼ ܒܐܲܥ̈ܦܹܐ ܐܸܬܸܠ ܠܐܲܝܢܵܐ ܕܲܚܛܝܼܦ ܀ ܚܵܣ ܠܝܼ ܡܸܟܹܝܠ ܢܸܥܘܿܠ ܥܵܘ̣ܠܵܐ ܠܓ̣ܵܘ ܡ̣ܢ ܬܲܪ̈ܥܲܝ : ܐܵܘ ܢܸܫܬܲܡܲܫ ܪܘܼܫܥܵܐ ܣܲܢܝܵܐ ܒܓܟܵܘ ܐܵܦܲܕܼܢܲܝ̈ ܀ ܬܲܪܥܵܐ ܕܥܲܠ̣ ܒܹܗ ܡܲܠܟܵܐ ܪܲܒܵܐ ܕܢܸܫܪܸܐ ܨܹܐܕܲܝ : ܠܵܐ ܦܵܬܲܚ̇ ܐ̄ܢܵܐ ܬܘܼܒ̣ ܠܲܚܛܵܗܵܐ ܕܡܸܢܹܗ ܢܸܥܘܿܠ ܀ ܥ̇ܒ̣ܵܕܼܵܐ ܪܲܒܵܐ ܥ̣ܒܲܕܼ ܗ̄ܘ̣ܵܐ ܡܫܝܼܚܵܐ ܒܗܵܝ̇ ܫܵܪܘܼܬܼܵܐ : ܠܵܘ ܓܹܝܪ ܕܢܹܐܟ̣ܘܿܠ ܠܲܚܡܵܐ ܟܦܸܢ ܗ̄ܘܟܵܐ ܕܠܵܐ ܥܸܠ̈ܠܵܬܼܵܐ ܀ ܚܠܘܿܠܵܐ ܪܲܒܵܐ ܥ̣ܒܲܕܼ ܗ̄ܘ̣ܵܐ ܬܲܡܵܢ ܠܲܬܼܝܵܒ̣ܘܼܬܼܵܐ : ܒܒܲܝܬܹܗ ܕܡܵܟ̣ܣܵܐ ܘܙܲܡܸܢ ܗ̄ܘ̣ܵܐ ܠܹܗ ܟܠ ܚܲܛܵܝܹ̈ܐ ܀ pb. 361 ܡܸܫܬ݁ܘܼܬܼܵܐ ܗ̄ܘ̣ܵܬܼ ܕܡܸܫܬܲܩܠܵܐ 65 : ܒܵܗ̇ ܙܲܕܝܼܩܘܼܬܼܵܐ : ܘܐܸܙܲܠ̣ ܡܵܪܲܢ ܢܸܚܕܸܐ ܬܲܡܵܢ ܥܲܡ ܬܲܝܵܒܹ̈ܐ ܀ ܥܲܠ̣ ܒܲܪ ܟܹܐܢܵܐ ܘܛܲܪܕܹܗ ܠܥܵܘ̣ܠܵܐ ܕܐܝܼܬܼ ܗ̄ܘ̣ܵܐ ܬܲܡܵܢ : ܕܠܵܐ ܡܸܫܟܲܚ ܗ̄ܘ̣ܵܐ ܚܸܫܟܵܐ ܕܢܸܥܡܲܪ ܥܲܡ ܢܲܗܝܼܪܵܐ ܀ ܫܲܪܝܼ ܕܢܸܕܼܪܸܐ ܙܲܟܲܝ ܢܸܟ̣ܣܵܘ̈ܗܝ ܥܲܠ ܕܲܣܢܝܼܩܝܼܢ : ܘܲܢܒܲܕܲܪ ܗ̄ܘ̣ܵܐ ܟܠ ܩܸܢܝܵܢܵܘ̈ܗܝ ܥܲܠ ܕܲܡܥܵܩܝܼܢ ܀ ܛܥܝܼܢ ܙܸܕܼ̈ܩܵܬܼܵܐ ܥܲܠ ܝܲܡܝܼܢܹܗ ܘܥܲܠ ܣܸܡܵܠܹܗ : ܘܲܡܦܲܠܸܓ̣ ܗ̄ܘ̣ܵܐ ܒܬܲܪܬܹܝܢ ܐܝܼܕܼܵܘ̈ܗܝ ܟܲܫܝܼܪܵܐܝܼܬܼ ܀ ܪܗܝܼܒ̣ ܕܲܢܒܲܕܲܪ ܐܲܝܟ̣ ܕܲܪܗܝܼܒ̣ ܗ̄ܘܟܵܐ ܕܲܢܟܲܢܸܫ ܗ̄ܘ̣ܵܐ : ܕܲܒ̣ܟ̣ܠ ܓܲܒ݁ܝܼ̈ܢ ܟܲܫܝܼܪܵܐ ܗ̄ܘ̣ܵܐ ܒܟ̣ܠ ܕܲܦܓܲܥ̣ ܒܹܗ ܀ ܦܬܼܝܼܚܝܼܢ ܬܲܪ̈ܥܵܘܗܝ ܘܣܵܒܹ̇ܠ ܡܲܦܸܩ ܨܹܝܕܼ ܒܲܪ̈ܵܝܹܐ : ܘܲܡܪܝܼܡ ܩܵܠܹܗ ܕܟ̣ܠ ܡܲܢ ܕܒ̣ܙܝܼܙ ܢܹܐܬܸܐ ܢܸܣܲܒ̣ ܀ ܐܘܿ ܕܲܚܛܝܼܦܝܼܢ ܬܵܘ ܣܲܒ̣ܘ . ܕܝܼܠܟ̣ܘܿܢ ܡ̣ܢ ܒܵܙܘܿܙܵܐ : ܝܘܿܡ ܦܘܼܪܥܵܢܵܐ ܠܵܐ ܐ̄ܢܵܫ ܢܹܐܡܲܢ ܢܹܐܬܸܐ ܨܹܐܕܲܝ ܀ ܬܵܘ ܡܸܣܟܹ݁ܢܹ̈ܐ ܣܲܒ̣ܘ ܙܸܕܼ̈ܩܵܬܼܵܐ ܡ̣ܢ ܥܵܠܘܿܒ̣ܵܐ : ܣܢܝܼܩܵܘ̈ܗܝ ܕܐܲܬܼܪܵܐ ܥܲܕ݁ܪܘܼܢܝ ܩܲܠܝܼܠ ܐܸܕܼܪܸܐ ܢܸܟ̣ܣܲܝ̈ ܀ ܐܘܿ ܚܲܣܝܼܪܹ̈ܐ ܗܘ݀ܵܘ ܠܝܼ ܦܵܥܠܹ̈ܐ ܒܐܲܓ̣ܪܵܐ ܛܵܒ̣ܵܐ : ܘܲܣܒ̣ܘܿܠܘ ܐܲܦܸܩܘ ܗܵܢܵܐ ܥܵܘ̣ܠܵܐ ܕܐܲܣܓܝܼܘ ܚܵܘ̈ܒܲܝ ܀ ܫܲܦܝܼܪ ܗ̄ܘ̣ܵܐ ܠܹܗ ܟܲܕܼ ܪܵܗܹܛ ܗ̄ܘ̣ܵܐ ܥܲܠ ܙܸܕܼ̈ܩܵܬܼܵܐ : ܘܕܼܵܪܹܐ ܢܸܟ̣ܣܵܘ̈ܗܝ ܥܲܠ ܟܠ ܕܐܵܬܹ̇ܝܢ ܡ̣ܢ ܟܠ ܓܲܒ݁ܝܼ̈ܢ ܀ ܒܸܙܬܼܵܐ ܕܥܸܠܲܬ݀ ܩܲܠܝܼܠ ܩܲܠܝܼܠ ܟܲܕܼ ܚܵܕܹܐ ܗ̄ܘ̣ܵܐ : pb. 362 ܒܲܚܕܼܵܐ ܫܵܥܵܐ ܐܲܦܵܩ̣ ܝܲܗ̣ܒܵܗ̇ ܟܲܕܼ ܪܵܘܹ̇ܙ ܗ̄ܘ̣ܵܐ ܀ ܚ̣ܙܵܝܗܝ ܗ̄ܘ̣ܵܐ ܠܲܒ̣ܪܵܐ ܘܲܡܠܵܬ݀ ܥܲܝܢܹܗ ܫܘܼܦܪܵܐ ܡܸܢܹܗ : ܘܠܵܐ ܡܸܫܟܲܚ ܗ̄ܘ̣ܵܐ ܢܚܘܼܪ ܒܥܵܠܡܵܐ ܚܲܒ݁ܝܼܒ̣ܵܐܝܼܬܼ ܀ ܟܲܕܼܢܹܗ ܡܫܝܼܚܵܐ ܒܢܝܼܪܵܐ ܕܩܲܠܝܼܠ ܕܲܫܠܝܼܚܘܼܬܼܵܐ : ܘܫܲܦܝܼܪ ܗ̄ܘ̣ܵܐ ܠܹܗ ܕܢܲܪܟܸ݁ܢ ܟܲܬܼܦܹܗ ܨܹܝܕܼ ܡܵܡܘܿܢܵܐ ܀ ܟܬܲܒ̣ ܠܲܣܒܲܪܬܼܵܐ ܦܸܠܓܘܼܬܼ ܢܸܟ̣ܣܵܘ̈ܗܝ ܟ ] ܕܼ ܦܸܠܓ̣ܥܲܬ݀ ܒܹܗ : ܘܠܵܐ ܐܸܫܬܵܘܚܲܪ ܢܸܦܘܿܩ ܢܸܬܸܠ ܡܘܿܢ ܕܐܸܫܬܵܘܕܝܼ ܀ ܛܥܝܼ̈ܢܵܢ ܐܝܼܕܼܵܘ̈ܗܝ ܙܲܕܝܼܩܘܼܬܼܵܐ ܠܲܡܦܲܠܵܓ̣ܘܼ : ܩܪ̈ܝܼܚܵܢ ܥܲܝܢܵܘ̈ܗܝ ܨܹܝܕܓܼ ܡܸܣܟܹ݁ܢܹ̈ܐ ܠܲܡܩܲܒܵܠܘܼ ܀ ܪܵܗܛܵܢ ܪܸ̈ܓ̣ܠܵܘܗܝ ܥܲܠ ܐܘܼܪ̈ܚܵܬܼܵܐ ܨܹܝܕܼ ܥܵܒ̣ܘܿܪܹ̈ܐ : ܕܲܢܦܲܠܸܓ̣ ܗ̄ܘ̣ܵܐ ܒܚܘܼܒܵܐ ܢܸܟ̣ܨܣܵܘ̈ܗܝ ܠܐܲܝܢܵܐ ܕܲܣܢܝܼܩ ܀ ܗܵܢܵܐ ܥ̇ܒ̣ܵܕܼܵܐ ܐܸܫܬܲܡܲܫ ܗ̄ܘ̣ܵܐ ܒܗܵܝ̇ ܫܵܪܘܼܬܼܵܐ : ܘܥܵܕܼܠ̇ܝܼܢ ܣܲܟܼ̈ܠܹܐ ܕܲܠܡܘܿܢ ܠܵܥܹ̇ܣ ܥܲܡ ܚܲܛܵܝܹ̈ܐ ܀ ܠܵܐ ܪܲܒܵܐ ܗ̄ܘ̣ܵܬܼ ܕܐܲܚ̣ܝܼ ܡܝܼܬܼܵܐ ܒܵܬܲܪ ܕܲܣ̣ܪܝܼ : ܐܲܝܟ̣ ܡܵܐ ܕܪܲܒܵܐ ܗܵܕܹܐ ܕܡܵܟ̣ܣܵܐ ܫܠܝܼܚܵܐ ܢܸܗܘܸܐ ܀ ܐܹܝܢ ܒܲܫܪܵܪܵܐ ܕܬܸܕܼܡܘܼܪܬܵܐ ܗ̄ܘ̣ܵܬܼ ܡܲܠܝܼܲܬܼ ܬܲܗܪܵܐ : ܀ ܕܓܲܒ̣ܪܵܐ ܝܲܥܢܵܐ ܢܦܲܠܸܓ̣ ܢܸܕܼܪܸܐ ܟܠ ܕܲܩܢܸܐ ܗ̄ܘ̣ܵܐ ܀ ܪܲܒܵܐ ܗ̄ܝܼ ܗܵܕܹܐ ܕܢܲܦ̮ܫܵܐ ܬܸܚܸܐ ܡ̣ܢ ܒܝܼ̈ܫܵܬܼܵܐ : ܝܲܬ݁ܝܼܪ ܡ̣ܢ ܗܵܝ̇ ܕܦܲܓ̣ܪܵܐ ܢܩܘܼܡ ܡ̣ܢ ܐܲܒ̣ܕܵܢܵܐ ܀ ܐܵܬ݀ܵܐ ܪܲܒ݁ܬܼܵܐ ܗܵܕܲܐ ܗ̄ܝܼ ܕܲܣ̣ܥܲܪ ܒܲܪ ܐܲܠܵܗܵܐ : ܕܡ̣ܢ ܚܲܛܵܝܵܐ ܥ̣ܒܲܕܼ ܙܲܕܝܼܩܵܐ ܒܚܲܕܼ ܥܸܕܵܢܵܐ ܀ ܐܲܝܟܵܐ ܐܸܢܘܿܢ ܟܸܢܫܹ̈ܐ ܕܥܵܕܼܠ̇ܝܼܢ ܟܲܕܼ ܥܵܐܹ̇ܠ ܗ̄ܘ̣ܵܐ : pb. 363 ܠܒܲܝܬܹܗ ܕܡܵܟ̣ܣܵܐ ܕܢܹܐܟ̣ܘܿܠ ܠܲܚܡܵܐ ܥܲܡ ܚܲܛܵܝܹ̈ܐ ܀ ܠܵܐ ܝܵܕܼܥ̇ܝܼܢ ܗ̄ܘ̣ܵܘ ܕܲܢܚܘܼܪܘܼܢ ܒܹܗ ܡܘܿܢ ܣܵܥܲܪ ܗ̄ܘ̣ܵܐ : ܚܲܟܝܼܡ ܠܸܒܵܐ ܗ̄ܘ̣ ܕܲܠܝܘܼܬܼܪ̈ܵܢܹܐ ܡܸܬܼܚܲܫܲܚ ܗ̄ܘ̣ܵܐ ܀ ܫ̣ܕܼܵܐ ܒܲܠܘܼܥܵܐ ܗܵܘ̇ ܨܲܝܵܕܼܵܐ ܒܘܼܝܵܢܵܐ : ܘܲܠܫܲܠܝܼܛܵܐ ܕܟ̣ܠܹܗ ܟܲܪܟ̣ܵܐ 66 : ܒܪ̈ܲܚܡܵܘܗܝ ܨܵܕܹܗ ܀ ܠܪܲܒܵܐ ܕܡܵܟ̣̈ܣܹܐ ܚܒܲܫ̣ ܗ̄ܘ̣ܵܐ ܒܓܟܵܘܦܵܐ ܕܐܲܪܡ̣ܝܼ ܬܲܡܵܢ : ܕܠܵܐ ܐ̄ܢܵܫ ܡܸܡܬܼܘܿܡ ܨܵܕܼ ܗܵܟܲܢܵܐ ܐܸܠܵܐ ܡܵܪܲܢ ܀ ܒܥܵܠܡܵܐ ܝܲܡܵܐ ܐܲܪܡ̣ܝܼ ܡܨܝܼܕܬܹܗ ܒܲܪ ܐܲܠܵܗܵܐ : ܘܡܵܟ̣ܣܵܐ ܚܸܒ̣ܫܲܬ݀ ܘܲܠܩܸܢܝܵܢܵܘ̈ܗܝ ܥܲܡܹܗ ܢܸܓ̣ܕܲܬ݀ ܀ ܐܸܠܘܼ ܠܵܐ ܥܲܠ̣ ܡܵܪܲܢ ܢܹܐܟ̣ܘܿܠ ܠܲܚܡܵܐ ܬܲܡܵܢ : ܗܵܢܵܐ ܨܲܝܕܵܐ ܠܗܵܕܹܐ ܡܨܝܼܕܬܵܐ ܠܵܐ ܥܵܐܹ̇ܠ ܗ̄ܘ̣ܵܐ ܀ ܐܸܠܘܼ ܥ̣ܒܲܪ ܗ̄ܘ̣ܵܐ ܘܠܵܐ ܐܸܙܕܲܡܲܢ ܕܢܹܐܬܸܐ ܨܹܐܕܼܵܘܗܝ : ܗܵܕܹܐ ܫܟܟܵܚܬܵܐ ܕܲܬܼܝܵܒ̣ܘܼܬܼܵܐ ܠܵܐ ܐܸܫܟܲܚ ܗ̄ܘ̣ܵܐ ܀ ܝܵܕܲܥ̇ ܗ̄ܘ̣ܵܐ ܓܹܝܪ ܡܘܿܢ ܥܵܒܹ̇ܕܼ ܗ̄ܘ̣ܵܐ ܟܲܪ ܕܐܝܼܬܼܵܘܗܝ ܗ̄ܘ̣ܵܐ : ܘܡܸܛܠܗܵܢܵܐ ܡ̣ܢ ܓܘܼܢܵܝܵܐ ܠܵܐ ܕܵܚܹ̇ܠ ܗ̄ܘ̣ܵܐ ܀ ܚ̣ܙܵܝܗܝ ܗ̄ܘ̣ܵܐ ܡܵܪܲܢ ܠܙܲܟܲܝ ܘܚ̣ܕܼܝܼ ܒܛܲܠܝܵܐ ܕܲܩܢ̣ܵܐ : ܘܫܲܪܝܼ ܕܢܸܩܪܹܝܘܗܝ ܒܲܪ ܐܲܒ̣ܪܵܗܵܡ ܡܸܛܠ ܚܘܼܒܹܗ ܀ ܝܵܘܡܵܢܵܐ ܠܲܡ ܗܘ݀ܵܘ ܒܹܗ ܚܲܝܹ̈ܐ ܒܒܲܝܬܵܐ ܗܵܢܵܐ : ܕܚܲܝܹ̈ܐ ܕܢܲܚ̣ܘ ܒܹܗ ܘܲܥܪܲܩ̣ ܡܵܘܬܵܐ ܕܡܲܡܠܸܟ̣ ܗ̄ܘ̣ܵܐ ܒܹܗ ܀ ܗܵܐ ܠܘܼܒܵܒ̣ܵܐ ܠܒ̣ܝܼ̈ܫܹܐ ܟܠܗܘܿܢ ܘܲܠܚܲܛܵܝܹ̈ܐ : ܕܲܡܨܹܝܢ ܐܸܢܘܿܢ ܛܵܒܹ̈ܐ ܠܡܸܗܘܵܐ ܒܲܬܼܝܵܒ̣ܘܼܬܼܵܐ ܀ pb. 364 ܗܵܐ ܚܲܕܼ̈ܬܼܵܬܼܵܐ ܕܲܣܥܲܪ ܒܐܘܼܪܚܹܗ ܒܲܪ ܐܲܠܵܗܵܐ : ܒܪܝܼܟ̣ ܗ̄ܘ̣ ܕܐܲܟ̣ܪܸܙ ܣܲܒ̣ܪܵܐ ܛܵܒ̣ܵܐ ܠܲܒ̣ܢܲܝ̈ܢܵܫܵܐ ܀ ܡܸܛܠ ܒܝܼ̈ܫܹܐ ܐܲܪܡ̣ܝܼ ܐܘܼܪܚܹܗ ܒܥܵܠܡܵܐ ܡܵܪܲܢ : ܕܲܢܟܲܢܸܫ ܗ̄ܘ̣ܵܐ ܠܐܲܝܠܹܝܢ ܕܲܛܥ̣ܵܘ ܡ̣ܢ ܒܹܝܬܼ ܐܲܒ̣ܘܼܗܝ ܀ ܨܹܝܕܼ ܚܲܛܵܝܹ̈ܐ ܬܪܲܨ ܡܲܪܕܝܼܬܹܗ ܕܢܲܦܢܸܐ ܐܸܢܘܿܢ : ܘܲܠܛܵܥܲܝ̈ܵܐ ܒܥ̣ܵܐ ܢܸܫܬܲܟ̣ܚܘܼܢ 1 : ܕܐܲܒ݁ܝܼܕܼܝܼܢ ܗ̄ܘ̣ܵܘ ܀ ܐܲܪܦܝܼ ܫܟ̣ܝܼ̈ܚܹܐ ܘܲܠܐܲܒ݁ܝܼ̈ܕܹܐ ܒܥ̣ܵܐ ܒܲܛܢܵܢܹܗ : pb. 345 ܫܒܲܩ ܠܲܓ̣ܡܝܼܪܹ̈ܐ ܥܲܡ ܬܲܝܵܒܹ̈ܐ ܡܸܬܼܗܲܦܲܟ̣ ܗ̄ܘ̣ܵܐ ܀ ܡ̣ܢ ܙܵܢܝܼܬܼܵܐ 2 : ܡܸܬܼܢܲܫܲܩ ܗ̄ܘ̣ܵܐ ܘܲܡܩܲܒܸ݁ܠ ܗ̄ܘ̣ܵܐ : ܘܥܲܡ ܚܲܛܵܝܹ̈ܐ ܩܵܪܹܝܢ ܗ̄ܘ̣ܵܘ ܠܹܗ ܘܡܸܬܼܒܲܣܲܡ ܗ̄ܘ̣ܵܐ ܀ ܚܲܒ̣ܪܵܐ ܕܡܵܟ̣ܣܹ̈ܐ ܘܲܕܼܙܵܢ̈ܝܵܬܼܵܐ ܡܸܫܬܲܡܲܗ ܗ̄ܘ̣ܵܐ : ܥܨܵܒܹ̈ܐ ܛܥܝܼܢ ܗ̄ܘ̣ܵܐ ܘܐܸܠܵܐ ܬܒ̣ܝܼܪܹ̈ܐ ܠܵܐ ܪܵܚܹ̇ܡ ܗ̄ܘ̣ܵܐ ܀ ܠܵܘ ܠܲܚܠܝܼ̈ܡܹܐ ܢܚܸܬܼ ܗ̄ܘ̣ܵܐ ܕܢܸܥܣܘܿܪ ܐܵܣܝܵܐ ܛܵܒ̣ܵܐ : ܕܐܸܠܵܐ ܟܪ̈ܝܼܗܹܐ ܠܵܐ ܣܢܝܼܩܝܼܢ ܗ̄ܘ̣ܵܘ ܥܲܠ ܥܘܼܕܼܪ̈ܵܢܵܘܗܝ ܀ ܠܐܲܝܢܵܐ ܕܠܵܐ ܡ̣ܝܼܬܼ ܠܵܐ ܐܵܠܨܵܐ ܠܹܗ ܥܲܠ ܢܘܼܚܵܡܵܐ : ܘܐܲܝܢܵܐ ܕܠܵܐ ܚܛ̣ܵܐ ܐܵܦ ܫܘܼܒ̣ܩܵܢܵܐ ܠܹܗ ܝܲܬ݁ܝܼܪܵܐ ܗ̄ܘ̣ ܀ ܐܲܝܢܵܐ ܕܲܬܼܒ̣ܝܼܪ ܒܵܥܹ̇ܐ ܥܨܵܒ̣ܵܐ ܕܢܸܬܼܩܲܪܲܒ̣ ܠܹܗ : ܘܡܲܢ ܕܲܡܡܲܚܲܝ ܩܵܪܹܐ ܠܐܵܣܝܵܐ ܢܹܐܬܸܐ ܨܹܐܕܼܵܘܗܝ 3 :܀ ܣܲܡܵܐ ܕܫܘܼܚ̈ܢܹܐ ܐܸܠܵܐ ܠܫܘܼܚ̈ܢܹܐ ܠܵܐ ( ܡܬܼܘܿܡ ܡܬ݁ܬ݁ܣܝܼܡ 4 : ܥܨܵܒ̣ܵܐ ܕܡܲܪ̈ܥܹܐ ܐܸܠܵܐ ܡܵܪ̈ܥܹܐ 5 : ܠܵܐ ܒܵܥܹ̇ܝܢ ܠܹܗ ܀ ܬܒ̣ܝܼܪ̈ܲܝ ܠܸܒܵܐ ܣܢܝܼܩܝܼܢ ܒܲܠܚܘܿܕܼ ܥܲܠ ܠܘܼܒܵܒ̣ܵܐ : ܐܵܦ ܥܲܝܝܼ̈ܩܲܝ ܪܘܼܚܵܐ ܐ̄ܠܝܼܨܝܼܢ ܥܲܠ ܒܘܼܝܵܐܵܐ ܀ ܐܲܝܢܵܐ ܕܐܝܼܬܼ ܠܹܗ ܫܘܼܚ̈ܢܹܐ ܣܢܝܼܩ ܗ̄ܘ̣ ܥܲܠ ܣܲܡ̈ܡܵܢܹܐ : ܕܟܲܕܼ ܡܸܬܼܐܲܣܸܐ ܢܸܗܘܸܐ ܢܦܹܐܫܵܐ ܠܲܚܒ̣ܵܪ̈ܵܬܹܗ ܀ ܡܲܢ ܕܐܲܣ̣ܓܝܼ ܪܲܚܡܹܗ ܠܡܵܪܹܐ ( ܚܵܘܒܹܗ : ܕܥܲܠ ܫܘܼܒ̣ܩܵܢܵܐ 6 : ܬܲܠܝܵܐ ܢܲܦ̮ܫܹܗ ܡܸܛܠ ܕܲܣܢܝܼܩ ܀ ܡܲܢ ܕܐܸܬܼܡܲܚܝܲܬ݀ ܢܲܦ̮ܫܹܗ ܒܥܵܘ̣ܠܵܐ ܘܚܲܫ̣ ( ܒܲܡܚܘܿܬܹܗ : pb. 346 ܠܗܵܘ̇ ܗ̄ܘ̣ 7 : ܚܵܫܲܚ ܣܲܡܵܐ ܕܪ̈ܲܚܡܹܐ ܕܢܸܬܼܩܲܪܲܒ̣ ܠܹܗ ܀ ܐܲܝܢܵܐ ܕܢܲܟ̣ܬܹܗ ܚܛܵܗܹ̈ܐ ܘܐܲܝܠܸܠ̣ ܦܵܪܘܿܫܵܐܝܼܬܼ : ܗܵܢܵܐ ܣܢܝܼܩ ܗ̄ܘ̣ ܥܲܠ ܥܵܨܘܿܒ̣ܵܐ ܕܢܸܬܼܦܲܪܲܣ ܠܹܗ ܀ ܡܲܢ ܕܲܒ̣ܠܝܼܥ ܠܹܗ ܒܓܹܐܪܵܐ ܕܪܘܼܫܥܵܐ ܥܲܠ ܗܲܕܵܡܵܘ̈ܗܝ : ܚܢܵܢܵܐ ܒܵܥܹ̇ܐ ܕܲܠܠܘܿܠܝܼܬܼܵܐ ܕܚܲܫܹܗ 8 : ܢܸܡܫܘܿܛ ܀ ܡܲܢ ܕܲܚܛܝܼܬܼܵܐ ܢܸܦܠܲܬ݀ ܥܠܵܘܗܝ ܐܲܝܟ̣ ܐܲܪܝܘܼܬܼܵܐ : ܪ̈ܲܚܡܹܐ ܒܵܥܹ̇ܐ ܕܲܢܦܲܨܘܿܢܵܝܗܝ ܡ̣ܢ ܚܘܼܒܵܠܵܐ ܀ ܫܲܦܝܼܪ ܡܵܕܹܝܢ ܨܹܝܕܼ ܚܲܛܵܝܹ̈ܐ ܐ̄ܬ݀ܵܐ ܦܵܪܘܿܩܲܢ : ܕܢܸܣܥܘܿܪ ܐܸܢܘܿܢ ܐܲܝܟ̣ ܥܵܨܘܿܒ̣ܵܐ ܠܲܡ̈ܡܲܚܲܝܵܐ ܀ ܒܙܲܟܲܝ ܡܵܟ̣ܣܵܐ ܫܘܼܩܵܐ ܥ̣ܒܲܕܼ ܠܵܗ̇ ܠܲܬܼܝܵܒ̣ܘܼܬܼܵܐ : ܕܟ̣ܠܢܵܫ ܢܹܐܬܸܐ ܢܸܬ݁ܬܲܓܲܪ ܒܵܗ̇ ܕܠܵܐ ܟܵܠܝܼܬܼܵܐ ܀ ܒܗܵܘ̇ ܒܵܙܘܿܙܵܐ ܝܲܗ̄ܒ̣ ܠܘܼܒܵܒ̣ܵܐ ܠܲܒ̣̈ܢܲܝ ܥܵܘ̣ܠܵܐ : ܕܐܸܢܗ݀ܘ ܕܬܼܵܝ̇ܒ݁ܝܼܢ ܠܵܐ ܡܸܬܼܢܲܚ݁ܕܼܝܼܢ ܡ̣ܢ ܟܹܐܢܘܼܬܼܵܐ ܀ ܐܲܝܟ̣ ܡܲܚܙܝܼܬܼܵܐ ܣ̣ܵܡܹܗ ܠܥܲܝܼ̈ܢܹܐ ܕܢܸܬܼܒܲܩܘܿܢ ܒܹܗ : ܕܐܸܢܗ݀ܘ ܕܦܵܢܹ̇ܝܢ ܠܵܐ ܡܸܬ݁ܕܲܟ̣ܪܝܼܢ ܣܘܼܪ̈ܚܵܢܲܝܗܘܿܢ ܀ ܡܲܢ̣ܘܼ ܢܸܦܣܘܿܩ 9 : ܣܲܒ̣ܪܵܐ ܕܢܲܦ̮ܫܹܗ ܟܲܕܼ ܚܵܐܲܪ ܒܹܗ : ܒܚܲܒ̣ܪܵܐ ܕܡܵܟ̣ܣܹ̈ܐ ܕܲܗܘ݀ܵܐ ܚܲܒ̣ܪܵܐ ܠܲܫܠܝܼܚܘܼܬܼܵܐ ܀ ܡܲܢ ܟܲܝ ܢܲܣܒܲܪ ܥܲܠ ܚܵܘ̈ܒܵܬܹܗ ܕܠܵܐ ܡܸܫܬܲܒ̣̈ܩܵܢ : ܕܲܠܚܵܛܘܿܦܵܐ ܚܵܙܹ̇ܐ ܕܲܚܠܝܼܛ ܥܲܡ ܬܲܠܡܝܼ̈ܕܹܐ ܀ ܡܲܢ ܠܵܐ ܢܸܪܗܲܛ ܢܹܐܚܘܿܕܼ ܓܵܘܣܵܐ ܒܲܬܼܝܵܒ̣ܘܼܬܼܵܐ :  pb. 347 ܕܐܝܼܬܼ ܒܵܗ̇ ܚܲܝܠܵܐ ܕܐܵܦ ܡ̣ܢ ܢܸܨܹ̈ܐ ܝܵܘ̈ܢܹܐ ܬܸܥܒܸ݁ܕܼ 10 :܀ ܡܲܢ ܠܵܐ ܢܹܐܬܸܐ ܒܵܬܲܪ ܗܵܢܵܐ ܪܵܥ̇ܝܵܐ ܛܵܒ̣ܵܐ : ܕܨܵܐܹ̇ܕܼ ܕܹܐܒܹ̈ܐ ܕܢܸܗܘܘܿܢ ܐܸܡܪܹ̈ܐ ܒܓܟܵܘ ܡܲܪܥܝܼܬܹܗ ܀ ܡܲܢ̣ܘܼ ( ܡܲܣܓܸܐ ܣܵܢܹ̇ܐ ܚܲܝܵܘ̈ܗܝ ܕܢܸܥܪܘܿܩ 11 : ܡܸܢܹܗ : ܕܗܵܢܵܐ ܐܵܣܝܵܐ ܕܢܵܨܲܚ ܚܲܝܠܹܗ ܒܲܚܒ̣ܵܪ̈ܵܬܼܵܐ ܀ ܠܡܵܟ̣ܣܵܐ ܚܠܲܛ̣ ܗ̄ܘ̣ܵܐ ܥܲܡ ܬܲܠܡܝܼ̈ܕܹܐ ܡܸܛܠ ܦܘܼܪܣܵܐ : ܕܲܠܚܵܛ̈ܘܿܦܹܐ ܢܲܪܡܸܐ ܓܸܪܓ̣ܵܐ ܕܲܢܕܲܡܘܿܢ 12 : ܒܹܗ ܀ ܡܲܢ ܠܵܐ ܢܸܬܼܗܲܪ ܕܲܠܡܲܢ̣ܘܼ ܨܵܕܼ ܒܲܪ ܐܲܠܵܗܵܐ : ܠܡܵܟ̣ܣܵܐ ܝܲܥܢܵܐ ܕܢܸܗܘܸܐ ܫܠܝܼܚܵܐ ܨܹܝܕܼ ܬܲܝܵܒܹ̈ܐ ܀ ܗܵܢܵܐ ܕܲܡܠܸܐ ܚܛܘܼܦܝܵܐ ܒܲܝܬܹܗ ܡ̣ܢ ܐܸܢ̈ܩܵܬܼܵܐ : ܘܲܕܼܠܵܐ ܕܝܼܠܹܗ ܒܸܙܬܼܵܐ ܚܡܲܠ̣ ܗ̄ܘ̣ܵܐ ܣܲܓܝܼܵܐܝܼܬܼ ܀ ܗܵܢܵܐ ܕܐܲܥܕܝܼ ܟܠ ܡܵܐ ܕܐܸܫܟܲܚ ܥܲܠ ܬܲܓܵܪܹ̈ܐ : ܘܲܕܼܠܵܐ ܚܛܘܼܦܝܵܐ ܠܵܐ ܝܵܕܲܥ̇ ܗ̄ܘ̣ܵܐ ܠܲܡܗܲܠܵܟ̣ܘܼ ܀ ܗܵܢܵܐ ܕܲܚܛ̣ܵܐ ܕܠܵܐ ܟܘܼܚܵܕܼܵܐ ܟܠܗܘܿܢ ܝܵܘܡܵܘ̈ܗܝ : ܟܼܲ݊ ܡܸܬܼܚܲܝܲܠ ܡ̣ܢ ܢܵܡܘܿܣܵܐ ܘܡ̣ܢ ܫܘܼܠܛܵܢܵܐ ܀ ܚܵܛܹ̇ܐ ܘܲܬܼܟ̣ܝܼܠ ܘܲܒ̣ܫܘܼܠܛܵܢܵܐ ܡܸܬܼܚܲܫܲܚ ܗ̄ܘ̣ܵܐ : ܦܵܠܲܚ̇ ܥܵܘ̣ܠܵܐ ܘܓܲܠ̈ܝܵܢ ܐܲܦܵܘ̈ܗܝ ܟܲܕܼ ܦܵܠܲܚ̇ ܠܹܗ ܀ ܓܲܠܝܵܐ ܚܛܝܼܬܹܗ ܘܠܵܐ ܡܸܬܼܪܲܫܝܵܐ 13 : ܡ̣ܢ ܕܲܝܵܢܹ̈ܐ : ܝܑܼܕܝܼܥ ܪܘܼܫܥܹܗ ܘܠܵܐ ܬܵܟ̣ܣ̇ܝܼܢ ܠܹܗ ܕܲܥ̇ܒ̣ܵܕܹܗ ܗ̄ܘ̣ܵܐ ܀ ܥ̇ܒ̣ܵܕܹܗ ܕܡܵܟ̣ܣܵܐ ܘܲܕܼܙܵܢܝܼܬܼܵܐ ܪܘܼܫܥܵܐ ܗ̄ܘ̣ ܓܲܠܝܵܐ : pb. 348 ܠܵܘ ܒܐܸܣܟܹܡܵܐ ܓܵܢܲܒ̣ ܚܵܛܹ̇ܐ ܕܠܵܐ ܢܸܬܼܦܲܪܣܸܐ ܀ ܡܸܚܛܲܦ ܚܵܛܹ̇ܦ ܟܲܕܼ ܚܵܝ̇ܪܝܼܢ ܒܹܗ ܘܠܵܐ ܡܸܬܼܟܲܚܲܕܼ : ܡܸܒܲܙ ܒܵܐܹ̇ܙ ܟܲܕܼ ܚܵܙܹ̇ܝܢ ܠܹܗ ܘܠܵܐ ܡܸܬܼܢܲܟܲܦ ܀ ܚܛܵܗܵܐ ( ܕܡܲܪܝܼܕܼ ܡ̣ܢ ܟܘܼܚܵܕܼܵܐ 14 : ܘܡܟ̤ ܢܵܡܘܿܣܵܐ : ܘܠܵܐ ܡܸܬܼܚܲܦܸܐ ܡ̣ܢ ܚܲܙܵܝܹ̈ܐ ܡܵܐ ܕܡܸܫܬܲܡܲܫ ܀ ܥܵܘ̣ܠܵܐ ܕܡܵܟ̣ܣܵܐ ܟܲܕܼ ܪܵܡ ܩܵܠܹܗ ܠܲܕܼܦܵܠܲܚ݁ ܒܹܗ : ܒܸܙܬܼܵܐ ܕܟ̣ܠܝܘܿܡ ܟܲܕܼ ܡܸܬܼܚܲܕܬܼܵܐ ܒܟ̣ܠ ܐܸܣܟܹܡ̈ܝܼܢ ܀ ܗܵܢܵܐ ܫܡܲܥ̣ ܗ̄ܘ̣ܵܐ ܕܥܵܒܲܪ ܝܼܫܘܿܥ ܒܐܲܪܥܵܐ ܕܲܝܗܘܼܕܼ : ܘܲܢܦܲܩ̣ ܒܵܬܼܪܹܗ ܒܚܘܼܒܵܐ ܕܢܸܚܙܹܝܘܗܝ ( ܦܵܪܘܿܫܵܐܝܼܬܼ ܀ ܟܪܝܼܗ ܗ̄ܘ̣ܵܐ ܒܥܵܘ̣ܠܵܐ ܘܲܫܡܲܥ̣ ܛܸܒܹ݁ܗ ܕܐܵܣܝܵܐ ܕܐܸܬ݀ܵܐ : ܘܲܛ̣ܥܲܢ ܟܹܐܒܹܗ ܘܲܢܦܲܩ̣ ܢܸܚܙܹܝܘܗܝ ܕܕܲܡ 15 : ܥܵܨܹ̇ܒ̣ ܠܹܗ ܀ ܫܘܼܚܢܵܐ ܪܲܒܵܐ ܐܝܼܬܼ ܗ̄ܘ̣ܵܐ ܒܢܲܦ̮ܫܹܗ ( ܕܡܲܪܝܼܕܼ ܗ̄ܘ̣ܵܐ ܒܵܗ̇ 16 : ܘܣܲܪܗܸܒ̣ ܐܲܦܩܹܗ ܨܹܝܕܼ ܥܸܩܵܪܵܐ ܕܚܲܝܹ̈ܐ ܡܵܪܲܢ ܀ ܠܗܵܘ̇ ܒܲܪ ܟܹܐܢܵܐ ܚܙܵܬ݀ ܝܲܥܢܘܼܬܼܵܐ ܘܣܸܟ̣ܪܲܬ݀ ܦܘܼܡܵܗ̇ : ܘܲܒ̣ܚܘܼܫܵܒܹ̈ܐ ܛܵܒܹ̈ܐ ܩܵܡܲܬ݀ ܕܬܸܬܼܒܲܩܸܐ ܒܹܗ ܀ ܫܡܲܥ̣ ܒܵܙܘܿܙܵܐ ܗܵܐ ܕܲܝܵܢܵܐ ܥܵܒܲܪ : ܘܐܲܪܦ̣ܝܼ ܥܝܵܕܼܵܘ̈ܗܝ 17 : ܗܵܠܹܝܢ ܕܲܒ̣ܗܘܿܢ ܡܸܬܼܗܲܦܲܟ̣ ܗ̄ܘ̣ܵܐ ܀ ܢܘܼܗܪܵܐ ܕܢܲܚ̣ ܗ̄ܘ̣ܵܐ ܒܢܲܦ̮ܫܹܗ ܕܙܲܟܲܝ ܡ̣ܢ ܛܲܝܒ݁ܘܼܬܼܵܐ : ܘܝܲܕܼܥܹܗ ܠܲܒ̣ܪܵܐ ܕܫܵܒܹ̇ܩ ܚܵܘ̈ܒܹܐ ܗ̄ܘ̣ ܢܸܬܼܓܵܘܲܣ ܒܹܗ ܀ ܠܲܬܼܝܵܒ̣ܘܼܬܼܵܐ ܐܲܝܟ̣ ܠܲܡܕܼܝܼܢ̄ܬܵܐ ܕܫܘܼܪܹ̈ܐ 18 : ܥܲܠ̣ ܗ̄ܘ̣ܵܐ : pb. 349 ܕܢܵܣܬܲܬܲܪ ܒܵܗ̇ 19 : ܡ̣ܢ ܗܵܘ̇ ܓܲܝܣܵܐ ܕܒ̣ܵܙܘܿܙܘܼܬܼܵܐ ܀ ܥܸܪܒܵܐ ܛܵܥܝܵܐ ܫܡܲܥ̣ ܗ̄ܘ̣ܵܐ ܛܸܒܹܗ ܕܪܵܥܝܵܐ ܕܐܸܬ݀ܵܐ : ܘܲܪܗܸܛ̣ ܒܵܬܼܪܹܗ ܕܢܸܚܡܘܿܠ ܢܲܦ̮ܫܹܗ ܒܓ̣ܵܘ ܡܲܪܥܝܼܬܹܗ ܀ ܚ̣ܙܵܐ ܗ̄ܘ̣ܵܐ ܠܟܸܢܫܹ̈ܐ ܕܲܟ̣ܪܝܼܟ̣ܝܼܢ ܠܹܗ ܣܲܓܝܼܵܐܝܼܬܼ : ܘܣܸܕܼܪܹ̈ܐ ܕܥܲܡܵܐ ܕܪܵܗܛ̇ܝܼܢ ܩܘܼܕܼܡܵܘܗܝ ܬܲܩܝܼܦܵܐܝܼܬܼ ܀ ܬܲܠܝܵܐ ܢܲܦ̮ܫܹܗ ܕܢܸܚܙܹܝܘܗܝ ܠܲܒ̣ܪܵܐ ܘܠܵܐ ܝܵܗ̇̄ܒܝܼܢ ܠܹܗ : ܟܸܢܫܹ̈ܐ ܕܙܵܪܒ݁ܝܼܢ ܡ̣ܢ ܟܠ ܓܲܒ݁ܝܼ̈ܢ ܕܢܸܬ݁ܛܲܦܘܿܢ ܒܹܗ ܀ ܩܵܘܡܬܹܗ ܙܥܘܿܪܝܵܐ ܘܚܵܒܹ̇ܨ 20 : ܥܲܡܵܐ ܘܡܵܢܵܐ ܢܸܥܒܸ݁ܕܼ : ܟܹܐܒܹܗ ܚܲܣܝܼܢ ܘܲܓ̣ܢܸܐ ܐܵܣܝܵܐ ܕܢܸܬܼܒܲܩܸܐ ܒܹܗ ܀ ܐ̄ܠܝܼܨ ( ܒܲܚܛܵܗܹ̈ܐ ܘܲܠܣܵܥܘܿܪܵܐ ܪܓ̣ܝܼܓ̣ ܗ̄ܘ̣ܵܐ 21 : ܕܢܸܚܙܸܐ ܀ ܓܲܒ̣ܪܵܐ ܙܥܘܿܪܵܐ ܒܟܸܢܫܵܐ ܪܲܒܵܐ ܡܸܬܼܥܲܪܩܲܠ ܗ̄ܘ̣ܵܐ : ܘܠܵܐ ܡܵܛܹ̇ܐ ܗ̄ܘ̣ܵܐ ܕܢܸܚܙܹܝܘܗܝ ܠܲܒ̣ܪܵܐ ܕܡܲܚܸܒ̣ ܗ̄ܘ̣ܵܐ ܠܹܗ ܀ ܠܵܘ ܗܵܟܲܢܵܐ ܐܲܝܟ̣ ܕܲܙܥܘܿܪ ܗ̄ܘ̣ܵܐ ܒܚܸܙܘܹܗ ܙܲܟܲܝ : ܙܥܘܿܪ ܗ̄ܘ̣ܵܐ ܘܼܒܹܗ ܕܐܵܦ ܡ̣ܢ ܥܵܠܡܵܐ ܪܘܝܼܚ ܗ̄ܘ̣ܵܐ ܘܲܦܬܸܐ ܀ ܟܲܪܝܵܐ ܡܫܘܼܚܬܹܗ ܡ̣ܢ ܣܲܓܝܼ̈ܐܹܐ ܕܩܲܪܝܼܒ̣ܝܼܢ ܠܹܗ : ܪܸܥܝܵܢܹܗ ܕܹܝܢ ܐܵܦ ܠܲܥܢܵܢܹ̈ܐ ܥ̣ܒܲܪ ܟܕܼ ܡܲܚܸܒ̣ ܀ ܒܗܵܢܵܐ ܓܲܒ̣ܪܵܐ ܐܸܢ ܚܵܐܲܪ ܐܲܢ̄ܬ݁ ܦܵܪܘܿܫܵܐܝܼܬܼ : ܓܲܢ̄ܒܵܪܵܐ ܗ̄ܘ̣ܵܐ ܕܲܫ̈ܡܵܗܵܬܼܵܐ ܒܡܲܕܥܹܗ ܪܵܡܵܐ ܀ ܢܲܦ̮ܫܵܐ ܪܲܒ݁ܬܼܵܐ ܒܦܲܓ̣ܪܵܐ ܙܥܘܿܪܵܐ ܡܸܬܼܚܲܙܝܵܐ ܗ̄ܘ̣ܵܬܼ : ܕܬܲܠܝܵܐ ܡܫܘܼܚܬܼܵܗ̇ 22 : ܡ̣ܢ ܒܸܪ̈ܝܵܬܼܵܐ ܘܬܼܘܼܩܵܢܲܝ̈ܗܹܝܢ ܀  pb. 350 ܟܪܹܝܢ ܗܲܕܵܡܵܘ̈ܗܝ ܚܘܼܫܵܒ̣ܵܘ̈ܗܝ ܕܹܝܢ ܐܲܪܝܼܟ̣ܝܼܢ ܗ̄ܘ̣ܵܘ : ܙܥܘܿܪ ܒܲܚܙܵܬܹܗ ܘܪܲܒ݁ ܒܲܒ̣ܨܵܬܼܵܐ ܡ̣ܢ ܣܲܓܝܼ̈ܐܹܐ ܀ ܚ̣ܙܵܐ ܕܠܵܐ ܡܵܛܹ̇ܐ ܢܸܚܙܹܝܘܗܝ ܠܲܒ̣ܪܵܐ ܐܲܝܟ̣ ܨܸܒ̣ܝܵܢܹܗ : ܘܲܠܘܵܬܼ ܬܹܬܵܐ ܪܗܸܛ̣ ܚܲܟ݁ܝܼܡܵܐ ܕܦܘܼܪܣܹܗ ܢܸܣܥܘܿܪ 23 :܀ ܘܐܲܟ̣ܡܵܐ ܕܗܵܠܹܝܢ ܐܵܡܲܪ ܗ̄ܘ̣ܵܐ ܠܵܗ̇ ܠܬܹܬܵܐ ܙܲܟܲܝ : ܥܒܸܕܼܝ ܠܝܼ ܦܘܼܪܣܵܐ ܐܲܝܟ̣ ܕܲܡܥܵܕܲܬ݁ܝ ܡ̣ܢ ܫܘܼܪܵܝܵܐ ܀ ܐܲܢ̄ܬ݁ܝ ܐܲܠܒܸܫܬ݁ܝܼܘܗܝ ܠܐܵܕܼܵܡ ܛܲܪ̈ܦܹܐ ܟܲܕܼ ܐܸܬܼܦܲܪܣܝܼ : ܒܹܟ̣ܝ ܢܸܬܼܡܲܠܸܐ ܣܘܼܢܩܵܢܝ ܗܵܫܵܐ ܕܐܸܚܙܸܐ ܠܲܒ̣ܪܵܐ ܀ ܗܲܒ̣ܝ 24 ܠܝܼ ܪܵܘܡܹܟ̣ܝ ܐܸܣܲܩ ܐܹܩܘܼܡ ܥܲܠ ܣܵܘ̈ܟܵܬܹܟ̣ܝ : ܘܐܸܬܼܒܲܩܸܐ ܒܹܗ ܒܡܵܪܵܗ̇ ܕܲܥܕܸܢ ܕܐܸܬ݀ܵܐ ܣܲܥܪܲܢ 25 : ܥܒܸܕܼܝ ܠܝܼ ܐܲܬܼܪܵܐ ܒܪܹܫܹܟ̣ܝ ܪܵܡܵܐ ܐܹܩܘܼܡ ܘܐܸܚܙܹܝܘܗܝ : ܠܗܵܘ̇ ܕܐܵܘܥܝܼ ܗ̄ܘ̣ܵܐ ܟܠ ܐܝܼܠܵܢ̈ܝܼܢ ܥܲܡ ܝܵܠܘܿܕܹܗ ܀ ܣܲܝܒܲܪܝ 26 : ܩܲܠܝܼܠ ܥܲܕܼ ܚܵܐܲܪ 27 : ܐ̄ܢܵܐ ܘܡܸܬܼܒܲܩܸܐ ܐ̄ܢܵܐ : ܒܦܹܐܪܵܐ ܕܚܲܝܹ̈ܐ ܕܐܸܫܬܲܕܲܪ ܠܲܢ ܡ̣ܢ ܥܸܠܵܝܵܐ ܀ ܙܥܘܿܪܝܵܐ ܩܵܘܡܲܬܼܝ ܘܐܸܢ ܥܲܠ ܪܵܘܡܹܟ̣ܝ ܠܵܐ ܩܵܐܹ̇ܡ ܐ̄ܢܵܐ : ܠܵܐ ܡܵܛܹ̇ܐ ܐ̄ܢܵܐ ܐܸܚܙܸܐ ܠܡܵܪܹܟ̣ܝ ܒܲܝܢܵܬܼ ܟܸܢܫܹ̈ܐ ܀ ܠܵܐ ܠܝܼ ܪܵܘܡܵܐ ܘܠܵܐ ܠܹܟ̣ܝ ܦܹܐܪܵܐ ܕܲܡܓܲܙܝܵܐ 28 : ܐܲܢ̄ܬ݁ܝ : ܗܘ݀ܵܝ ܠܝܼ ܪܵܘܡܵܐ ܘܐܸܢܵܐ ܦܹܐܪܵܐ ܗܵܘܹ̇ܐ ܐ̄ܢܵܐ ܒܹܟ̣ܝ ܀ ܕܘܼܟܲܬܼ ܩܵܘܡܲܬܼܝ ܡܲܠܵܝ ܠܝܼ ܐܲܢ̄ܬ݁ܝ ܡܵܐ ܕܣܸܠܩܹ̇ܬܼ ܠܹܟ̣ܝ : ܘܐܸܢܵܐ ܠܘܵܬܹܟ̣ܝ ܕܘܼܟܲܬܼ ܦܹܐܪܵܐ ܡܡܲܠܸܐ ܐ̄ܢܵܐ ܒܹܟ̣ܝ 29 :܀  pb. 351 ܣܠܸܩ̣ ܚܲܟ݁ܝܼܡܵܐ ܘܩܵܡ̣ ܠܹܗ ܒܬܹܬܵܐ ܘܗܵܐ ܚܵܐܲܪ ܒܹܗ : ܒܡܵܪܲܢ ܕܐܵܬܹ̇ܐ ܘܟܸܢ̈ܫܹܐ ܥܲܡܹܗ ܕܲܟ̣ܪܝܼܟ̣ܝܼܢ ܠܹܗ ܀ ܠܵܐ ܣܸܦܩܲܬ݀ 30 : ܗ̄ܘ̣ܵܬܼ ܩܵܘܡܬܹܗ ܙܥܘܿܪܬܵܐ ܠܗܲܝܡܵܢܘܼܬܹܗ : ܘܪܵܘܡܵܐ ܫܐܝܼܠܵܐ ܐܵܘܣܸܦ̣ ܗ̄ܘ̣ܵܐ ܠܹܗ ܕܢܸܚܙܸܐ ܠܲܒ̣ܪܵܐ ܀ ܢܲܬܼܦܹܗ ܚܘܼܒܵܐ ܘܲܣܠܸܩ̣ ܩܵܡ̣ ܠܹܗ ܥܲܠ ܐܝܼܠܵܢܵܐ : ܕܟ̣ܠܵܗ̇ ܚܙܵܬܹܗ ܬܸܡܠܸܐ ܡܸܢܹܗ ܕܒܲܪ ܐܲܠܵܗܵܐ ܀ ܚ̣ܙܵܐ ܕܡܲܟ݁ܝܼܟ̣ ܗ̄ܘ̣ܵܐ ܘܠܵܐ ܡܵܛܹ̇ܐ ܗ̄ܘ̣ܵܐ ܕܢܸܚܙܹܐ ܠܲܒ̣ܪܵܐ : ܘܲܕܼܠܵܐ ܕܝܼܠܹܗ ܚܛܲܦ̣ ܠܹܗ ܪܵܘܡܵܐ ܘܩܵܡ̣ ܚܵܐܲܪ ܒܹܗ ܀ ܩܵܘܡܬܼܵܐ ܚܕܲܬܵܐ ܥܸܒ̣ܕܲܬ݀ ܗ̄ܘ̣ܵܬܼ ܠܹܗ ܗܲܝܡܵܢܘܼܬܹܗ : ܕܐܵܦ ܡ̣ܢ ܟ̱ܠܹܗ ܟܸܢܫܵܐ ܢܹܐܪܲܟ̣ ܒܚܕܼܵܐ ܫܵܥܵܐ ܀ ܣܠܸܩ̣ ܡܲܟ݁ܝܼܟ̣ܵܐ ܩܵܡ̣ ܠܹܗ ܒܪܵܘܡܵܐ ܥܲܠ ܐܝܼܠܵܢܵܐ : ܕܢܸܚܙܸܐ ܠܪܵܡܵܐ 31 : ܕܲܟ̣ܡܵܐ ܢܚܸܬܼ ܗ̄ܘ̣ܵܐ ܠܡܲܟ݁ܝܼܟ̣ܘܼܬܼܵܐ ܀ ܐܸܬܼܥܲܠܝܼ ܗ̄ܘ̣ܵܐ ܕܢܸܬܼܒܲܩܸܐ ܗ̄ܘ̣ܵܐ ܒܗܵܘ̇ ܕܐܸܬ݁ܬܲܚܬܝܼ : ܣܠܸܩ̣ ܗ̄ܘ̣ܵܐ ܠܪܵܘܡܵܐ ܕܲܒ̣ܗܵܘ̇ ܕܐܸܬ݀ܵܐ ܠܥܘܼܡܩܵܐ ܢܚܘܼܪ ܀ ܚ̣ܵܪ ܒܹܗ ܒܡܵܪܲܢ ܡܵܟ̣ܣܵܐ ܪܲܒܵܐ ܘܐܸܙܕܲܕܲܩ ܗ̄ܘ̣ܵܐ : ܚ̣ܙܵܝܗܝ ܡ̣ܢ ܪܘܼܚܩܵܐ ܘܐܲܝܟ̣ ܡ̣ܢ ܩܘܼܪܒܵܐ ܡܚܲܒܸ݁ܒ̣ 32 : ܗ̄ܘ̣ܵܐ ܠܹܗ ܀ ܠܚܸܘܝܵܐ ܟܲܣܝܵܐ ܢܟ̣ܝܼܬܼ ܗ̄ܘ̣ܵܐ ܙܲܟܲܝ ܪܲܒ݁ ܚܵܛܘܿܦܹ̈ܐ : ܘܚ̣ܵܪ ܒܹܗ ܒܲܒ̣ܪܵܐ ܘܕܸܥܟܲܬ݀ ܡܸܪܬܼܵܐ ܡ̣ܢ ܗܲܕܵܡܵܘ̈ܗܝ ܀ ܡܚܘܿܬܹܗ ܕܓ̣ܵܪܣܵܐ ܐܲܚܸܫܬܹܗ ܗ̄ܘ̣ܵܬܼ ܟܲܕܼ ܐܲܪܓܸܫ̣ ܒܵܗ̇ : ܘܲܪܗܸܛ̣ ܢܸܚܙܸܐ ܠܗܵܘ̇ ܕܲܒ̣ܐ̄ܪܵܙܹܗ ܚ̣ܝܵܘ ܥܸܒ̣ܪ̈ܵܝܹܐ ܀ ܕܘܼܟܲܬܼ ܚܸܘܝܵܐ ܗܵܘ̇ ܕܲܢܚܵܫܵܐ 33 : ܡܲܠܝܼ ܡܵܪܲܢ : pb. 352 ( ܠܪܲܒܵܐ ܕܡܵܟ̣ܣܹ̈ܐ 34 : ܕܢܲܟ̣ܬܹܗ ܥܵܘ̣ܠܵܐ ܐܲܝܟ̣ ܚܲܪܡܵܢܵܐ ܀ ܚܛܝܼܬܼܵܐ ܒܢܲܦ̮ܫܹܗ ܒܲܕܼܡܘܼܬܼ ܡܪܬܼܵܐ ܦܲܪܝܼܚܵܐ ܗ̄ܘ̣ܵܬܼ : ܘܟܲܕܼ ܚ̣ܵܪ ܒܲܒ̣ܪܵܐ ܕܸܥܟܲܬ݀ ܡܸܢܹܗ ܘܐܸܙܕܲܕܲܩ ܗ̄ܘ̣ܵܐ ܀ ܚܙܵܬܹܗ ܕܡܵܪܲܢ 35 : ܒܪܝܼܬܼܵܐ ܚܕܲܬܵܐ ܠܡܵܟ̣ܣܵܐ ܥܸܒ̣ܕܲܬ݀ : ܕܡܸܚܕܼܵܐ ܕܚ̣ܵܪ ܒܹܗ ܐܸܫܬܲܚܠܲܦ ܗ̄ܘ̣ܵܐ ܡ̣ܢ ܒܝܼ̈ܫܵܬܹܗ ܀ ܚ̣ܵܪ ܒܹܗ ܒܲܠܚܘܿܕܼ ܘܐܸܫܟܲܚ̣ ܟ̱ܠܵܗ̇ ܙܲܕܝܼܩܘܼܬܼܵܐ : ܕܐܲܝܟܵܐ ܕܨܵܒܹ̇ܐ ܕܲܢܚܘܼܪ ܚܘܼܒܵܐ ܥ̇ܒܵܕܼܵܐ ܥܵܒܹ̇ܕܼ ܀ ܡܲܢ ܕܲܒ̣ܪܸܓ݁ܬܼܵܐ ܚܵܙܹ̇ܐ ܡܸܕܸܡ ܚܲܒ݁ܝܼܒ̣ܵܐܝܼܬܼ : ܐܸܫܬܵܘܬܲܦ ܠܹܗ ܨܸܒ̣ܝܵܢܵܐܝܼܬܼ ܟܲܕܼ ܠܵܐ ܩܲܪܝܼܒ̣ ܀ ܙܵܘ̈ܥܹܐ ܕܪܸܓ݁ܬܼܵܐ ܒܪܝܼܬܼܵܐ ܡܩܝܼܡܝܼܢ ܐܲܠܵܗܵܐܝܼܬܼ : ܐܵܘ ܒܸܢܝܵܢܵܐ ܐܵܘ ܣܘܼܚܵܦܵܐ ܠܲܕܼܩܵܢܹ̇ܐ ܠܵܗ̇ ܀ ܪܸܓ݁ܬܼܵܐ ܣܢܝܼܬܼܵܐ ܥܵܘ̣ܠܵܐ ܥܵܒܼ݁ܕܵܐ 36 : ܐܵܦ ܒܲܚܙܵܬܼܵܗ̇ : ܘܪܸܓ݁ܬܼܵܐ ܕܩܘܼܫܬܵܐ ( ܥܲܡ ܐܲܠܵܗܵܐ ܚܠܝܼܛܵܐ ܟ̱ܠܵܗ̇ 37 :܀ ܡ̣ܢ ܐܝܼܠܵܢܵܐ ܚ̣ܙܵܝܗܝ ܠܐܲܠܵܗܵܐ ܒܪܸܓ݁ܬܼܵܐ ܙܲܟܲܝ : ܘܪܸܬܼܚܵܐ ܕܚܘܼܒܹܗ ܚܲܠܛܹܗ ܥܲܡܹܗ ܒܫܵܘܬܵܦܘܼܬܼܵܐ ܀ ܐܲܝܢܵܐ ܕܪܵܓܵܐ ܢܲܦ̮ܫܹܗ ܡܸܕܸܡ ܕܬܸܬܼܒܲܩܸܐ ܒܹܗ : ܟܡܵܐ ܐܸܢ ܪܲܚܝܼܩ ܠܹܗ ܩܲܪܝܼܒ̣ܵܐ ܗ̄ܘ̣ ܡܸܛܠ ܚܘܼܒܹܗ ܀ ܠܵܐ ܐܝܼܬܼ ܛܵܘܪܵܐ ܕܢܸܟ̣ܠܸܐ ܠܪܸܓ݁ܬܼܵܐ ܡ̣ܢ ܚܘܼܠܛܵܢܵܐ : ܕܲܟ̣ܡܵܐ ܕܚܵܝ̇ܪܵܐ ܚܠܝܼܛܵܐ ܗ̄ܝܼ ܟ̱ܠܵܗ̇ ܒܡܵܐ ܕܚܵܪܲܬ݀ ܒܹܗ ܀ ܛܵܒ̣ ܡ̣ܢ ܟ̱ܠܹܗ ܟܸܢܫܵܐ ܐܲܪܚܸܩ̣ ܩܵܡ̣ ܗ̄ܘ̣ܵܐ ܙܲܟܲܝ : pb. 353 ܘܥܲܠ ܕܲܒ̣ܪܸܓ݁ܬܼܵܐ ܚ̣ܵܪ ܒܲܡܫܝܼܚܵܐ ܚܲܠܛܹܗ ܥܲܡܹܗ ܀ ܢܘܼܪܵܐ ܕܚܘܼܒܵܐ ܣܸܦܲܬ݀ ܗ̄ܘ̣ܵܬܼ ܒܹܗ ܚܲܡܝܼܡܵܐܝܼܬܼ : ܘܚ̣ܵܪ ܒܹܗ ܒܲܒ̣ܪܵܐ ܘܫܲܩ̣ܠܹܗ ܒܪܸܓ݁ܬܼܵܐ ܥܲܠ ܚܘܼܫܵܒ̣ܵܘ̈ܗܝ ܀ ܐܸܠܘܼ ܚܘܼܒܵܐ ܠܵܐ ܫܲܡܸܫ̣ ܗ̄ܘ̣ܵܐ ܥܵܒ̣ܵܕܹܗ ܬܲܡܵܢ : ܡܲܢ ( ܪܲܚܝܼܩ ܗ̄ܘ̣ܵܐ ܛܵܒ̣ ܡ̣ܢ ܙܲܟܲܝ ܡ̣ܢ ܦܵܪܘܿܩܲܢ ܀ ܠܒܲܪ ܡ̣ܢ ܟܸܢܫܵܐ ܩܵܡ̣ ܥܲܠ ܬܹܬܵܐ ܢܸܬܼܒܲܩܸܐ 38 : ܒܹܗ : ܘܩܲܪܒܹܗ ܚܘܼܒܵܐ ܠܓ̣ܵܘ ܡ̣ܢ ܟܠܗܘܿܢ ܕܐܝܼܬܼ ܗ̄ܘ̣ܵܐ 39 : ܬܲܡܵܢ ܀ ܚ̣ܵܪ ܟܲܕܼ ܡܲܚܸܒ̣ ܘܲܚ̣ܙܵܝܗܝ ܠܲܒ̣ܪܵܐ ܟܲܕܼ ܡܸܬܼܪܲܓ̣ܪܲܓ̣ : ܘܡܲܢ̣ܘܼ ܐܝܼܬܼ ܗ̄ܘ̣ܵܐ ܕܩܲܪܝܼܒ̣ 40 : ܗܵܟܲܢ ܐܸܠܵܐ ܐܸܢ ܗܘ݀ ܀ ܘܟܲܕܼ ܒܲܪܝܼܟ̣ܵܐ ܚܙܵܬܹܗ ܨܗܝܼܬܼܵܐ ܥܲܠ ܦܵܪܘܿܩܲܢ : ܘܫܵܬܼܝܵܐ ܡܸܢܹܗ ܐܲܝܟ̣ ܡ̣ܢ ܢܸܒ̣ܥܵܐ ܕܲܡܠܸܐ ܚܲܝܹ̈ܐ ܀ ܘܟܲܕܼ ܚܵܛܹ̇ܦ ܠܹܗ ܠܲܒ̣ܪܵܐ ܒܥܲܝܢܵܘ̈ܗܝ ܡ̣ܢ ܒܹܝܬܼ ܟܸܢܫܹ̈ܐ 41 : ܕܗܘ݀ ܒܲܠܚܘܿܕܼܵܘܗܝ ܢܸܬܼܒܲܣܲܡ ܒܹܗ 42 : ܒܦܹܐܪܵܐ ܚܲܠܝܵܐ ܀ ܘܟܲܕܼ ( ܚܵܕܹܐ ܗ̄ܘ̣ܵܐ ܕܐܸܫܟܲܚ̣ 43 : ܕܘܼܟ݁ܬܼܵܐ ܐܲܝܟ̣ ܨܸܒ̣ܝܵܢܹܗ : ܕܐܝܼܬܼ ܠܵܗ̇ ܪܵܘܡܵܐ ܕܢܸܚܙܸܐ ܡܸܢܵܗ̇ ܠܗܵܘ̇ ܕܐܲܚܸܒ̣ ܗ̄ܘ̣ܵܐ ܀ ܗܵܝܕܹܝܢ ܡܵܪܲܢ ܚ̣ܵܪ ܒܐܝܼܠܵܢܵܐ ܟܲܕܼ ܥܵܒܲܪ ܗ̄ܘ̣ܵܐ : ܘܲܚ̣ܙܵܐ ܠܙܲܟܲܝ ܟܲܕܼ ܩܵܐܹ̇ܡ ܗ̄ܘ̣ܵܐ ܥܲܠ ܣܵܘ̈ܟܵܬܹܗ ܀ ܚ̣ܵܪ ܒܹܗ ܒܚܘܼܒܵܐ ܘܫܲܪܝܼ ܨܹܐܕܼܵܘܗܝ ܕܲܢܡܲܠܸܠ ܗ̄ܘ̣ܵܐ : ܬܵܐ ܠܵܟ̣ ܙܲܟܲܝ ܘܐܸܢܵܐ ܚܙܹ̇ܝܬܼܵܟ̣ ܐܲܝܟ̣ ܕܲܚ̣ܙܲܝܬܵܢܝ ܀ ܬܵܐ ܠܵܟ̣ ܡܵܟ̣ܣܵܐ ܗ݀ܘܝܼ ܠܝܼ ܫܠܝܼܚܵܐ ܨܹܝܕܼ ܬܲܝܵܒܹ̈ܐ : pb. 354 ܘܐܲܠܸܦ ܐܸܢܘܿܢ ܕܐܝܼܬܼ ܠܝܼ ܪ̈ܲܚܡܹܐ ( ܐܵܦ ܫܘܼܒ̣ܩܵܢܵܐ 44 :܀ ܬܵܐ ܚܲܛܵܝܵܐ ܦܘܿܩ ܐܲܟ̣ܪܸܙܲܝܢܝ ܥܲܡ ܬܲܠܡܝܼ̈ܕܲܝ : ܕܲܡܩܲܒܸ݁ܠ ܐ̄ܢܵܐ ܠܑܲܝܢܵܐ ܕܬܼܵܐܹ̇ܒ̣ ܡ̣ܢ ܒܝܼ̈ܫܵܬܹܗ ܀ ܚܘܿܬܼ ܒܵܙܘܼܙܵܐ ܘܲܪܗܸܛ ܒܐܘܼܪܚܵܐ ܕܟ̣ܵܪܘܿܙܘܼܬܼܵܐ : ܘܲܩܪܝܼ ܠܒܼ̈ܫܹܐ ܣܲܒ̣ܪܵܐ ܒܩܵܠܵܐ ܪܵܡܵܐ ܀ ܬܵܐ ܐܹܫܲܕܲܪܵܟ̣ ܥܲܠ ܪ̈ܲܫܝܼܥܹܐ ܕܬܲܠܸܦ ܐܸܢܘܿܢ : ܕܐܝܼܬܼ ܠܝܼ ܚܢܵܢܵܐ ܘܲܡܩܲܒܸ݁ܠ ܐ̄ܢܵܐ ܠܲܕܼܒ̣ܵܥܹ̇ܐ ܠܝܼ ܀ ܬܵܐ ܐܹܨܘܼܪ ܨܲܠܡܵܐ ܦܲܐܝܵܐ ܕܲܬܼܝܵܒ̣ܘܼܬܼܵܐ 45 : ܕܟ̣ܠܹܗ ܥܵܠܡܵܐ ܢܸܬܼܪܲܓ̣ܪܲܓ̣ ܠܵܟ̣ ܘܢܸܬ݁ܕܲܡܸܐ 46 : ܒܵܟ̣ ܀ ܬܵܐ ܗ݀ܘܝܼ ܣܢܹܐܓ̣ܪܵܐ ܠܲܡܪܲܚܡܵܢܘܼܬܼܝ ܨܹܝܕܼ ܚܲܛܵܝܹ̈ܐ : ܕܣܲܓܝܼ ܪܥܸܐ ܐ̄ܢܵܐ ܐܸܫܒ݁ܘܿܩ ܚܵܘ̈ܒܹܐ ܠܲܕܼܒ̣ܵܥܹ̇ܐ ܠܝܼ ܀ ܒܵܟ̣ ܢܹܐܠܦܘܼܢܵܢܝ ܥܲܡܡܹ̈ܐ ܘܥܵܠܡܹ̈ܐ ܘܐܲܬܼܪ̈ܵܘܵܬܼܵܐ : ܕܪܵܥܝܵܐ ܐܸܢܵܐ ܘܥܸܪܒܵܐ ܛܵܥܝܵܐ ܚܲܒ݁ܝܼܒ̣ ܗ̄ܘ̣ ܠܝܼ ܀ ܬܵܐ ܚܘܿܬܼ ܙܲܟܲܝ ܒܒܲܝܬܵܟ̣ ܘܵܠܹ̇ܐ ܐܸܗܘܸܐ ܝܵܘܡܵܢ : ܚܘܿܬܼ ܐܲܬܼܩܸܢ ܠܝܼ ܕܲܒ̣ܫܵܪܘܼܬܼܵܟ̣ ܡܸܬܼܒܲܣܲܡ ܐ̄ܢܵܐ ܀ ܗܵܢܵܐ ܗ̄ܘ̣ ܐܵܪܚܵܐ ܕܗܘ݀ ܡ̣ܢ ܢܲܦ̮ܫܹܗ ܐ̄ܬ݀ܵܐ ܒܨܸܒ̣ܝܵܢܹܗ : ܘܟܲܕܼ ܠܵܐ ܩ̣ܪܵܘ ܠܹܗ ܐܤܬ݁ܛܲܝܲܒ̣ ܗ̄ܘ̣ܵܐ ܠܲܚܫܵܡܝܼܬܼܵܐ ܀ ܠܵܐ ܒܥ̣ܵܐ ܡܸܢܹܗ ܘܲܒ̣ܒܲܝܬܵܟ̣ ܠܲܡ ܡܸܫܬܲܪܸܐ ܐ̄ܢܵܐ : ܚܘܼܒܵܐ ܚ̣ܙܵܐ ܒܹܗ ܘܢܹܐܙܲܠ ܥܲܡܹܗ ܛܵܒ̣ ܚܵܕܹܐ ܗܘ̣ܵܐ ܀ ܐܘܿ ܠܐܲܟܵܪܵܐ ܕܦܲܠܚܵܗ̇ ܠܐܲܪܥܵܐ ܕܡܲܪܝܼܕܼܵܐ ܗ̄ܘ̣ܵܬܼ : ܥܕܲܡܵܐ ܕܐܸܫܟܲܚ̣ ܕܐܵܦ ܙܝܼ̈ܙܵܢܹܐ ܠܚܸܛܹ̈ܐ ܢܲܗܦܸܟ̣ ܀  pb. 355 ܠܟ̣ܘܼ̈ܒܹܐ ܒܝܼ̈ܫܹܐ ܐܲܪܡ̣ܝܼ ܫܸܩܝܵܐ ܕܡܲܠܦܵܢܘܼܬܹܗ : ܥܕܲܡܵܐ ܕܝܲܗ̄ܒ̣ܘ ܗ̄ܘ̣ܵܘ ܦܹܐܪܹ̈ܐ ܚܠܲܝ̈ܵܐ ܒܥܵܠܡܵܐ ܟ̱ܠܹܗ ܀ ܡ̣ܢ ܙܵܢܝܼܬܼܵܐ ܕܸܡ̈ܥܹܐ ܫܩܲܠ ܗ̄ܘ̣ܵܐ ܐܲܝܟ̣ ܪܹܫܝܼܬܼܵܐ : ܘܲܠܪܲܒ݁ ܡܵܟ̣ܣܹ̈ܐ ܕܚ̣ܵܪ ܒܹܗ ܒܲܠܚܘܿܕܼ ܥܲܒ̣ܕܹܗ ܫܠܝܼܚܵܐ ܀ ܐܵܦ ܡ̣ܢ ܫܘܿܥܹ̈ܐ ܐܲܦܸܩ̣ ܦܹܐܪܹ̈ܐ ܒܲܨܠܝܼܒ̣ܘܼܬܹܗ : ܐܵܦ ܛܲܪ̈ܵܢܹܐ ܬܲܦܹ̈ܐ ܝܲܗ̄ܒ̣ܘ ܠܹܗ ܕܲܬܼܒܲܥ̣ ܐܸܢܘܿܢ ܀ ܒܚܘܼܪܒܵܐ ܠܲܚܡܵܐ ܘܲܒ̣ܓ̣ܵܘ ܫܲܝܢܵܐ ܚܲܡܪܵܐ ܛܵܒ̣ܵܐ : ܠܟܲܦܢܹ̈ܐ ܣܲܒ̣ܥܵܐ ܘܲܠܟܹܐܒ̣̈ܬܼܵܢܹܐ ܟܠ ܥܘܼܕܼܪ̈ܵܢܝܼܢ ܀ ܠܵܐ ܥ̣ܒܲܪ ܒܐܲܬܼܪܵܐ ܕܠܵܐ ܡܲܕܲܐܬܼܵܐ ܫܩܲܠ̣ ܡ̣ܢ ܬܲܡܵܢ : ܕܐܵܦ ܡ̣ܢ ܬܹܬܵܐ ܥܩܲܪܬܼܵܐ ܦܹܐܪܵܐ ܬܒܲܥ̣ ܬܸܬܸܠ ܠܹܗ ܀ ܡ̣ܢ ܓܵܘ ܝܲܡܵܐ ܫܩܲܠ̣ ܐܸܣܬܹܝܪܵܐ ܕܠܵܐ ܒܲܥܝܵܕܼܵܐ : ܘܡ̣ܢ ܗܵܘ̇ ܩܲܝܣܵܐ ܓܠܝܼܙ ܡ̣ܢ ܦܹܐܪܹ̈ܐ ܦܹܐܪܵܐ ܚܲܠܝܵܐ ܀ ܪܚܝܼܡ ܗ̄ܘ̣ ܦܹܐܪܵܗ̇ ܕܗܵܕܹܐ ܬܹܬܵܐ ܕܦܲܟ݁ܝܼܗܵܐ ܗ̄ܘ̣ܵܬܼ : ܕܡ̣ܢ ܣܵܘ̈ܟܵܬܼܵܗ̇ ܩܲܛ̣ܦܹܗ ܡܫܝܼܚܵܐ ܟܲܕܼ ܥܵܒܲܪ ܗ̄ܘ̣ܵܐ ܀ ܚ̣ܙܵܝܗܝ ܗ̄ܘ̣ܵܐ ܠܙܲܟܲܝ ܐܲܝܟ̣ ܒܲܟܵܪܵܐ ܒܓ̣ܵܘ ܐܝܼܠܵܢܵܐ : ܘܣܲܪܗܸܒ̣ ܩܲܛ̣ܦܹܗ ܕܢܸܬܼܚܲܫܲܚ 47 : ܗ̄ܘ̣ܵܐ ܒܛܲܥܡܹܗ ܚܲܠܝܵܐ ܀ ܐܵܦܠܵܐ ܒܲܥܕܸܢ ܐܸܫܟܲܚ̣ ܡܸܡܬܼܘܿܡ ܐܲܝܟ̣ ܗܵܘ̇ ܦܹܐܪܵܐ : ܕܡ̣ܢ ܗܵܝ̇ ܬܹܬܵܐ ܩܛܲܦ̣ ܟܲܕܼ ܥܵܒܲܪ ܨܹܝܕܼ ܐܝܼܪܝܼܚܘܼ ܀ ܠܵܐ ܕܵܡܹ̇ܐ ܗ̄ܘ̣ܵܐ ܗ̄ܘ̣ܵܐ ܠܐܵܕܼܵܡ ܕܲܥܪܲܩ̣ ܒܹܝܬܼ ܐܝܼܠܵܢܹ̈ܐ : ܘܡ̣ܢ ܗܵܝ̇ ܬܹܬܵܐ ܛܲܪ̈ܦܹܐ ܫܩܲܠ̣ ܗ̄ܘ̣ܵܐ ܘܬܼܘܼܒ̣ ܡܸܕܸܡ ܠܵܐ ܀ ܕܢܸܚܙܹܝܘܗܝ ܠܲܒ̣ܪܵܐ ܡܸܬܼܪܲܓ̣ܪܲܓ̣ ܗ̄ܘ̣ܵܐ ܡ̣ܢ ܐܝܼܠܵܢܵܐ : pb. 356 ܠܵܘ ܐܲܝܟ̣ ܐܵܕܼܵܡ ܕܐܸܬ݁ܛܲܫܝܼ ܗ̄ܘ̣ܵܐ ܡ̣ܢ ܒܵܪܘܿܝܵܐ ܀ ܒܫܸܠ̣ ܗ̄ܘ̣ܵܐ ܒܚܘܼܒܵܐ ܘܲܡܠܸܐ ܛܲܥܡܵܗ̇ ܕܲܬܼܝܵܒ̣ܘܼܬܼܵܐ : ܥܕܲܡܵܐ ܕܲܒ̣ܣܸܡ̣ ܕܐܵܦ ܠܐܲܠܵܗܵܐ ܡܸܬܼܩܲܪܲܒ̣ ܗ̄ܘ̣ܵܐ ܀ ܡ̣ܢ ܐܝܼܪܝܼܚܘܿ ܘܡ̣ܢ ܗܵܝ̇ ܬܹܬܵܐ ܕܦܲܟ݁ܝܼܗܵܐ ܗ̄ܘ̣ܵܬܼ : ܗܵܢܵܐ ܐܸܒܵܐ ܥ̣ܒܲܕܼ ܗ̄ܘ̣ܵܐ ܡܫܝܼܚܵܐ ܒܟܲܫܝܼܪܘܼܬܹܗ ܀ ܡܕܼܝܼܢ̄ܬܵܐ ܕܚܲܪܒܵܐ ܘܩܲܝܣܵܐ ܕܲܓ̣ܠܝܼܙ ܡ̣ܢ ܥܲܠ̈ܠܵܬܼܵܐ : ܐܵܕܼܫܵܐ ܚܲܠܝܵܐ ܝܲܗ̄ܒ̣ ܠܲܣܒܲܪܬܼܵܐ ܕܬܸܬܼܝܲܩܲܪ ܒܹܗ ܀ ܪܲܒ݁ ܗ̄ܘ̣ ܚܲܝܠܵܗ̇ ܕܲܬܼܝܵܒ̣ܘܼܬܼܵܐ ܡܵܐ ܕܡܸܬ݁ܕܲܢܚܵܐ : ܕܡܲܨܝܵܐ ܒܚܲܝܠܵܐ ܕܐܵܦ ܚܲܪ̈ܒܵܬܼܵܐ ܠܲܡܒܲܢܵܝܘܼ ܀ ܒܡܵܐ ܕܠܵܐ ܐܝܼܬܼ ܒܹܗ ܥܠܲܠܬܼܵܐ ܠܲܓ̣ܡܵܪ ܥܵܒ̣݁ܕܵܐ ܦܹܐܪܹ̈ܐ : ܒܩܲܝܣܵܐ ܚܲܪܒܵܐ ܣܓ̣ܘܼܠܵܐ ܪܚܝܼܡܵܐ ܬܠܵܬ݀ ܒܐܝܼܪܝܼܚܘܿ ܀ ܒܲܪ ܐܲܠܵܗܵܐ ܥ̣ܒܲܕܼ ܚܲܕܼ̈ܬܼܵܬܼܵܐ ܒܐܘܼܪܚܵܐ ܕܐܲܪܡ̣ܝܼ : ܘܲܒ̣ܟ̣ܠ ܦܘܼܪ̈ܣܝܼܢ ܨܵܕܹܗ ܠܥܵܠܡܵܐ ܠܲܬܼܝܵܒ̣ܘܼܬܼܵܐ ܀ ܐܲܝܟ̣ ܪܹܫܝܼܬܼܵܐ ܫܲܩ̣ܠܹܗ ܠܙܲܟܲܝ ܡ̣ܢ ܚܲܛܵܝܹ̈ܐ : ܕܢܸܗܘܸܐ ܢܝܼܫܵܐ ܠܐܲܝܠܹܝܢ ܕܐܵܬܹ̇ܝܢ ܠܲܬܼܝܵܒ̣ܘܼܬܼܵܐ ܀ ܬܵܐ ܚܘܿܬܼ ܙܲܟܲܝ ܘܐܸܣܬܲܪܗܲܒ̣ ܗ̄ܘ̣ܵܐ ܢܚܸܬܼ ܦܵܪܘܿܫܵܐ : ܒܠܸܒܵܐ ܛܵܒ̣ܵܐ ܕܲܢܩܲܒܸܠ ܗ̄ܘ̣ܵܐ ܠܡܵܪܹܐ ܡܲܠܟܹ̈ܐ ܀ ܪܗܝܼܒ̣ ܗ̄ܘ̣ܵܐ ܕܢܲܥܸܠ 48 : ܥܘܼܬܼܪܵܐ ܪܲܒܵܐ ܕܲܦܓܲܥ̣ ܗ̄ܘ̣ܵܐ ܒܹܗ : ܕܠܵܐ 49 : ܣܵܒܲܪ ܗ̄ܘ̣ܵܐ ܕܓܲܙܵܐ ( ܕܐܲܝܟ̣ ܗܵܘ̇ 50 : ܐܝܼܬܼ ܠܹܗ ܕܢܸܫܟܲܚ ܀ ܡܵܟ̣ܣܵܐ ܝܲܥܢܵܐ ܨܠܵܬ݀ ܗ̄ܘ̣ܵܬܼ ܥܲܝܢܹܗ ܥܲܠ ܬܲܓܵܪܵܐ : ܘܕܲܒ̣ܪܹܗ ܢܸܥܘܿܠ ܢܸܒ݁ܘܿܙ ܡܸܢܹܗ ܥܘܼܬܼܪܵܐ ܪܲܒܵܐ ܀  pb. 357 ܛܥܘܼܢܬܵܐ ܕܪ̈ܲܚܡܹܐ ܚ̣ܙܵܐ ܕܥܵܒ̣݁ܪܵܐ ܗ̄ܘ̣ܵܬܼ ܒܐܘܼܪܚܵܐ ܬܲܡܵܢ : ܘܓܲܪܸܓ̣ ܐܲܥ̣ܠܵܗ̇ ܕܲܒ̣ܓ̣ܵܘ ܒܲܝܬܹܗ ܬܸܫܪܸܐ ܟ̱ܠܵܗ̇ ܀ ܫܝܵܪܬܵܐ ܢܸܚܬܲܬ݀ ܘܐܝܼܬܼ ܒܵܗ̇ ܚܢܵܢܵܐ ܡ̣ܢ ܥܸܠܵܝܵܐ : ܘܐܲܚܕܵܗ̇ ܙܲܟܲܝ ܕܢܸܣܲܒ̣ ܕܝܼܠܹܗ ܘܟܸܢ ܫܵܒܹ̇ܩ ܠܵܗ̇ ܀ ܪܲܒܵܐ ܕܡܵܟ̣̈ܣܹܐ ܠܒܲܟ̣ ܡܲܫܪܝܼܬܼܵܐ ܕܡܲܠܝܵܐ ܛܘܼ̈ܒܹܐ : ܕܡ̣ܢ ܗܵܘ̇ ܐܲܬܼܪܵܐ 51 : ܓܢܝܼܙܵܐ ܢܸܚܬܲܬ݀ ܨܹܝܕܼ ܐܲܪ̈ܥܵܢܹܐ ܀ ܐܲܚܕܹܗ ܒܚܘܼܒܵܐ ܠܗܵܘ̇ ܬܲܓܵܪܵܐ ܕܪ̈ܲܚܡܹܐ 52 : ܕܐܸܬ݀ܵܐ : ܘܲܠܓ̣ܵܘ ܒܲܝܬܹܗ ܐܲܥܠܹܗ ܕܢܸܥܬܲܪ ܡ̣ܢ ܣܝܼ̈ܡܵܬܹܗ ܀ ܐܘܿ ܠܵܟ̣ ܙܲܟܲܝ ܚܵܛܹ̇ܦ ܕܐܲܪܥܵܐ ܐܵܦ ܕܲܫܡܲܝܵܐ : ܒܵܐܹ̇ܙ ܐ̄ܢܵܫܵܐ ܐܵܦ ܠܐܲܠܵܗܵܐ ܒܒܲܝܬܹܗ ܡܲܓ̣ܢܸܐ ܀ ܒܙܝܼܙܝܼܢ ܡܸܢܵܟ̣ ܟܠ ܬܲܓܵܪܹ̈ܐ ܒܲܫܒ̣ܝܼܠܲܝ̈ܗܘܿܢ : ܓܵܥܹ̇ܝܢ ܡܸܢܵܟ̣ ܝܲܬܼܡܹ̈ܐ ܥܠܝܼ̈ܒܹܐ ܒܚܘܼܫܒܵܢܲܝ̈ܗܘܿܢ ܀ ܩܵܒ̣݁ܠܝܼܢ ܡܸܢܵܟ̣ ܟܠ ܚܵܙܘܿܩܹ̈ܐ ܒܐܵܘܵܢܲܝ̈ܗܘܿܢ : ܪܵܛ̇ܢܝܼܢ ܥܠܲܝܟ ܐܵܦ ܫܵܪ̈ܘܿܝܹܐ ܒܡܲܣܝܘܿܢܲܝ̈ܗܘܿܢ ܀ ܪ̈ܲܚܡܹܐ ܒܐܲܪܥܵܐ ܢܚܸܬܼܘ ܗܲܠܸܟ̣ܘ ܗ̄ܘ̣ܵܘ ܘܲܚܛܲܦ̣ܬ݁ ܐܸܢܘܿܢ : ܚܢܵܢܵܐ ܪܕܼܵܐ ܗ̄ܘ̣ܵܐ ܡ̣ܢ ܥܸܠܵܝܵܐ ܘܐܲܢ̄ܬ݁ ܐܲܩܒܸܠܬܵܝܗܝ 53 :܀ ܐ̄ܬܲܬ݀ ܛܲܝܒ݁ܘܼܬܼܵܐ ܕܬܸܥܒܲܪ ܒܐܲܬܼܪܵܟ̣ ܬܘܼܒ̣ ܘܲܠܒܲܟ̣ܬܵܗ̇ : ܕܢܲܚ̣ ܫܘܼܒ̣ܩܵܢܵܐ ܠܥܵܠܡܵܐ ܘܒܲܙܬܵܝܗܝ ܚܲܨܝܼܦܵܐܝܼܬܼ ܀ ܐ̄ܬܲܬ݀ ܡܵܘܗܲܒ̣ܬܼܵܐ ( ܕܫܲܝܢܵܐ ܠܐܲܪܥܵܐ 54 : ܘܗܵܐ ܒܒܲܝܬܵܟ̣ ܗ̄ܝܼ : ܫܡܲܝܵܐ ܘܐܲܪܥܵܐ ܕܬܸܩܢܸܐ ܥܲܙܝܼܬ݁ ܟܲܫܪܵܐܝܼܬܼ ܀ ܙܟܲܝܬܵܢܝ ܙܲܟܲܝ ܘܐܲܝܲܢ ܐܸܡܪܵܟ̣ ܠܵܐ ܝܵܕܲܥ̇ ܐ̄ܢܵܐ : pb. 358 ܬܸܗ̇ܪܹܬܼ ܠܝܼ ܒܵܟ̣ ܐܘܿ ܙܲܟܝܵܐ ܡܠܸܐ ܙܵܟ̣ܘܼܬܼܵܐ ܀ ܡܵܟ̣ܣܵܐ ܐܸܩܪܹܝܟ̣ ܫܠܝܼܚܵܐ ܐܝܼܬܲܝܟ̣ ܨܹܝܕܼ ܬܲܝܵܒܹ̈ܐ : ܬܲܠܡܝܼܕܼܵܐ ܐܲܢ̄ܬ݁ ܐܘܿ ܒܵܙܘܿܙܵܐ ܥܲܡ ܚܵܛܘܿܦܹ̈ܐ ܀ ܒܟ̣ܠܗܹܝܢ ܛܲܪܩܵܐ ܐܢ̄ܬ݁ ܘܐܸܢܵܐ ܡܚܝܼܠ ܐ̄ܢܵܐ ܐܹܡܲܠܸܠ ܠܵܟ̣ : ܠܡܵܟ̣ܣܹ̈ܐ ܪܲܒܵܐ ܠܲܫܠܝܼܚܹ̈ܐ ܐ̄ܚܝܵܢܵܐ ܘܚܲܒ̣ܪܵܐ ܀ ܒܥܵܠܡܵܐ ܥܘܼܬܼܪܵܟ̣ ܘܲܫܡܵܐ ܕܢܵܨܲܚ ܒܲܫܠܝܼܚܘܼܬܼܵܐ : ܡܣܲܪܩܵܐ ܠܲܝܬܲܝܟ ܘܥܲܡ ܬܲܠܡܝܼ̈ܕܹܐ ܚܠܝܼܛ ܩܘܼܠܵܣܵܟ̣ ܀ ܒܢܸܟ̣̈ܣܹܐ ܣܡܝܼܟ̣ ܐܲܢ̄ܬ݁ ܘܲܒ̣ܥܲܠ̈ܠܵܬܼܵܐ ܟܲܫܝܼܪܵܐ ܐܲܢ̄ܬ݁ : ܕܬܸܚܛܘܿܦ 55 : ܐܝܼܬܼ ܒܵܟ̣ ܘܲܬܼܒܲܕܲܪ ܬܘܼܒ̣ ܠܵܐ ܥܲܣܩܵܐ ܠܵܟ̣ ܀ ܕܠܝܼܠ ܐܲܢ̄ܬ݁ ܘܲܦܫܝܼܩ ܠܲܡܟܲܢܵܫܘܼ ܘܠܲܡܒܲܕܵܪܘܼ : ܐܝܼܬܼ ܒܵܟ̣ ܚܲܝܠܵܐ ܕܬܲܥܘܸܐ ܘܬܸܒ݁ܘܿܙ ܘܲܕ݁ܬܸܙܕܲܕܲܩ ܀ ܒܲܚܕܼܵܐ ܕܘܼܟ݁ܬܼܵܐ ܚܛܘܼܦܝܵܐ ܘܒܸܙܬܼܵܐ ܡܲܠܝܵܐ 56 : ܐܝܼܕܼܵܟ̣ : ܒܓܲܒܵܐ ܐ̄ܚܪܹܢܵܐ ܕܵܪܝܵܐ ܠܟ̣ܠܢܵܫ ܟܠ ܙܸܕܼ̈ܩܵܬܼܵܐ ܀ ܒܥܘܼܡܪܵܟ̣ ܥܵܘ̣ܠܵܐ ܘܲܒ̣ܓ̣ܵܘ ܒܲܝܬܵܟ̣ ܒܲܪ ܐܲܠܵܗܵܐ : ܘܡܸܛܠܗܵܢܵܐ ܙܟܲܝܬܵܢܝ 57 : ܕܐܸܫܠܸܐ ܡ̣ܢ ܩܘܼܠܵܣܵܟ̣ ܀ ܠܒܲܝܬܹܗ ܕܙܲܟܲܝ ܙܲܡܸܢ ܢܲܦ̮ܫܹܗ ܒܲܪ ܐܵܠܵܗܵܐ : ܕܢܸܬܸܠ ܚܲܝܹ̈ܐ ܠܕܲܣܢܝܼܩܝܼܢ ܗ̄ܘ̣ܵܘ ܥܲܠ ܫܘܼܒ̣ܩܵܢܵܐ ܀ ܥܲܠ̣ ܗ̄ܘ̣ܵܐ ܐܵܣܝܵܐ ܕܲܠܟ̣ܘܼܪ̈ܗܵܢܹܐ ܕܥܵܘ̣ܠܵܐ ܢܸܛܪܘܿܕܼ : ܘܟܸܢܫܹ̈ܐ ܥܘܝܼܪܹ̈ܐ ܡܸܥܕܲܠ ܥܲܕܼܠܘܼܗܝ ܟܲܕܼ ܡܲܐܣܸܐ ܗ̄ܘ̣ܵܐ ܀ ܠܡܘܿܢ ܥܲܠ̣ ܗܵܢܵܐ ܠܒܲܝܬܹܗ ܕܡܵܟ̣ܣܵܐ ܡܠܸܐ ܒܝܼ̈ܫܵܬܼܵܐ : ܠܡܘܿܢ ܡܸܬܼܚܲܠܲܛ ܥܲܡ ܚܲܛܵܝܹ̈ܐ ܘܡܲܚܸܒ̣ ܠܗܘܿܢ ܀  pb. 359 ܠܡܘܿܢ ܠܵܐ ܡܲܣܛܸܐ ܡ̣ܢ ܨܹܝܕܼ ܒܝܼ̈ܫܹܐ ܘܫܵܒܹ̇ܩ ܠܗܘܿܢ : ܘܡܸܛܠܗܵܢܵܐ ܚܠܝܼܛ ܘܲܡܫܲܝܲܢ ܥܲܡ ܥܵܘ̈ܠܹܐ ܀ ܠܡܘܿܢ ܠܵܐ ܡܲܣܠܸܐ ܠܦܵܠܚܲܝ̈ ܥܵܘ̣ܠܵܐ ܐܸܢ ܫܲܪܝܼܪܵܐ ܗ̄ܘ̣ : ܠܡܵܢܵܐ ܠܵܥܹ̇ܣ ܥܲܡ ܪ̈ܲܫܝܼܥܹܐ ܘܚܲܒ݁ܝܼܒ̣ܝܼܢ ܠܹܗ ܀ ܥܕܼܝܼܠ ܗ̄ܘ̣ܵܐ ܪܵܥܝܵܐ ܟܲܕܼ ܒܵܥܹ̇ܐ ܗ̄ܘ̣ܵܐ ܠܥܸܪܒܵܐ ܕܲܛ݁ܥ̣ܵܐ : ܘܗܘ݀ ܒܲܒ̣ܥܵܬܹܗ ܐܲܝܟ̣ ܟܲܫܝܼܪܵܐ ܡܸܬܼܚܲܫܲܒ̣ ܗ̄ܘ̣ܵܐ ܀ ܚܦܝܼܛ ܝܵܨܘܿܦܵܐ ܘܓ̣ܵܙܲܪ ܫܘܼܚ̈ܢܹܐ ܕܥܵܘ̣ܠܵܐ ܣܲܢܝܵܐ : ܘܪܵܛ̇ܥܝܼܢ ܥܠܵܘܗܝ ܥܲܠ ܕܡܲܐܣܸܐ 58 : ܗ̄ܘ̣ܵܐ ܠܲܡ̈ܡܲܚܲܝܵܐ ܀ ܣܲܒ̣ܪܵܐ ܠܒ̣ܝܼ̈ܫܹܐ ܘܲܠܚܲܛܵܝܹ̈ܐ ܒܗܵܝ̇ ܫܵܪܘܼܬܼܵܐ : ܕܲܣܡܝܼܟ̣ ܗ̄ܘ̣ܵܐ ܒܵܗ̇ ܫܵܒܹ̇ܩ ܚܵܘ̈ܒܹܐ ܒܹܝܬܼ ܬܲܝܵܒܹ̈ܐ ܀ ܚ̣ܙܵܐ 59 : ܗ̄ܘ̣ܵܐ ܙܲܟܲܝ ܥܘܼܬܼܪܵܐ ܪܲܒܵܐ ( ܕܥܲܠ̣ ܠܐܵܘܵܢܹܗ 60 : ܘܫܵܛ̣ ܗ̄ܘ̣ܵܐ ܢܸܟ̣ܣܵܘ̈ܗܝ ܕܲܠܗܵܝ̇ ܣܝܼܡܬܼܵܐ ܢܸܩܢܸܐ ܕܐܸܫܟܲܚ̣ ܀ ܢܸܗܪܲܬ݀ ܢܲܦ̮ܫܹܗ ܘܲܚ̣ܙܵܐ ܕܥܘܼܬܼܪܹܗ ܕܥܵܠܡܵܐ ܥܵܘ̣ܠܵܐ ܗ̄ܘ̣ : ܘܫܲܪܝܼ ܒܵܥܹ̇ܐ ܕܢܸܫܕܹܝܘܗܝ ܡܸܢܹܗ ܥܲܠ ܣܲܓܝܼ̈ܐܹܐ ܀ ܠܡܵܪܹܗ ܕܥܵܠܡܵܐ ܚ̣ܙܵܐ ܕܲܓ̣ܢܵܐ 61 : ܗ̄ܘ̣ܵܐ ܥܲܠ ܫܵܪܘܼܬܹܗ : ܘܫ̣ܵܛܹܗ ܠܥܵܠܡܵܐ ܘܫܲܪܝܼ ܕܢܸܥܪܘܿܩ ܡ̣ܢ ܒܝܼ̈ܫܵܬܹܗ ܀ ܩ̣ܪܸܒ̣ ܦܵܪܘܿܫܵܐܝܼܬܼ ܘܲܣܓܸܕܼ ܠܲܒ̣ܪܵܐ ܟܲܕܼ ܐܵܡܲܪ ܠܹܗ : ܣܵܓܹ̇ܕܼ ܐ̄ܢܵܐ ܠܵܟ̣ ܐܵܣܝܵܐ ܕܣܲܥܪܲܢܝ ܕܲܡܡܲܚܲܝ ܗ̄ܘܹ̇ܝܬܼ ܀ ܬܵܘܕܸܐ ܠܵܟ̣ ܡܵܪܝ ܢܲܦ̮ܫܵܐ ܕܫܸܚܬܲܬ݀ ܒܲܚܒ̣ܵܪ̈ܵܬܼܵܐ : ܕܡܲܪܝܩ̣ܵܗ̇ ܚܢܵܢܵܟ̣ ܬܸܚܙܸܐ ܫܘܼܦܪܵܟ̣ ܢܲܗܝܼܪܵܐܝܼܬܼ ܀ ܡܸܬܼܟܲܫܲܦ ܠܵܟ̣ ܡܡܲܚܝܵܐ ܕܫܘܼܚ̈ܢܹܐ ܣܲܓܝܼܐܝܼܢ ܒܹܗ : pb. 360 ܕܠܵܐ ܢܸܕܲܬ݀ ܠܵܟ̣ ܕܬܸܥܨܘܿܒ̣ ܟܹܐܒܲܝ̈ ܒܐܲܟ̣ܝܼܦܘܼܬܼܵܟ̣ ܀ ܦܘܼܡܝ ܚܲܠܵܫܵܐ ܢܵܘܕܸܐ ܠܦܘܼܡܵܟ̣ ܕܲܩ̣ܪܵܐ ܒܐܸܕܼܢܲܝ̈ : ( ܩܵܠܹ̈ܐ ܚܲܠܵܝ̈ܵܐ 62 : ܕܐܸܦܢܸܐ ܠܘܵܬܼܵܟ̣ ܡ̣ܢ ܬܘܼܩ̈ܠܵܬܼܵܐ ܀ ܢܢܲܫ̈ܩܵܢ ܣܸܦ̈ܘܵܬܼܝ ܠܥܸܩܒܲܝ̈ܟ ܐܵܣܝܵܐ ܡܠܸܐ ܥܘܼܕܼܪ̈ܵܢܹܐ : ܕܡ̣ܢ ܕܲܣܥܲܪܬܵܢܝ ܩܲܠ̣ܘ ܗܲܕܵܡܲܝ̈ ܕܲܟ̣ܪܝܼܗܝܼܢ ܗ̄ܘ̣ܵܘ ܀ ܥܲܦܪܵܐ ܐܸܠܟ݁ܘܿܚ ܡ̣ܢ ܕܘܼܪ̈ܟܵܬܼܵܟ̣ ܩܲܕܝܼ̈ܫܵܬܼܵܐ : ܕܲܒ̣̈ܗܲܠܟܟܵܬܼܵܟ̣ ( ܪܕܲܦܬܵܝܗܝ ܠܥܵܘ̣ܠܵܐ 63 : ܕܥܵܡܲܪ ܗ̄ܘ̣ܵܐ ܥܲܡܝ 64 :܀ ܦܸܠܓܘܼܬܼ ܢܸܟ̣̈ܣܲܝ ܐܲܓ̣ܪܵܐ ܕܪܸ̈ܓ̣ܠܲܝܟ ܐܵܣܝܵܐ ܢܸܗܘܸܐ : ܕܲܠܣܘܼܥܪܵܢܵܟ̣ ܠܵܐ ܫܵܘܹ̇ܐ ܗ̄ܘܹ̇ܝܬܼ ܬܹܐܬܸܐ ܨܹܐܕܲܝ ܀ ܟܠ ܡܵܐ ܕܓܸܠܙܹ̇ܬܼ ܦܵܪܲܥ ܐ̄ܢܵܐ ܡܵܪܝ ܟܲܕܼ ܚܵܕܹܐ ܐ̄ܢܵܐ : ܘܥܵܘ̇ܠܵܐ ܕܦܸܠܚܹ̇ܬܼ ܡܲܗܦܸܟ̣ ܐ̄ܢܵܐ ܠܹܗ ܠܙܲܕܝܼܩܘܼܬܼܵܐ ܀ ܗܵܘ̇ ܡܵܐ ܕܒܸܙܹ̇ܬܼ ܥܲܡ ܪܸܒ݁ܝܼܬܹܗ ܡܲܦܢܸܐ ܐ̄ܢܵܐ ܠܹܗ ܀ ܘܟ̣ܠ ܡܵܐ ܕܚܸܛ̇ܦܹܬܼ ܒܐܲܥ̈ܦܹܐ ܐܸܬܸܠ ܠܐܲܝܢܵܐ ܕܲܚܛܝܼܦ ܀ ܚܵܣ ܠܝܼ ܡܸܟܹܝܠ ܢܸܥܘܿܠ ܥܵܘ̣ܠܵܐ ܠܓ̣ܵܘ ܡ̣ܢ ܬܲܪ̈ܥܲܝ : ܐܵܘ ܢܸܫܬܲܡܲܫ ܪܘܼܫܥܵܐ ܣܲܢܝܵܐ ܒܓܟܵܘ ܐܵܦܲܕܼܢܲܝ̈ ܀ ܬܲܪܥܵܐ ܕܥܲܠ̣ ܒܹܗ ܡܲܠܟܵܐ ܪܲܒܵܐ ܕܢܸܫܪܸܐ ܨܹܐܕܲܝ : ܠܵܐ ܦܵܬܲܚ̇ ܐ̄ܢܵܐ ܬܘܼܒ̣ ܠܲܚܛܵܗܵܐ ܕܡܸܢܹܗ ܢܸܥܘܿܠ ܀ ܥ̇ܒ̣ܵܕܼܵܐ ܪܲܒܵܐ ܥ̣ܒܲܕܼ ܗ̄ܘ̣ܵܐ ܡܫܝܼܚܵܐ ܒܗܵܝ̇ ܫܵܪܘܼܬܼܵܐ : ܠܵܘ ܓܹܝܪ ܕܢܹܐܟ̣ܘܿܠ ܠܲܚܡܵܐ ܟܦܸܢ ܗ̄ܘܟܵܐ ܕܠܵܐ ܥܸܠ̈ܠܵܬܼܵܐ ܀ ܚܠܘܿܠܵܐ ܪܲܒܵܐ ܥ̣ܒܲܕܼ ܗ̄ܘ̣ܵܐ ܬܲܡܵܢ ܠܲܬܼܝܵܒ̣ܘܼܬܼܵܐ : ܒܒܲܝܬܹܗ ܕܡܵܟ̣ܣܵܐ ܘܙܲܡܸܢ ܗ̄ܘ̣ܵܐ ܠܹܗ ܟܠ ܚܲܛܵܝܹ̈ܐ ܀  pb. 361 ܡܸܫܬ݁ܘܼܬܼܵܐ ܗ̄ܘ̣ܵܬܼ ܕܡܸܫܬܲܩܠܵܐ 65 : ܒܵܗ̇ ܙܲܕܝܼܩܘܼܬܼܵܐ : ܘܐܸܙܲܠ̣ ܡܵܪܲܢ ܢܸܚܕܸܐ ܬܲܡܵܢ ܥܲܡ ܬܲܝܵܒܹ̈ܐ ܀ ܥܲܠ̣ ܒܲܪ ܟܹܐܢܵܐ ܘܛܲܪܕܹܗ ܠܥܵܘ̣ܠܵܐ ܕܐܝܼܬܼ ܗ̄ܘ̣ܵܐ ܬܲܡܵܢ : ܕܠܵܐ ܡܸܫܟܲܚ ܗ̄ܘ̣ܵܐ ܚܸܫܟܵܐ ܕܢܸܥܡܲܪ ܥܲܡ ܢܲܗܝܼܪܵܐ ܀ ܫܲܪܝܼ ܕܢܸܕܼܪܸܐ ܙܲܟܲܝ ܢܸܟ̣ܣܵܘ̈ܗܝ ܥܲܠ ܕܲܣܢܝܼܩܝܼܢ : ܘܲܢܒܲܕܲܪ ܗ̄ܘ̣ܵܐ ܟܠ ܩܸܢܝܵܢܵܘ̈ܗܝ ܥܲܠ ܕܲܡܥܵܩܝܼܢ ܀ ܛܥܝܼܢ ܙܸܕܼ̈ܩܵܬܼܵܐ ܥܲܠ ܝܲܡܝܼܢܹܗ ܘܥܲܠ ܣܸܡܵܠܹܗ : ܘܲܡܦܲܠܸܓ̣ ܗ̄ܘ̣ܵܐ ܒܬܲܪܬܹܝܢ ܐܝܼܕܼܵܘ̈ܗܝ ܟܲܫܝܼܪܵܐܝܼܬܼ ܀ ܪܗܝܼܒ̣ ܕܲܢܒܲܕܲܪ ܐܲܝܟ̣ ܕܲܪܗܝܼܒ̣ ܗ̄ܘܟܵܐ ܕܲܢܟܲܢܸܫ ܗ̄ܘ̣ܵܐ : ܕܲܒ̣ܟ̣ܠ ܓܲܒ݁ܝܼ̈ܢ ܟܲܫܝܼܪܵܐ ܗ̄ܘ̣ܵܐ ܒܟ̣ܠ ܕܲܦܓܲܥ̣ ܒܹܗ ܀ ܦܬܼܝܼܚܝܼܢ ܬܲܪ̈ܥܵܘܗܝ ܘܣܵܒܹ̇ܠ ܡܲܦܸܩ ܨܹܝܕܼ ܒܲܪ̈ܵܝܹܐ : ܘܲܡܪܝܼܡ ܩܵܠܹܗ ܕܟ̣ܠ ܡܲܢ ܕܒ̣ܙܝܼܙ ܢܹܐܬܸܐ ܢܸܣܲܒ̣ ܀ ܐܘܿ ܕܲܚܛܝܼܦܝܼܢ ܬܵܘ ܣܲܒ̣ܘ . ܕܝܼܠܟ̣ܘܿܢ ܡ̣ܢ ܒܵܙܘܿܙܵܐ : ܝܘܿܡ ܦܘܼܪܥܵܢܵܐ ܠܵܐ ܐ̄ܢܵܫ ܢܹܐܡܲܢ ܢܹܐܬܸܐ ܨܹܐܕܲܝ ܀ ܬܵܘ ܡܸܣܟܹ݁ܢܹ̈ܐ ܣܲܒ̣ܘ ܙܸܕܼ̈ܩܵܬܼܵܐ ܡ̣ܢ ܥܵܠܘܿܒ̣ܵܐ : ܣܢܝܼܩܵܘ̈ܗܝ ܕܐܲܬܼܪܵܐ ܥܲܕ݁ܪܘܼܢܝ ܩܲܠܝܼܠ ܐܸܕܼܪܸܐ ܢܸܟ̣ܣܲܝ̈ ܀ ܐܘܿ ܚܲܣܝܼܪܹ̈ܐ ܗܘ݀ܵܘ ܠܝܼ ܦܵܥܠܹ̈ܐ ܒܐܲܓ̣ܪܵܐ ܛܵܒ̣ܵܐ : ܘܲܣܒ̣ܘܿܠܘ ܐܲܦܸܩܘ ܗܵܢܵܐ ܥܵܘ̣ܠܵܐ ܕܐܲܣܓܝܼܘ ܚܵܘ̈ܒܲܝ ܀ ܫܲܦܝܼܪ ܗ̄ܘ̣ܵܐ ܠܹܗ ܟܲܕܼ ܪܵܗܹܛ ܗ̄ܘ̣ܵܐ ܥܲܠ ܙܸܕܼ̈ܩܵܬܼܵܐ : ܘܕܼܵܪܹܐ ܢܸܟ̣ܣܵܘ̈ܗܝ ܥܲܠ ܟܠ ܕܐܵܬܹ̇ܝܢ ܡ̣ܢ ܟܠ ܓܲܒ݁ܝܼ̈ܢ ܀ ܒܸܙܬܼܵܐ ܕܥܸܠܲܬ݀ ܩܲܠܝܼܠ ܩܲܠܝܼܠ ܟܲܕܼ ܚܵܕܹܐ ܗ̄ܘ̣ܵܐ : pb. 362 ܒܲܚܕܼܵܐ ܫܵܥܵܐ ܐܲܦܵܩ̣ ܝܲܗ̣ܒܵܗ̇ ܟܲܕܼ ܪܵܘܹ̇ܙ ܗ̄ܘ̣ܵܐ ܀ ܚ̣ܙܵܝܗܝ ܗ̄ܘ̣ܵܐ ܠܲܒ̣ܪܵܐ ܘܲܡܠܵܬ݀ ܥܲܝܢܹܗ ܫܘܼܦܪܵܐ ܡܸܢܹܗ : ܘܠܵܐ ܡܸܫܟܲܚ ܗ̄ܘ̣ܵܐ ܢܚܘܼܪ ܒܥܵܠܡܵܐ ܚܲܒ݁ܝܼܒ̣ܵܐܝܼܬܼ ܀ ܟܲܕܼܢܹܗ ܡܫܝܼܚܵܐ ܒܢܝܼܪܵܐ ܕܩܲܠܝܼܠ ܕܲܫܠܝܼܚܘܼܬܼܵܐ : ܘܫܲܦܝܼܪ ܗ̄ܘ̣ܵܐ ܠܹܗ ܕܢܲܪܟܸ݁ܢ ܟܲܬܼܦܹܗ ܨܹܝܕܼ ܡܵܡܘܿܢܵܐ ܀ ܟܬܲܒ̣ ܠܲܣܒܲܪܬܼܵܐ ܦܸܠܓܘܼܬܼ ܢܸܟ̣ܣܵܘ̈ܗܝ ܟ ] ܕܼ ܦܸܠܓ̣ܥܲܬ݀ ܒܹܗ : ܘܠܵܐ ܐܸܫܬܵܘܚܲܪ ܢܸܦܘܿܩ ܢܸܬܸܠ ܡܘܿܢ ܕܐܸܫܬܵܘܕܝܼ ܀ ܛܥܝܼ̈ܢܵܢ ܐܝܼܕܼܵܘ̈ܗܝ ܙܲܕܝܼܩܘܼܬܼܵܐ ܠܲܡܦܲܠܵܓ̣ܘܼ : ܩܪ̈ܝܼܚܵܢ ܥܲܝܢܵܘ̈ܗܝ ܨܹܝܕܓܼ ܡܸܣܟܹ݁ܢܹ̈ܐ ܠܲܡܩܲܒܵܠܘܼ ܀ ܪܵܗܛܵܢ ܪܸ̈ܓ̣ܠܵܘܗܝ ܥܲܠ ܐܘܼܪ̈ܚܵܬܼܵܐ ܨܹܝܕܼ ܥܵܒ̣ܘܿܪܹ̈ܐ : ܕܲܢܦܲܠܸܓ̣ ܗ̄ܘ̣ܵܐ ܒܚܘܼܒܵܐ ܢܸܟ̣ܨܣܵܘ̈ܗܝ ܠܐܲܝܢܵܐ ܕܲܣܢܝܼܩ ܀ ܗܵܢܵܐ ܥ̇ܒ̣ܵܕܼܵܐ ܐܸܫܬܲܡܲܫ ܗ̄ܘ̣ܵܐ ܒܗܵܝ̇ ܫܵܪܘܼܬܼܵܐ : ܘܥܵܕܼܠ̇ܝܼܢ ܣܲܟܼ̈ܠܹܐ ܕܲܠܡܘܿܢ ܠܵܥܹ̇ܣ ܥܲܡ ܚܲܛܵܝܹ̈ܐ ܀ ܠܵܐ ܪܲܒܵܐ ܗ̄ܘ̣ܵܬܼ ܕܐܲܚ̣ܝܼ ܡܝܼܬܼܵܐ ܒܵܬܲܪ ܕܲܣ̣ܪܝܼ : ܐܲܝܟ̣ ܡܵܐ ܕܪܲܒܵܐ ܗܵܕܹܐ ܕܡܵܟ̣ܣܵܐ ܫܠܝܼܚܵܐ ܢܸܗܘܸܐ ܀ ܐܹܝܢ ܒܲܫܪܵܪܵܐ ܕܬܸܕܼܡܘܼܪܬܵܐ ܗ̄ܘ̣ܵܬܼ ܡܲܠܝܼܲܬܼ ܬܲܗܪܵܐ : ܀ ܕܓܲܒ̣ܪܵܐ ܝܲܥܢܵܐ ܢܦܲܠܸܓ̣ ܢܸܕܼܪܸܐ ܟܠ ܕܲܩܢܸܐ ܗ̄ܘ̣ܵܐ ܀ ܪܲܒܵܐ ܗ̄ܝܼ ܗܵܕܹܐ ܕܢܲܦ̮ܫܵܐ ܬܸܚܸܐ ܡ̣ܢ ܒܝܼ̈ܫܵܬܼܵܐ : ܝܲܬ݁ܝܼܪ ܡ̣ܢ ܗܵܝ̇ ܕܦܲܓ̣ܪܵܐ ܢܩܘܼܡ ܡ̣ܢ ܐܲܒ̣ܕܵܢܵܐ ܀ ܐܵܬ݀ܵܐ ܪܲܒ݁ܬܼܵܐ ܗܵܕܲܐ ܗ̄ܝܼ ܕܲܣ̣ܥܲܪ ܒܲܪ ܐܲܠܵܗܵܐ : ܕܡ̣ܢ ܚܲܛܵܝܵܐ ܥ̣ܒܲܕܼ ܙܲܕܝܼܩܵܐ ܒܚܲܕܼ ܥܸܕܵܢܵܐ ܀ ܐܲܝܟܵܐ ܐܸܢܘܿܢ ܟܸܢܫܹ̈ܐ ܕܥܵܕܼܠ̇ܝܼܢ ܟܲܕܼ ܥܵܐܹ̇ܠ ܗ̄ܘ̣ܵܐ :  pb. 363 ܠܒܲܝܬܹܗ ܕܡܵܟ̣ܣܵܐ ܕܢܹܐܟ̣ܘܿܠ ܠܲܚܡܵܐ ܥܲܡ ܚܲܛܵܝܹ̈ܐ ܀ ܠܵܐ ܝܵܕܼܥ̇ܝܼܢ ܗ̄ܘ̣ܵܘ ܕܲܢܚܘܼܪܘܼܢ ܒܹܗ ܡܘܿܢ ܣܵܥܲܪ ܗ̄ܘ̣ܵܐ : ܚܲܟܝܼܡ ܠܸܒܵܐ ܗ̄ܘ̣ ܕܲܠܝܘܼܬܼܪ̈ܵܢܹܐ ܡܸܬܼܚܲܫܲܚ ܗ̄ܘ̣ܵܐ ܀ ܫ̣ܕܼܵܐ ܒܲܠܘܼܥܵܐ ܗܵܘ̇ ܨܲܝܵܕܼܵܐ ܒܘܼܝܵܢܵܐ : ܘܲܠܫܲܠܝܼܛܵܐ ܕܟ̣ܠܹܗ ܟܲܪܟ̣ܵܐ 66 : ܒܪ̈ܲܚܡܵܘܗܝ ܨܵܕܹܗ ܀ ܠܪܲܒܵܐ ܕܡܵܟ̣̈ܣܹܐ ܚܒܲܫ̣ ܗ̄ܘ̣ܵܐ ܒܓܟܵܘܦܵܐ ܕܐܲܪܡ̣ܝܼ ܬܲܡܵܢ : ܕܠܵܐ ܐ̄ܢܵܫ ܡܸܡܬܼܘܿܡ ܨܵܕܼ ܗܵܟܲܢܵܐ ܐܸܠܵܐ ܡܵܪܲܢ ܀ ܒܥܵܠܡܵܐ ܝܲܡܵܐ ܐܲܪܡ̣ܝܼ ܡܨܝܼܕܬܹܗ ܒܲܪ ܐܲܠܵܗܵܐ : ܘܡܵܟ̣ܣܵܐ ܚܸܒ̣ܫܲܬ݀ ܘܲܠܩܸܢܝܵܢܵܘ̈ܗܝ ܥܲܡܹܗ ܢܸܓ̣ܕܲܬ݀ ܀ ܐܸܠܘܼ ܠܵܐ ܥܲܠ̣ ܡܵܪܲܢ ܢܹܐܟ̣ܘܿܠ ܠܲܚܡܵܐ ܬܲܡܵܢ : ܗܵܢܵܐ ܨܲܝܕܵܐ ܠܗܵܕܹܐ ܡܨܝܼܕܬܵܐ ܠܵܐ ܥܵܐܹ̇ܠ ܗ̄ܘ̣ܵܐ ܀ ܐܸܠܘܼ ܥ̣ܒܲܪ ܗ̄ܘ̣ܵܐ ܘܠܵܐ ܐܸܙܕܲܡܲܢ ܕܢܹܐܬܸܐ ܨܹܐܕܼܵܘܗܝ : ܗܵܕܹܐ ܫܟܟܵܚܬܵܐ ܕܲܬܼܝܵܒ̣ܘܼܬܼܵܐ ܠܵܐ ܐܸܫܟܲܚ ܗ̄ܘ̣ܵܐ ܀ ܝܵܕܲܥ̇ ܗ̄ܘ̣ܵܐ ܓܹܝܪ ܡܘܿܢ ܥܵܒܹ̇ܕܼ ܗ̄ܘ̣ܵܐ ܟܲܪ ܕܐܝܼܬܼܵܘܗܝ ܗ̄ܘ̣ܵܐ : ܘܡܸܛܠܗܵܢܵܐ ܡ̣ܢ ܓܘܼܢܵܝܵܐ ܠܵܐ ܕܵܚܹ̇ܠ ܗ̄ܘ̣ܵܐ ܀ ܚ̣ܙܵܝܗܝ ܗ̄ܘ̣ܵܐ ܡܵܪܲܢ ܠܙܲܟܲܝ ܘܚ̣ܕܼܝܼ ܒܛܲܠܝܵܐ ܕܲܩܢ̣ܵܐ : ܘܫܲܪܝܼ ܕܢܸܩܪܹܝܘܗܝ ܒܲܪ ܐܲܒ̣ܪܵܗܵܡ ܡܸܛܠ ܚܘܼܒܹܗ ܀ ܝܵܘܡܵܢܵܐ ܠܲܡ ܗܘ݀ܵܘ ܒܹܗ ܚܲܝܹ̈ܐ ܒܒܲܝܬܵܐ ܗܵܢܵܐ : ܕܚܲܝܹ̈ܐ ܕܢܲܚ̣ܘ ܒܹܗ ܘܲܥܪܲܩ̣ ܡܵܘܬܵܐ ܕܡܲܡܠܸܟ̣ ܗ̄ܘ̣ܵܐ ܒܹܗ ܀ ܗܵܐ ܠܘܼܒܵܒ̣ܵܐ ܠܒ̣ܝܼ̈ܫܹܐ ܟܠܗܘܿܢ ܘܲܠܚܲܛܵܝܹ̈ܐ : ܕܲܡܨܹܝܢ ܐܸܢܘܿܢ ܛܵܒܹ̈ܐ ܠܡܸܗܘܵܐ ܒܲܬܼܝܵܒ̣ܘܼܬܼܵܐ ܀  pb. 364 ܗܵܐ ܚܲܕܼ̈ܬܼܵܬܼܵܐ ܕܲܣܥܲܪ ܒܐܘܼܪܚܹܗ ܒܲܪ ܐܲܠܵܗܵܐ : ܒܪܝܼܟ̣ ܗ̄ܘ̣ ܕܐܲܟ̣ܪܸܙ ܣܲܒ̣ܪܵܐ ܛܵܒ̣ܵܐ ܠܲܒ̣ܢܲܝ̈ܢܵܫܵܐ ܀ ܫܠܸܡ̣ ܕܥܲܠ ܙܲܟܲܝ ܡܵܟ̣ܣܵܐ ܘܫܵܪܘܼܬܼܵܐ . ܫܠܸܡ̣ ܕܥܲܠ ܙܲܟܲܝ ܡܵܟ̣ܣܵܐ ܘܫܵܪܘܼܬܼܵܐ . ܥܲܠ ܙܲܟܲܝ ܡܵܟ̣ܣܵܐ ܥܲܠ ܙܲܟܲܝ ܡܵܟ̣ܣܵܐ