ܡܲܪܒܚܲܕ ܒܫܲܒܵܐ ܩܲܕܝܼܫܵܐ
                        ܕܲܩܝܵܡܬܐ ܡܲܪܒܚܲܕ ܒܫܲܒܵܐ ܩܲܕܝܼܫܵܐ ܕܲܩܝܵܡܬܐ ܡܲܪܒܚܲܕ ܒܫܲܒܵܐ ܩܲܕܝܼܫܵܐ ܕܲܩܝܵܡܬܐ pb. f.164v ܐ̄ܚܪܹܢܵܐ ܕܝܼܠܹܗ ܟܲܕ ܕܝܼܠܹܗ . ܡܸܐܡܪܵܐ ܕܲܬܠܬܝܢ ܘܚܲܕ . ܘܡܸܬܐ ܡܲܪܒܚܲܕ ܒܫܲܒܵܐ ܩܲܕܝܼܫܵܐ ܕܲܩܝܵܡܬܐ ܀ ܥܘܢܝܐ ܀ ܒܪܝܼܟܼܘܿ ܡܫܝܼܚܵܐ ܕܲܒܼܝܘܿܡ ܩܝܵܡܬܹܗ ܙܟܝܗ ܠܲܟܼܝܵܢܲܢ ܘܚܲܝܒܹܗ ܠܛܪܘܿܢܵܐ ܀ ܐܲܚܲܝ̈ ܀ pb. f.164v ܐ̄ܚܪܹܢܵܐ ܕܝܼܠܹܗ ܟܲܕ ܕܝܼܠܹܗ . ܡܸܐܡܪܵܐ ܕܲܬܠܬܝܢ ܘܚܲܕ . ܘܡܸܬܐ ܡܲܪܒܚܲܕ ܒܫܲܒܵܐ ܩܲܕܝܼܫܵܐ ܕܲܩܝܵܡܬܐ ܀ ܥܘܢܝܐ ܀ ܒܪܝܼܟܼܘܿ ܡܫܝܼܚܵܐ ܕܲܒܼܝܘܿܡ ܩܝܵܡܬܹܗ ܙܟܝܗ ܠܲܟܼܝܵܢܲܢ ܘܚܲܝܒܹܗ ܠܛܪܘܿܢܵܐ ܀ ܐܲܚܲܝ̈ ܀ 1 : ܡܠܟܵܐ ܕܪܵܘܡܵܐ ܠܒܸܫ ܐܣܟܝܡܵܐ ܐܲܪܥܢܝܵܐ 2 ܕܢܸܦܘܿܩ ܢܦܫܐ ܫܒܝܬܐ ܕܐ̄ܢܫ̈ܐ ܡ̣ܢ ܚܲܣܝܼܢܵܐ . 3 : ܢܦ̣ܩ ܨܒܼܝܢܹܗ ܒܐܣܟܹܝܡ ܐ̄ܢܫܐ ܕܢܚܐ ܠܐ̄ܢܫܐ 4 ܘܚܲܙ̣ܝܗܝ ܒܝܼܫܵܐ ܘܠܵܐ ܐܬܒܼܝܿܢ ܒܚܹܝܠ ܟܲܣܝܘܼܬܹܗ . 5 : ܕܡܘܼܬܼܵܐ ܕܥܲܒܼܕܵܐ ܫܩܲܠ ܒܪܘܿܝܵܐ ܕܲܢܚܲܪܪ ܟܠ 6 ܡܣܝܼ ܫܘܼܒܼܚܹܗ ܠܓܼܵܘ ܡ̣ܢ ܢܚܬܐ ܕܡܵܝܘܿܬܘܼܬܐ . 7 : ܓܒܼܵܐ ܪܒ ܚܲܝܠܵܐ ܡܸܢܹܗ ܕܓܸܢܣܵܐ ܕܫܒܹܐ ܠܒܝܼܫܵܐ 8 ܘܙܝܢܗ ܒܪܼܡܚܵܐ ܕܢܸܦܘܿܩ ܘܢܸܦܪܘܿܩ ܠܲܒܢܝ̈ ܥܲܡܹܗ . 9 : ܝܗ̣ܒ ܠܹܗ ܙܝܢܵܐ ܐܲܠܵܗܵܝܵܐ ܕܢܸܬܟܼܬܲܫ ܒܹܗ 10 ܕܡܵܐ ܕܡܬܢܨܲܚ ܢܩܢܐ ܒܚܝܠܹܗ ܫܸܡ ܙܟܼܘܬܵܐ . 11 : ܙܝܢܵܐ ܕܡܲܠܟܵܐ ܠܒܫ ܪܲܒܿ ܚܲܝܠܵܐ ܦܲܓܼܪܢܵܝܵܐ 12 ܘܣܡ ܣܲܢܘܪܬܐ ܕܦܘܪܩܢ ܚ̈ܝܐ ܒܪܸܫ ܪܸܥܝܵܢܹܗ . 13 : ܪܘܚܢܐܝܼܬ ܠܲܒܼܫܹܗ ܠܙܝܢܵܐ ܠܦܘܼܬ ܟܣܝܘܼܬܗ 14 ܘܚܙܩ ܢܦܫܵܐ ܚܠܦ ܗܲܕܡܹ̈ܐ ܠܘܵܬܼ ܬܟܬܘܼܫܵܐ . 15 : ܒܙܥܲܝ̈ ܢܦܫܵܐ ܙܲܝܸܢ ܢܲܦܫܹܗ ܦܲܓܼܪܢܵܝܵܐ 16 ܕܚܙ̣ܐ ܒܪܘܼܚܵܐ ܕܲܒܼܥܸܠܕܲܪܹܗ ܪܘܼܚܵܢܝܵܐ ܗ̄ܘ̣ . 17 : ܒܪܘܼܚܵܐ ܐܲܩܪܸܒܼ ܥܲܡ ܪܘܼܚܵܢܵܐ ܪܹܫܵܐ ܕܵܐܐܪ 18 ܕܠܵܐ ܢܬܥܪܩܠ ܒܝܲܕ ܗܕܡܹ̈ܐ ܐܲܪ̈ܥܵܢܵܝܹܐ . 19 : ܒܦܓܼܪܐ ܘܢܲܦܫܵܐ ܛܲܥܢܹܗ ܠܙܲܝܢܵܐ ܝܗ̣ܒ ܠܹܗ ܡܲܠܟܵܐ 20 ܘܠܲܒܼܫܹܗ ܒܚܘܼܒܵܐ ܒܪ̈ܓܫܲܝ ܦܲܓܪܐ ܘܙܡܲܝ̈ ܢܲܦܫܵܐ . 21 : ܩܪܒܼܵܐ ܟܣܝܵܐ ܥܒܲܕ ܡܝܘܬܵܐ ܒܚܲܝܠܵܐ ܟܣܝܵܐ 22 ܘܙܟܝܼ ܠܦܓܼܪܐ ܘܢܲܦܫܵܐ ܘܚܪܲܪ ܐܸܢܘܿܢ . 23 ܫܒܹܐ ܗ̄ܘ̣ܵܐ ܓܸܢܣܹܗ ܠܒܝܼܫܵܐ ܘܡܵܘܬܵܐ ܛܪܘܢܵܐ ܕܡܪܕ : pb. f.165r 24 ܘܝܗ̣ܒ ܗ̄ܘ̣ܵܐ ܢܦܫܹܗ ܠܘܵܬ ܬܟܬܘܼܫܵܐ ܕܚܠܦ ܥܲܡܹܗ . 25 : ܢܦܲܩ ܠܲܩܪܒܼܵܐ ܕܠܘܩܒܼܵܠ ܒܝܼܫܵܐ ܠܚܘܼܪܒܵܐ ܘܲܙܟܵܝܗܝ 26 ܘܛܲܝܸܒܼ ܢܦܫܹܗ ܠܘܵܬܼ ܬܲܟܼܬܘܼܫܵܐ ܕܡܵܘܬܼܵܐ ܝܲܥܢܵܐ . 27 : ܐܚܕܕܲܪܵܐ ܥܲܡ ܚܲܣܝܼܢܵܐ ܒܪܓܲܬ ܠܲܚܡܵܐ 28 ܘܦܲܟܼܪܹܗ ܘܲܫܕܵܝܗܝ ܒܝܲܕ ܚܘܡܣܢܵܐ ܕܡ̣ܢ ܚܘܼܬܝ̈ܬܹܐ . 29 : ܚܒ ܪܘܚܢܐ ܡ̣ܢ ܦܓܼܪܢܐ ܒܚܲܝܠܵܐ ܕܪܘܼܚܵܐ 30 ܘܚܣܢ ܦܓܪܐ ܕܕܫܘܗܝ ܚܫ̈ܐ ܠܪܫܵܐ ܕܐܵܐܲܪ . 31 : ܐܲܗܸܠ ܘܓܚܸܟ ܦܓܼܪܵܬ ܫܝܼܛܵܐ ܥܲܠ ܚܲܣܝܼܢܵܐ 32 ܘܒܲܫܩܠܹܗ ܠܙܲܝܢܹܗ ܕܠܵܐ ܬܘܼܒܼ ܢܩܪܸܒܼ ܥܲܡ ܡܝܼ̈ܘܬܐ . 33 : ܙܸܠ ܠܵܟ ܒܝܼܫܵܐ ܠܘܵܬܼ ܒܲܪ ܙܘܓܵܟ ܐܡ̣ܪ ܗ̄ܘ̣ܵܐ ܠܹܗ 34 ܙܸܠ ܛܲܝܸܒܼ ܠܵܟ ܙܲܝܢܵܐ ܐ̄ܚܪܹܢܵܐ ܒܥܠܬ ܡܘܬܵܐ . 35 : ܙܸܠ ܬܩܢ ܠܟ ܢܫܒ̈ܐ ܕܡܵܘܬܼܵܐ ܒܝܲܕ ܡܘܝ̈ܬܐ 36 ܕܐܲܢܬ ܒܠܚܘܿܕܲܝܟ ܡܚܝܼܠ ܗ̄ܘ̣ ܚܲܝܠܵܟ ܡ̣ܢ ܬܟܼܬܘܫܐ . 37 : ܙܸܠ ܟܲܢܸܫ ܠܵܟ ܒܢܝ̈ܐ ܕܐܘܠܸܕܬ ܒܝܲܕ ܨܢܥ̈ܬܐ 38 ܘܙܝܢ ܐܢܘܿܢ ܒܡܐ ܟܠ ܩܪܨܐ ܐܲܝܟ ܕܡܥܕ ܐܲܢ̄ܬ . 39 : ܩܪܝܼ ܠܵܟ ܚܒܪܹ̈ܐ ܕܕܓܠܘܼܬܵܐ ܕܲܢܣܲܝܼܥܘܼܢܵܟ 40 ܕܐܢ̄ܬ ܕܓܠܐ ܐܢ̄ܬ ܘܒܼܕܓ̈ܠܐ ܡ [...] ܐ̄ܢܬ ܙ̇ܟܐ ܐ̄ܢܬ̇ . 41 : ܫܪܝܗܝ ܠܲܢܟܼܝܼܠܵܐ ܡ̣ܢ ܬܟܬܘܼܫܵܐ ܒܡܠܐ ܙܒܼܢܵܐ 42 ܕܢܐܙܲܠ ܢܪܟܸܒܼ ܦܘܼܪܣܵܐ ܕܡܵܘܬܐ ܒܐܸܣܟܹܝܢ ܕܝܼܢܵܐ . 43 : ܝܼܕܥ ܗ̄ܘ̣ܵܐ ܠܹܗ ܕܢܡܘܣܐܝܼܬ ܐܡ̇ܪ ܕܝܼܢܵܐ 44 ܘܲܒܼܥܘܼܗܵܕܵܢܵܐ ܕܩܕܡܝ̈ܬܐ ܒܥ̇ܐ ܕܢܸܙܟܹܐ . 45 : ܥܒ̇ܪ ܦܘܩܕܢܵܐ ܕܒܦܪܕܝܣܵܐ ܡܬܥܗܲܕ ܗ̄ܘ̣ܵܐ 46 ܘܒܣܟܠܘܼܬܼܵܐ ܐܲܝܟ ܣܗܕܘܼܬܵܐ ܡܬܓܘܣ ܗ̄ܘ̣ܵܐ . 47 : ܒܪܓܲܬ ܦܹܐܪܵܐ ܐܲܝܟ ܥܲܪܒܵܐ ܡܸܬܩܲܪܲܓܼ ܗ̄ܘ̣ܵܐ 48 ܕܗ̤ܝ ܥܪܒܬ̤ ܠܹܗ ܒܓܒܕܘܼܬ ܐ̄ܢܫܐ ܕܙܡܢ ܒܐܡܠܐ . 49 : ܠܐܪܡܝܼ ܐܝܕܼܵܐ ܕܐܕܡ ܘܚܵܘܵܐ ܡܚܵܬܹܐ ܗ̄ܘ̣ܵܐ ܠܹܗ 50 ܕܗܵܐ ܐܒܣܲܝ̈ܟ ܚܲܬܸܡܘ ܘܫܠܡܘ ܩܪܝ ܘܐܣܬܟܠ . 51 : ܫܛܪܐ ܟܬܲܒܼ ܠܝܼ ܐܵܕܼܵܡ ܒܲܥܸܕܢ ܕܚܵܒܼ ܠܚܛܝܼܬܵܐ 52 ܘܲܕܠܵܐ ܦܲܪܥܹܗ ܡܫܟܢ ܠܒܵܢܵܘ̈ܗܝ ܚܠܦ ܪܒܝܬܐ . 53 : ܡ̣ܢ ܫܘܼܪܝܵܐ ܩܢ̇ܝܬ ܫܘܼܠܛܵܢܵܐ ܥܲܠ ܡܝܘ̈ܬܐ 54 ܠܵܐ ܗ̄ܘ̣ܵܐ ܒܛܘܼܫܝܵܐ ܟܬܲܒܘ ܘܐܫܬܥܒܲܕܘ ܐܝܟ ܚܲܝܒܹ̈ܐ . 55 : ܠܵܘ ܒܲܩܛܝܼܪܵܐ ܫܒܹܐ ܠܝܼ ܓܸܢܣܲܟ ܐܸܠܵܐ ܒܚܘܼܒܵܐ 56 ܗܢܘܿܢ ܩܲܒܸܠܘ ܒܝܲܕ ܨܒܝܼܢܵܐ ܕܢܸܗܘܘܿܢ ܥܲܒܼܕܹ̈ܐ . 57 : ܠܵܐ ܗ̄ܘ̣ܵܐ ܐܵܕܼܵܡ ܘܒܢܲܝ̈ ܕܵܪܹܗ ܚܒܼܘ ܠܝܼ ܒܲܠܚܘܿܕ 58 ܕܟܼܠܹܗ ܟܝܢܵܐ ܚܒܝܼܫ ܒܐ ܫܛܪܐ ܕܡܝܘܬܘܬܐ . 59 : ܘܐܢ ܥܦܪܢܵܐ ܐܲܢ̄ܬ ܘܡܫܘܬܲܦ ܐܲܢ̄ܬ ܒܚܫܲܝ̈ ܦܓܼܪܐ 60 ܚܘܪ ܒܟܝܢܵܟ ܘܕܵܥ ܕܚܒܝܼܫ ܐܲܢ̄ܬ ܒܸܐܫܛܵܪ [...] ܡܵܪܘܼܬܝ . 61 : ܠܲܝܬ ܦܓܼܪܢܐ ܩܢܹܐ ܗܕܡܹ̈ܐ ܕܠܵܘ ܡܵܝܘܵܬܼܵܐ ܗ̄ܘ̣ 62 ܘܐܸܢ ܡܝܘܬܐ ܗ̄ܘ̣ ܬ̇ܚܹܝܬ ܥܲܒܕܘܼܬܼܵܐ ܕܝܼܠܝ ܘܲܕܡܵܘܬܼܵܐ ܗ̄ܘ̣ . 63 ܐܘ ܚܵܘܵܐ ܠܝܼ ܕܠܵܘ ܡܝܘܬܵܐ ܐܲܢ̄ܬ ܘܐܗܡܹܐ ܡܢܵܟ . 64 : ܘܐܢ ܡܵܝܘܬܵܐ ܐܲܢ̄ܬ ܟܝܵܢܵܟ ܫܪܐ ܚܸܪܝܵܢ ܡܸܠܲܝ̈ܟ 65 : ܚܵܘܵܐ ܣܲܩܪܵܐ ܕܝܗ̣ܒ ܠܵܟ ܡܲܠܟܵܐ ܕܠܵܘ ܡܝܘܬܵܐ ܐܲܢ̄ܬ 66 ܟܲܕ ܐܦ ܗܕܐ ܠܵܐ ܡܩܒܸܠ ܐ̄ܢܐ ܥܲܠ ܥܲܦܪܢܵܐ . 67 : ܦܓܪܢܝܵܐ ܐܲܢ̄ܬ ܠܡ̇ܢ ܡܬܒܥ̈ܝܢ ܡ̈ܠܐ ܒܕܝܼܢܵܐ 68 ܟܝܫܗ ܕܦܓܼܪܐ ܚܒ̣ܠܐ ܗ̄ܘ̣ ܟܠܹܗ ܕܡܵܝܘܬܘܬܵܐ . 69 : ܗܠܝܢ ܗܘ̣ ܡܬܚܫܲܒܼ ܗ̄ܘ̣ܵܐ ܐܟ̇ܠܩܪܨܐ 70 ܟܲܕ ܡܬܚܫܚ ܒܗܦܟ̈ܬܐ ܕܠܘܼܩܒܼܵܠ ܦܲܓܼܪܵܐ . 71 : ܒܕܡܘܼܬܼ ܣܟܼܪܵܐ ܐܚܝܼܕ ܗ̄ܘ̣ܵܐ ܠܵܗ̇ ܠܡܝܘܬܘܬܐ 72 ܟܕ ܣܒ̇ܪ ܗ̄ܘ̣ܵܐ ܕܒܗ̇ ܙܟܐ ܠܗ ܐܲܝܟ ܡܵܘܬܵܐ . 73 : ܣܢܝܐ ܒܟܣܝܐ ܡܲܠܸܠ ܗܵܠܹܝܢ ܒܓܵܘ ܚܘܼܫܒܵܘ̈ܗܝ 74 ܘܒܕܩ ܠܒܵܐ ܒܗܹܝܢ ܚ̇ܐܪ ܗ̄ܘ̣ܐ ܐܲܝܟ ܕܒܥܓܝܐ . 75 : ܘܡܸܛܠ ܕܚ̣ܙܵܐ ܒܥܝܵܢܵܐ ܟܣܝܼܬܼܵܐ ܗܸܪܓܹܗ ܕܒܝܼܫܵܐ 76 ܓܠܗ̇ ܠܣܢܐܘܼܬܵܐ ܕܒܝܼܫܘܼܬܝܲܨܪܵܐ ܠܟܹܝܢ ܚܙ̈ܝܐ . 77 : ܒܩܵܠܵܐ ܓܠܝܵܬ ܡܠܸܠ ܐܸܢܹܝܢ ܠܣܬܝܼܪ̈ܬܐ 78 ܕܗܵܐ ܠܲܡ ܐܬܐ ܐܟ̇ܠܩܪܨܐ ܕܢܐܡܲܪ ܕܝܼܢܵܐ . 79 ܗܵܐ ܐܪܟܘܼܢܵܐ ܘܐܲܚܝܼܕ ܥܵܠܡܵܐ ܬܒ̇ܥ ܒܐܝܕ̈ܝ : pb. f.165v 80 ܕܡܲܠܐ ܙܕܩ̈ܐ ܕܡܝܘܿܬܘܼܵܬܐ ܐܲܝܟ ܡܵܝܘܿܬܹ̈ܐ . 81 : ܒܐܣܟܹܝܡ ܕܝܼܢܵܐ ܐܡ̣ܪ ܠܘܼܩܒܵܠܝ ܐܲܝܟ ܕܥܲܡ ܐ̄ܢܫܐ 82 ܒܪܢܫܵܐ ܐܲܢ̄ܬ ܦܪܘܿܥ ܐܲܝܟ ܐ̄ܢܫܐ ܕܚܲܝܵܒ ܕܝܼܢܵܐ . 83 : ܒܗܦܘ̈ܬܐ ܕܲܪܫ ܐܵܦ ܥܲܡܝ ܐܲܝܟ ܕܥܲܡ ܐܵܕܼܵܡ 84 ܐܕܡܝܵܐ ܐܢ̄ܬ ܥܩܪܵܐ ܕܓܲܪܦܹܗ ܢܲܗܪܵܐ ܕܨܢܥܵܬܝܼ . 85 : ܡܵܢܵܐ ܚܬܝܼܪ ܐܲܢ̄ܬ ܒܒܢ̈ܬ ܩ̈ܠܐ ܕܗ̣ܘ̈ܝ ܨܹܐܕܲܝܟ 86 ܠܵܐ ܬܫܬܒܗܲܪ ܒܕܠܵܐ ܕܝܼܠܵܟ ܕܗܵܐ ܥܲܦܪܵܐ ܐܲܢ̄ܬ . 87 : ܒܟܼܝܵܢܝ ܚ̇ܐܪ ܐܲܝܟ ܕܒܼܫܝܼܛܵܐ ܣܢܹܐܹܗ ܕܓܸܢܣܲܢ 88 ܘܠܵܐ ܡܸܬܼܟܲܩܹܐ ܒܚܲܝܠܵܐ ܕܠܒܼܫܢܝ ܡ̣ܢ ܓܵܘܟܲܪܣܵܐ . 89 : ܟܣܝܵܐ ܡܸܢܹܗ ܓܠܝܼܘܼܬܼ ܡܲܚܲܬܿܚܬܿܝ ܕܲܠܘܵܬ ܐ̄ܢܫܐ 90 ܘܠܵܐ ܝ̇ܕܥ ܠܹܗ ܠܗ̇ܘ ܬܘܼܩܵܢܵܐ ܕܗܘ̤ܵܐ ܒܐܝܼܕ̈ܝ . 91 : ܐܵܦ ܐ̄ܢܐ ܒܫܬܩܵܐ ܡܣܬܪ ܐ̄ܢܐ ܠܗ̇ ܠܪܒܘܼܬܝ ܡܸܢܗ 92 ܥܕܡܵܐ ܕܓ̇ܡܪ ܪܓܬ ܢܟܼܠܹܗ ܒܡܘܬܵܐ ܕܥܠܝܼ . 93 : ܗܫܵܐ ܒܕܝܼܢܵܐ ܡܚܘܐ ܐ̄ܢܐ ܠܹܗ ܡ̣ܢ ܟܡܘ̈ܣܐ 94 ܕܥܘ̇ܠܐܝܬ ܠܟ̇ܠܩܪܨܐ ܒܡܵܝܘܿܬܘܼܬܼܵܐ . 95 : ܐܸܢ ܡܝܘ̈ܬܐ ܚܝܒܼܝܼܢ ܠܹܗ ܡܸܛܠ ܕܲܚ̣ܛܵܘ 96 ܐ̄ܢܐ ܕܕܟܐ ܐ̄ܢܐ ܡ̣ܢ ܟܘ̈ܬܡܬܐ ܡ̇ܢ ܕܐ̇ܢ ܥܲܡܝ . 97 : ܘܐܸܢ ܗܘ̤ ܕܐܵܕܼܵܢ ܚܸܒ ܘܐܬܡܫܟܢ ܕܫ̣ܡܥ ܡܸܠܟܹܗ 98 ܠܝܼ ܕܠܵܐ ܚܣܢܢܝ ܐܦܠܵܐ ܒܪܸܡܙܵܐ ܡ̇ܢ ܡܲܩܪܸܒ ܥܲܡܝܼ . 99 : ܡܵܕܹܝܢ ܓܲܠܝܵܐ ܗ̄ܝ̣ ܕܥܘܿܠܐܝܬ ܣ̇ܢܐ ܒܓܘܼܡܕܵܐ 100 ܘܠܵܘ ܟܐܢܐܝܼܬ ܡܲܡܠܸܟ ܫܲܒܼܛܹܗ ܥܲܠ ܡܵܝܘ̈ܬܹܐ . 101 : ܘܟܲܕ ܛܵܒܼ ܓܠܝܵܐ ܕܡܚܪܲܪ ܐ̄ܢܵܐ ܡ̣ܢ ܫܘܼܥܒܵܕܹܗ 102 ܡܩܒܸܠ ܐ̄ܢܵܐ ܠܹܗ ܒܝܲܕ ܨܒܝܼܢܵܐ ܠܡܘܬܐ ܕܢܟܼܠܹܗ . 103 : ܒܡܵܘܬܵܐ ܓܵܙ̣ܡ ܘܲܡ̣ܕܚܸܠ ܠܝܼ ܐܲܝܟ ܡܵܘܬܵܐ 104 ܘܒܝܲܕ ܡܵܘܬܵܐ ܣܚ̇ܦ ܐ̄ܢܵܐ ܠܹܗ ܡ̣ܢ ܫܘܼܠܛܢܹܗ . 105 : ܒܙܝܢܵܐ ܕܚܫ̈ܐ ܕܡܝܘܿܬܘܼܬܼܵܐ ܡܩܪܸܒܼ ܠܘܼܩܒܵܠܝ 106 ܒܚܫܵܐ ܕܩܢܘܿܡܝ ܡܸܠܦ ܐ̄ܢܵܐ ܠܹܗ ܕܲܡܚܝܼܠ ܚܲܝܠܹܗ . 107 : ܒܗ̇ܘ ܡܵܐ ܕܣܒܲܪ ܕܐܬܡܫܟܢ ܒܗ ܐܵܕܼܵܡ ܘܒܒܢ̈ܘܗܝ 108 ܒܹܗ ܥܛ̇ܐ ܐ̄ܢܵܐ ܫܛܵܪ ܡܵܪܘܬܹܗ ܡ̣ܢ ܡܝܘ̈ܬܐ . 109 : ܒܡܵܘܬܵܐ ܚܲܬܡܹܗ ܠܲܫܛܵܪ ܚܘܒܹ̈ܐ ܕܓܸܢܣܵܐ ܕܐ̄ܢܫ̈ܐ 110 ܘܲܒܝܲܕ ܡܵܘܬܵܐ ܕܒܪܸܫ ܩܲܝܣܵܐ ܡܬܠܚ ܐ̄ܢܵܐ ܠܗ . 111 : ܠܥܹܝܢ ܪ̈ܘܼܚܵܢܹܐ ܘܦܓܪ̈ܢܝܹܐ ܡܒܛܸܠ ܐ̄ܢܵܐ ܠܹܗ 112 ܠܓܙܪܕܝܼܢܵܐ ܕܡܫܐܒܗܲܪ ܒܹܗ ܐܲܝܟ ܙܲܟܵܝܵܐ . 113 : ܠܫܡܝܢܹ̈ܐ ܘܠܐܪ̈ܥܢܝܹܐ ܡܚܵܘܹܐ ܐ̄ܢ̄ܐ ܠܹܗ 114 ܠܦܘܼܪܩܵܢ ܚܲܝܹ̈ܐ ܘܲܠܚܘܼܕܵܬܵܐ ܕܡܸܫܬܲܡܠܹܐ ܒܝܼ . 115 : ܫܡܲܝܵܐ ܘܐܲܪܥܵܐ ܩ̇ܪܵܬ ܐ̄ܢܵܐ ܠܝܼ ܣܗܕ̈ܐ ܒܚܝܪ̈ܐ 116 ܘܒܫܡ ܟܲܣܝܵܐ ܡܚܬܡ ܐ̄ܢܵܐ ܠܹܗ ܠܫܘܼܘܕܵܝ ܡܸܠܲܝ̈ . 117 : ܡܠܝܼ̈ܠܹܐ ܘܚܲܪ̈ܫܹܐ ܗܘ̤ܵܘ ܡܨܥ̈ܝܹܐ ܒܹܝܬ ܠܝܼ ܠܒܝܼܫܵܐ 118 ܕܕܠܐ ܕܼܝܢܐ ܡܓܪܓ ܣ̇ܢܐ ܠܡܘܬܐ ܝܲܥܢܵܐ . 119 : ܘܐܢܗܘ̤ ܥܘ̇ܠ ܘܨܗܐ ܠܥܘ̣ܠܵܐ ܘܨܗܠ ܠܲܕܡܵܐ 120 ܕܡܘ ܟܹܐܢܵܐܝܼܬ ܘܐܲܟܸܣܘ ܥܘܼܠܗ ܘܦܪܣܵܘ ܢܟܼܠܗ . 121 : ܗܵܐ ܡܩܒܸܠ ܐ̄ܢܵܐ ܠܓܙܪ ܕܝܼܢܵܐ ܕܥ̇ܘܠܘܬܗ 122 ܘܡܚܘܹܐ ܐ̄ܢܵܐ ܕܠܵܘ ܒܲܩܛܝܼܪܵܐ ܚܣܢܢܝ ܡܵܘܬܵܐ . 123 : ܗܵܐ ܢܚ̇ܬ ܐ̄ܢܵܐ ܠܥܘܼܡܩܵܐ ܕܫܝܘܿܠ ܐܲܝܟ ܕܠܝܲܡܵܐ 124 ܘܩܠܝܼܠܐܝܼܬ ܡܟܪܸܙ ܐ̄ܢܵܐ ܠܹܗ ܠܲܫܡܵܐ ܕܙܵܟܼܘܬܝ . 125 : ܗܵܐ ܡܫܲܠܸܡ ܐ̄ܢܵܐ ܛܘܼܦܣܹ̈ܐ ܘܐ̄ܪ̈ܵܙܹܐ ܕܪܫܡܘ ܟܸܐܢܹ̈ܐ 126 ܘܦܲܪܥ ܐ̄ܢܵܐ ܠܹܗ ܐܓܼܪܐ ܠܝܵܘܢܲܢ ܕܡܝܼܬ ܡܛܠܬܝ . 127 : ܒܝܲܕ ܣܘܼܥܪ̈ܵܢܹܐ ܡܚܵܘܹܐ ܐ̄ܢܵܐ ܠܵܗ̇ ܠܗ̇ܝ ܡܚܬܬܐ 128 ܕܢܚܸܬ ܘܲܣܠܸܩ ܘܐܟܪܙ ܙܟܘܬܝ ܐ̄ܪܙܟܐܝܬ . 129 ܒܐ̄ܪܙܸܐ ܒܠܥܹܗ ܢܘܢܐ ܠܝܘܢܵܢ ܟܕܠܵܐ ܡܝܼܬ 130 ܠܝܼ ܒܣܘܥܵܪܵܢܵܐ ܒܠܥ ܡܵܘܬܵܐ ܘܠܵܐ ܡܚܲܒܸܠ ܠܝܼ . 131 : ܢܪܝܼܡܘܿܢ ܡܸܟܹܝܠ ܬܪ̈ܥܹܐ ܕܲܫܝܘܿܠ ܬܪܥܐ ܩܕܡܝ 132 ܕܥܘܠ ܐܦܩ ܫܒܝܼܵܬܐ ܕܐܵܕܼܵܡ ܡ̣ܢ ܚܲܣܝܼܢܵܐ . 133 : ܐܚܘܼܬ ܒܲܕܡܵܐ ܕܕܝܬܩܹܐ ܚܕܬܐ ܕܩܢܘܿܡܝ 134 ܘܐܫܪܐ ܚܒܝܼ̈ܫܹܐ ܕܚܒ̣ܫ ܡܵܘܬܵܐ ܒܓܘܒܐ ܕܫܝܘܿܠ . 135 ܒܕܸܡܝ ܟܵܬܸܢܵܐ ܘܲܡܚܲܬܸܡ ܐ̄ܢܵܐ ܦܘܼܪܩܵܢ ܐ̄ܢܵܫܵܐ : pb. f.166r 136 ܕܡܵܘܬܵܐ ܗ̄ܘ̣ ܣܵܗܕܵܐ ܕܡܫܪܪ ܠܵܗ̇ ܠܲܕܝܵܬܸܩܹܐ . 137 : ܥܲܠ ܪܸܫ ܩܲܝܣܵܐ ܟܵܬܸܒܢܵܐ ܠܵܗ̇ ܒܲܕܡܵܐ ܕܩܢܘܿܡܝ 138 ܘܡܬܠܚ ܐ̄ܢܐ ܫܛܵܪ ܚܒ̈ܐ ܕܚܒܼܘ ܠܲܚܛܝܼܬܼܵܐ . 139 : ܢܚܸܬ ܡܚܐ ܟܠ ܘܼܥ̣ܡܕ ܒܫܝܘܿܠ ܝܡܐ ܡܝܬܐ 140 ܘܠܩܢܝܼ ܐܸܢܘܿܢ ܚܝܠ ܚܘܬܐ ܠܡ̈ܝܐ ܡܝ̈ܬܐ . 141 : ܒܡܫܒܼܐ ܒܚܲܝܐ ܐܲܙܝܼܥ ܐܸܢܘܿܢ ܠܲܕܠܵܐ ܪܸ̈ܓܼܫܹܐ 142 ܘܫܪܝ ܪ̈ܕܝܢ ܐܠܦܵܐ ܕܡܝ̈ܐܬܐ ܠܘܥܕܵܐ ܕܚܲܝܹ̈ܐ . 143 : ܒܙܘܥ̈ܐ ܕܫܬܩܵܐ ܩܥ̣ܐ ܓܲܢ̄ܒܪܵܐ ܒܡܵܘܬܵܐ ܝܲܥܢܵܐ 144 ܘܐܚܕܹܗ ܓܘܼܢܚܵܐ ܒܛܒܵܐ ܚܲܕܬܵܐ ܕܦܘܼܢܵܝ ܡܝܼ̈ܬܹܐ . 145 : ܗܒܼܠܝ ܫܩܝܼܬܵܐ ܕܒܢܝ̈ ܐܕܵܡ ܕܝܲܗ̣̄ܒܠܟ ܒܝܼܫܵܐ 146 ܟܕܼܘ ܫܥܒܕܬ ܠܒܲܢܲܝ̈ ܚܸܐܕܹ̈ܐ ܒܢܝܼܪܵܟ ܩܲܫܝܵܐ . 147 : ܙܵܥ ܘܐܬܒܠܗܝ ܡܵܘܬܵܐ ܛܪܘܿܢܵܐ ܒܩܵܠ ܦܸܬܓܼܵܡܵܘ̈ܗܝ 148 ܘܐܦܸܩ ܠܘܿܓܕܹܗ ܫܒܝܼܬܼܵܐ ܕܐ̄ܢܵܫܐ ܟܕܠܵܐ ܨ̇ܒܐ . 149 : ܢܦ̣ܩܘ ܐܲܣܝܼܪܹ̈ܐ ܡ̣ܢ ܓܵܘܓܘܼܒܵܐ ܕܠܵܐ ܚܝܘܬܵܐ 150 ܘܐܟܪܸܙܘ ܣܲܒܼܪܵܐ ܕܚ̇ܝܬ ܡܝ̈ܬܐ ܠܲܕܠܵܐ ܣܲܒܼܪܵܐ . 151 : ܣܒܪܬܐ ܚܲܕܬܵܐ ܐܲܝܬܝܼܘ ܡܝ̈ܬܐ ܠܚ̈ܝܐ ܡܝ̈ܬܐ 152 ܘܛܠ̣ܡܘ ܚ̈ܝܐ ܠܩܵܠܵܐ ܚܲܕܬܵܐ ܕܡܲܠܸܠܘ ܡܝܼܬܹ̈ܐ . 153 : ܗܘ̤ܵܘ ܐܝܼܙܓܲܕܹ̈ܐ ܒܩܝܼܪܹ̈ܐ ܕܚܘ ܠܡܝ̈ܬܐ ܚܲܝܹ̈ܐ 154 ܘܐܫܡܥ ܛܸܒܵܐ ܕܩܵܠ ܦܘܼܪܩܵܢܵܐ ܒܐܸܕܢܲܝ̈ ܟܠܢܵܫ . 155 : ܠܩܵܠ ܥܢܝܼܕ̈ܐ ܡܬܢܚܡܝܼܢ ܗ̄ܘ̣̇ܘ ܡܝ̈ܬܐ ܕܥܘ̣ܠܵܐ 156 ܟܲܕ ܚ̇ܙܝܢ ܗ̄ܘ̣ܵܘ ܚܘܼܕܵܬ ܦܓܪܵܐ ܘܦܡܵܝ ܢܲܦܫܵܐ . 157 : ܡܝ̈ܬܐ ܠܡܝܼ̈ܢܬ ܡܫܬܥܝܼܢ ܗ̄ܘ̣ܵܘ ܚܕܬ̇ܐ ܕܗܘ̤ܬ 158 ܕܐܝܟܢ ܚܣܢܹܗ ܡܘܵܬܐ ܠܡܘܬܵܐ ܘܢܚܡ ܡܝܼ̈ܬܹܐ . 159 : ܬܲܗܪܵܐ ܪܲܒܵܐ ܡܸܬܡܠܲܠ ܗ̄ܘ̣ܵܐ ܒܐܲܪܥܵܐ ܕܲܝܗܘܿܕ 160 ܟܕ ܦܓ̇ܥ ܗ̄ܘ̣ܵܐ ܡܝܼܬܵܐ ܒܝܼܚܐ ܕܝ̇ܕܥ ܗ̄ܘ̣ܵܐ ܠܹܗ . 161 : ܠܘ ܥܢܝܼܕܹ̈ܐ ܕܡܝܼܬܘ ܡ̣ܢ ܢܘܓܼܪܐ ܚܵܝܘ ܒܲܨܠܝܼܒܵܐ 162 ܕܟܼܠܢܵܫ ܠܐܲܚܘܼܗܝ ܘܠܒܢܲܝ̈ ܓܸܢܣܹܗ ܡܸܫܬܵܘܕܲܥܘܵܬܐ . 163 : ܠܵܐ ܓܹܝܪ ܢܲܝܲܚܡ ܡ̣ܢ ܩܕܡ̈ܝܐ ܕܪܲܚܝܼܩܝܼܢ ܗ̄ܘ̣ܵܘ 164 ܕܕܠܡܵܐ ܬܕܲܓܸܠ ܥܝܢܵܐ ܕܒܸܣܪܐ ܒܣܵܗܕܘܼܬ ܩܘܼܫܵܬܐ . 165 : ܡܸܢܹܗ ܕܕܪܐ ܕܩܝܡܝܢ ܗ̄ܘ̣ܵܘ ܒܚ̈ܝܐ ܕܬܢܢ 166 ܡܢܹܗ ܐܩܝܼܡ ܕܢܗܘܘܿܢ ܣܗܕ̈ܐ ܕܟܼܵܪܘܿܙܘܼܬܹܗ . 167 : ܐܘܿ ܓܢ̄ܒܪܐ ܕܢܚܸܬ ܠܫܝܘܿܠ ܒܐܹܘܪܚܵܐ ܕܟܼܠܢܵܫ 168 ܘܦܣܒܗ̇ ܠܐܘܪܚܐ ܕܡܪܕܝܼܬ ܐ̄ܢܫ̈ܐ ܕܠܒܹܝܬ ܡܝ̈ܬܐ . 169 : ܐܘ ܠܩܒܝܼܪܵܐ ܕܒܠܥܹܐ ܡܵܘܬܵܐ ܘܠܵܐ ܐܸܬܚܒܲܠ 170 ܐܘܿ ܦܓܪܢܐ ܕܠܵܐ ܐܬܪܦܝܼ ܪܝܟܼܵܒ ܦܓܼܪܹܗ . 171 : ܐܘ ܐܬܠܝܵܛܐ ܕܐܚܲܕ ܕܲܪܵܐ ܥܲܡ ܚܲܣܝܼܢܵܐ 172 ܘܐܣܒܪ ܕܢܦ̣ܠ ܘܗܦܟ ܣܲܚܦܹܗ ܘܐܩܝܼܡ ܓܸܬܣܹܗ . 173 : ܢܦ̣ܠ ܐܲܝܟ ܕܨܒܼܵܐ ܒܦܓܼܪܐ ܘܢܲܦܫܵܐ ܐܲܝܟ ܚܲܝܒܹ̈ܐ 174 ܘܩܡ ܘܐܬܢܚܡ ܘܐܩܝܼܡ ܦܲܓܼܪܵܐ ܘܚܲܪܪ ܢܲܦܫܵܐ . 175 : ܒܗܵܕܹܐ ܬܢܘܝ ܐܸܚܲܕ ܕܲܪܵܐ ܥܲܡ ܚܲܣܝܼܢܵܐ 176 ܕܒܙܟܘܼܬܹܗ ܢܚܲܪܪ ܓܸܢܣܹܗ ܡ̣ܢ ܥܲܒܼܓܘܼܬܼܵܐ . 177 : ܒܡܵܘܬܹܗ ܚܣܢܹܗ ܚ̇ܣܢ ܟܠܐ ܡܚܐ ܠܟܠܐ 178 ܒܗ̇ܘ ܡܵܐ ܕܣܒܪ ܕܚܵܝܒܼ ܐ̄ܢܵܫܵܐ ܒܗ ܐܸܫܬܦܠ . 179 ܒܡܵܘܬܵܐ ܟܬܲܒܼܘ ܠܹܗ ܫܛܪ ܥܲܒܼܕܘܼܬܵܐ ܐܵܕܼܵܡ ܘܲܒܢ̈ܘ : ؟؟؟ 180 ܘܲܒܝܲܕ ܡܵܘܬܵܐ ܚܲܪܲܪ ܐܵܕܼܵܡ ܠܐܕܡ ܘܲܒܼܢܵܘ̈ܗܝ . 181 : ܡܝܼܬ ܡܝܘܬܵܐ ܐܵܕܼܵܡ ܕܲܬܪܹܝܢ ܡܸܛܠ ܐܵܕܼܵܡ 182 ܘܩܡ ܒܲܪ ܐܕܡ ܘܐܚܼܝ ܠܐܵܕܼܵܡ ܘܠܝܠܕ̈ܬܹܗ . 183 : ܡܝܬܼ ܦܓܼܪܢܐ ܕܡܪܟܸܒ ܗ̣ܵܘܐ ܒܥܪ̈ܩܝ ܪܘܼܚܵܐ 184 : ܘܩܡ ܘܐܬܢܚܲܡ ܒܚܹܝܠ ܐܘܼܡܵܢܵܐ ܕܣܲܬܪܗ ܘܲܒܢ̣ܵܝܗܝ 185 : ܒܢܘܼܚܵܡ ܦܓܼܪܹܗ ܚܕܝܼܘ ܐܪ̈ܥܢܐ ܘܫܡܝ̈ܢܹܐ 186 ܘܐܦܨܲܚ ܐܸܢܘܿܢ ܕܟܼܡܝܼܪܝܼܢ ܗ̣̄ܘܵܘ ܡܛܠ ܡܵܘܬܹܗ . 187 : ܚܕܝܼܘ ܪ̈ܘܚܢܹܐ ܕܲܙܟܼܵܐ ܒܡܵܘܬܹܗ ܠܡܵܘܬܼܵܐ ܝܲܥܢܵܐ 188 ܘܢܚܸܬܘ ܙܚܘ ܦܓܼܪܗ ܒܩܲܒܼܪܵܐ ܐܲܝܟ ܙܟܲܝܵܐ . 189 : ܗܝܟܠ ܡܲܠܟܵܐ ܥܒܼܝܼܕ ܗ̣̄ܘܵܐ ܦܓܼܪܹܗ ܠܫܡܝܢܹ̈ܐ 190 ܘܡܲܗܠܠܝܼܢ ܗ̣̄ܘܵܘ ܩܵܠ ܙܵܟܘܬܵܐ ܠܚ̇ܣܢ ܡܵܘܬܵܐ . 191 ܫܘܼܒܼܚܵܐ ܩܥ̣ܘ ܠܹܗ ܟܲܕ ܣܵܠܸܩ ܗ̄ܘ̣ܵܐ ܡ̣ܢ ܓܵܘ ܩܲܒܼܪܵܐ : pb. f.166v 192 ܒܪܝܼܟ ܕܒܼܡܘܬܹܗ ܩܛܠܗ ܠܡܵܘܬܼܵܐ ܕܚܸܒܼܠ ܐ̄ܢܵܫܵܐ . 193 : ܟܡܝܼܪܝܼܢ ܗ̄ܘ̣ܵܘ ܛܵܒܼ ܥܲܠ [...] ܘܼܢܵܕܢܹܗ ܐܲܝܟ ܕܥܲܠ ܡܲܠܟܵܐ 194 ܘܐܠܒܸܫ ܐܢܘܿܢ ܓܘܢܐ ܦܲܐܝܵܐ ܒܝܘܿܡ ܢܘܼܚܵܡܹܗ . 195 : ܒܝܲܕ ܚܘܪ̈ܐ ܚܘܼܝ ܐܢܘܿܢ ܠܲܫܡܲܝܵܢܹܐ 196 ܕܢܲܠܸܦ ܐܸܢܘܿܢ ܥܲܠ ܚܘܼܕܵܬܵܐ ܕܗܵܘܹܐ ܒܐܝܼܕܵܘ̈ܗܝ . 197 : ܚܙܵܬܵܐ ܕܬܲܗܪܵܐ ܚܵܘܝܼ ܥܝܼܪܹ̈ܐ ܠܐܪ̈ܥܢܝܐ 198 ܠܒܼܘܫܵܐ ܦܐܝܵܐ ܕܠܒܼܫܝܼܢ ܦܓܼܪ̈ܐ ܒܝܘܿܡ ܢܘܼܚܵܡܵܐ . 199 : ܒܝܲܕ ܦܐܝܘܬܵܐ ܕܠܒܘܫܝ̈ܗܘܢ ܐܠܦ ܐܸܢܘܿܢ 200 ܕܒܐܬ̤ܐ ܕܫܲܝܢܵܐ ܙܪܲܥ ܒܐܕܢܲܝ̈ܗܘܿܢ ܩܵܠ ܦܘܼܪܩܵܢܵܐ . 201 : ܡ̇ܢ ܒܲܥܝܵܬ̇ܝܼܢ ܚܲܝܵܐ ܒܡܝܼ̈ܬܹܐ ܠܢܫ̈ܐ ܐܸܡ̣ܪܘ 202 ܬܚܸ̈ܝܢ ܕܩܡ ܘܐܸܬܢܲܚܲܡ ܘܚܲܣܢܹܗ ܠܡܵܘܬܵܐ . 203 : ܥܲܓܸܠܘ ܟܹܐܦܵܐ ܡ̣ܢ ܦܘܼܡ ܩܲܒܼܪܵܐ ܒܪܸܡܙܵܐ ܟܣܝܵܐ 204 ܘܦܬܚ̣ܘ ܬܲܪܥܵܐ ܩܕܵܡ ܥܝܢܝܗܹ̈ܝܢ ܘܥܵܠܹܝ̈ܢ ܘܲܚܙ̈ܝ . 205 : ܠܡ̇ܢ ܟܲܝ ܫܩܠܘܼܗ̇ ܥܝܼܪܹ̈ܐ ܠܟܹܐܦܵܐ ܕܛܒܼܝܵܥܐ ܗ̣̄ܘܵܬ 206 ܕܥܣܩܐ ܗ̣̄ܘܵܬ ܠܹܗ ܠܐܟܐ ܡܘܬܐ ܕܥܪܝܼܡ ܟܹܐܦܵܐ . 207 : ܗܵܐ ܢܘܼܚܡܵܐ ܕܥܣܸܩ ܣܲܓܝܼ ܒܪܸܡܙܵܐ ܣܲܥܪܹܗ 208 ܘܐܝܟܵܢ ܟܐܦܵܐ ܕܦܫܝܼܩܵܐ ܗ̣̄ܘܵܬ ܠܵܐ ܐܲܪܝܼܡܵܗ̇ . 209 : ܦܓܼܪܹܗ ܦܠܸܛ ܡ̣ܢ ܦܘܼܡ ܡܵܘܬܵܐ ܐܪܝܵܐ ܪܗܝܼܒܼܵܐ 210 ܘܟܹܐܦܵܐ ܕܫܝܼܛܵܐ ܩܪܵܐ ܪ̈ܘܚܢܹܐ ܕܲܢܪܝܼܡܘܼܢܵܗ̇ . 211 : ܠܵܐ ܥܣܩܵܐ ܗ̣̄ܘܵܬ ܠܗ̇ܘ ܦܘܼܩܕܢܵܐ ܕܢܲܚܸܡ ܦܲܓܼܪܹܗ 212 ܕܢܪܝܼܡ ܟܹܐܦܵܐ ܐܦܲܝ̈ ܬܲܪܥܵܐ ܘܐܲܣܸܢ ܢܸܦܘܿܩ . 213 : ܡܛܠ ܥܲܝܢܵܐ ܕܦܓܪ̈ܢܝܹܐ ܫܲܩܠܵܗ̇ ܠܟܹܐܦܵܐ 214 ܕܢܸܚܙܘܿܢ ܩܲܒܼܪܵܐ ܘܡܐܢܲܝ̈ ܦܓܼܪܐ ܘܢܩܢܘܿܢ ܣܲܒܼܪܵܐ . 215 : ܠܫܘܼܪܵܪ ܐ̄ܢܫܐ ܦܬܚܹܗ ܠܩܲܒܼܪܵܐ ܩܕܼܵܡ ܚܙ̈ܝܐ 216 ܕܠܵܐ ܢܸܬܦܠܓܘܿܢ ܥܲܠ ܢܘܼܚܵܡܹܗ ܕܕܲܠܡܵܐ ܠܵܐ ܩܵܡ . 217 : ܕܩܡ ܫܲܪܝܼܪܵܐ ܗ̄ܝ̣ ܘܗܵܕܹܐ ܕܢܝܼܚܵܐ ܛ̇ܒܼ ܡ̣ܢ ܫܸܡܫܵܐ 218 ܘܣܗ̇ܕ ܪܗܛܵܐ ܕܟܵܪܘܿܙܘܼܬܹܗ ܠܐܪ̈ܒܲܠܦܸܢܚܵܢ . 219 : ܘܟܲܕ ܛܵܒܼ ܓܠܝܵܐ ܩܝܵܡܬܹܗ ܠܟܼܠܵܐ ܒܝܲܕ ܣܘܼܥܪ̈ܵܢܹܐ 220 ܠܥܛܠܝ̈ ܠܸܒܵܐ ܘܣܡܚ̈ ܢܦܫܵܐ ܠܵܐ ܫܪܝܼܪܵܐ . 221 : ܕܩܡ ܘܐܬܢܚܲܡ ܗܵܐ ܬܲܚܘܼܝܵܬܐ ܕܪܲܒܘܼܬ ܚܲܝܠܹܗ 222 ܕܒܛܠ ܛܘܥܝܲܝ ܘܫ̣ܪܐ ܦܟܵܪܹ݁ܐ ܕܡܝܘܬܘܬܐ . 223 : ܩܡ ܠܬܠܬܵܐ ܘܠܵܐ ܬܐܕܓܠ ܫܘܼܘܕܵܝ ܡܸܠܵܘ̈ܗܝ 224 ܘܫܡܠܝܼ ܐ̄ܪܙܐ ܕܨܪ ܒܲܪ ܡܲܬܲܝ ܒܟܲܪܣܐ ܕܒܘܼܢܵܐ . 225 : ܬܠܵܬܵܐ ܝܵܘܡܝܼ̈ܢ ܗܘ̣ܐ ܒܲܬܗܘܿܡ̈ܐ ܢܒܝܼܵܐ ܒܐ̄ܪܙܵܐ 226 ܘܓܡ̇ܪ ܐ̄ܪܙܵܐ ܬܠܬܐ ܝܵܘܡܝܼ̈ܢ ܒܝܲܕ ܣܘܼܥܪ̈ܢܹܐ . 227 : ܒܝܘܢܢ ܐ̄ܪܙܐ ܕܡܝܼܬ ܟܲܕ ܠܵܐ ܡܝܼܬ ܘܦܫ̣ܐ ܠܝܲܚܹ̈ܐ 228 ܘܗܪܟܐ ܥܒܕܐ ܕܡܝܼܬ ܒܲܫܪܪܵܐ ܘܠܵܐ ܐܸܬܼܒܲܠ . 229 : ܣܠܸܡ ܒܲܪ ܡܲܬܲܝ ܡ̣ܢ ܓܵܘ ܝܲܡܵܐ ܐܲܝܟ ܡ̇ܐ ܕܢܚܸܬ 230 ܘܨܵܪܬܚܘܼܝܵܬܐ ܕܡܵܘܬܵܐ ܘܚܲܝܹ̈ܐ ܘܦܘܼܢܝܵ ܥܲܡܡܹ̈ܐ . 231 : ܒܗܵܕܹܐ ܬܢܘܝ ܫܲܕܪܹܗ ܪܸܡܙܵܠ ܒܬܲܪ ܥܲܡܡܹ̈ܐ 232 ܕܢܨܘܪ ܐ̄ܪܙܐ ܕܗܵܕܹܐ ܕܗܘ̤ܵܬ ܒܫܘܼܠܵܡ ܙܲܒܼܢܹ̈ܐ . 233 : ܐܵܦ ܪܹܫܝܼܬܵܐ ܕܚܠܦ ܟܠ ܡܝܬܼ ܡܛܠ ܟܠܐ 234 ܘܩܡ ܘܐܬܢܚܲܡ ܘܐܟܪܸܙ ܚܝ̈ܐ ܠܥܲܡܵܐ ܘܥܲܡܡܹ̈ܐ . 235 : ܢܦܲܩ ܡ̣ܢ ܒܲܒܼܪܵܐ ܘܲܫܒܲܩ ܢܲܚܬܵܘ̈ܗܝ ܐܲܝܟ ܣܗܕܘܵܬܼܵܐ 236 ܕܫܠܚܵܗ̇ ܡܸܟܹܝܠ ܠܡܝܘܬܘܼܬܼܵܐ ܘܲܠܒܸܫ ܫܘܼܒܼܚܵܐ . 237 : ܬܲܪܬܹܝܢ ܐܘܕܲܥ ܒܢܚ̈ܬܐ ܕܫܒ̣ܩ ܐܲܝܟ ܝܵܕܘܿܥܵܐ 238 ܕܠܗ ܠܵܐ ܚܵܫܚܝܼܢ ܘܗ̇ܘܝܢ ܣܵܗܕܹ̈ܐ ܠܘܵܬ ܛܵܠܘܡܹ̈ܐ . 239 : ܓܠܝܵܐ ܗ̣̄ܘܵܬ ܠܹܗ ܠܛܘܿܡܘܼܬܼܵܐ ܕܒܢܲܝ̈ ܝܲܥܩܘܿܒܼ 240 ܕܡܚܦܝܼܢ ܠܵܗ̇ ܒܡܹܐ ܟܲܠܩܪܨܵܐ ܠܣܝܡܲܬܼ ܢܲܚܬܵܘ̈ܗܝ . 241 : ܒܢܚ̈ܬܐ ܕܫܒܲܩ ܦܪܣܝܼ ܢܟܼܠܵܐ ܕܪ̈ܥܝܢܝܗܘܿܢ 242 ܕܐܝܟܵܢ ܐܲܪܦܝܼܘ ܢܚܬ̈ܐ ܒܩܲܒܼܪܵܐ ܐܓܢܒܲܝ̈ ܦܓܼܪܹܗ . 243 : ܒܡܘܼܪܵܐ ܘܥܠܘܝ ܚܢܝܼܛ ܗ̄ܘ̣ܐ ܦܓܼܪܗ ܘܣܝܼܡ ܒܙܗܝܼܪܘ 244 : ܘܠܫܩܘܠܵܘ̈ܗܝ ܒܢܚ̈ܬܐ ܦܫܝܼܩ ܗ̄ܘ̣ܵܐ ܕܲܢܫܫܘܼܢܵܝ̈ 245 : ܐܸܢ ܕܹܝܢ ܓܲܢܒܘܼܗܝ ܐܲܝܟ ܥܪ̈ܘܩܐ ܠܒܝܼܫܝ̈ ܩܢܛܵܐ 246 ܐܝܟܵܢ ܦܲܪܩܸܘ ܘܟܪܟܼܘ ܢܚܬ̈ܐ ܒܲܒܼܗܝܼܠܘܼܬܵܐ . 247 ܚܣܡܵܐ ܥܟܝܪܐ ܣܡܝܼ ܐܢܘܢ ܠܐܟܠܝ̈ ܩܪܨܐ : pb. f.167r 248 ܘܠܵܐ ܐܬܒܩܝܼܘ ܒܢܘܼܗܪܵܐ ܓܠܝܵܐ ܕܦܘܼܚܡ ܦܲܓܼܪܹܗ . 249 : ܒܢܚܬܐ ܕܟܸܣܦ̇ܐ ܨܒܼܘ ܕܢܟܣܘܢ ܠܪܵܪܘܿܙܘܼܬܹܗ 250 ܘܬܠܚܗ ܠܢܚ̇ܬܐ ܕܙܩܪ ܢܟܼܠܐ ܘܠܐ ܩܘܿܪ̈ܵܘܗܝ . 251 : ܒܟܣܦܵܐ ܙܒܢܘܼܗ̇ ܡ̣ܢ ܝܼܗܘܕܵܐ ܠܥܒܕܘܼܬ ܡܵܘܬܵܐ 252 ܘܡ̣ܢ ܕܐܬܢܚܡ ܛܠܡܘ ܢܘܚܡܹܗ ܒܘܣܦܐ ܢܟܼܝܵܠܐ . 253 : ܘܡܵܢܵܐ ܢܥܒܕ ܟܸܣܦܵܐ ܢܟܝܼܠܵܐ ܠܩܘܼܫܬܐ ܓܠܝܵܐ 254 ܟܕ ܡܬܡܠ݂ܲܐ ܐܲܝܟ ܟܵܪܘܿܙܵܐ ܒܦܘܼܡ ܫܲܬܝܼܩܹ̈ܐ . 255 : ܟܐܦ̈ܐ ܘܩܒܪ̈ܐ [...] ܐܦܝ̈ ܬܲܪܲܥܐ ܩܥ̣ܵܘ ܠܲܡܠܝܼ̈ܠܹܐ 256 ܕܩܘܡܘ ܛܒܝܼ̈ܥܐ ܘܩܒܸܠܘ ܣܒܼܪܐ ܕܚ̇ܝܬ ܡܝܼ̈ܬܹܐ . 257 : ܘܐܸܢ ܫܬܝܩ̈ܐ ܘܕܠܵܐ ܦܘܼܡܵܐ ܩܥ̣ܵܘ ܙܟܘܬܹܗ 258 ܒܛܝܼܠ ܡܕܹܝܢ ܢܟܼܠܹܗ ܕܟܸܣܦܵܐ ܘܠܵܐ ܡܢܗܝܡܢ . 259 : ܡܠܝܼ̈ܠܹܐ ܘܚܪ̈ܫܹܐ ܣܗ̈ܕܐ ܗܘ̣ܘ ܠܹܗ ܠܘܵܬ ܛܠܘܿܡܹ̈ܐ 260 ܘܐܪܡܝܼܘ ܐܝܕܵܐ ܒܕܝܬܩܹܐ ܕܡܘܬܹܗ ܘܚܲܝܵܘ̈ܗܝ . 261 : ܣܦܪܐ ܡܗܝܼܪܵܐ ܘܚܲܝܵܠܬ ܕܪܘܼܚܵܐ ܫܸܡ ܙܟܼܘܬܐ 262 ܝܗ̣ܒ ܬܚܘܼܝܼܬܵܐ ܒܐܦܝ̈ ܬܲܪܥܵܐ ܕܣܕܩܹܗ ܠܲܬܪܹܝܢ . 263 : ܘܚܵܘܝܼ ܕܫܒܸܩܹܗ ܠܗܝܟܠ ܕܒܼܚܵܐ ܕܚܘܣܵܝ ܥܡܐ 264 ܘܠܵܐ ܬܘܼܒܼ ܨ̇ܒܐ ܒܕܡܵܐ [...] ܢܓܠܹܐ ܠܬܪܥܘܼܬ ܐ̄ܢܵܫܵܐ . 265 : ܒܐܦܝ̈ ܬܪܥܵܐ ܓ̣ܠܐ ܠܘܼܚܵܡܹܗ ܕܥܲܠ ܡܪ̈ܚܹܐ 266 ܕܐܸܢ ܫܲܬܝܼܩܵܐ ܒܠ̣ܥ ܘܫܐܬܲܩ ܟܡܵܐ ܡܲܠܠܹ̈ܐ 267 : ܢܓܼܕܐ ܕܪܘܓܼܙܐ ܚܝܒܼܵܐ ܗ̣̄ܘ̈ܬ ܦܪܘܿܫܘܼܬܵܐ 268 ܘܐܪܝܼܡ ܫܒܼܛܐ ܘܡ̣ܚܐ ܠܢܝ̇ܬܐ ܚܠܵܦ ܪܸܥܝܵܢܵܐ . 269 : ܚܡܠܹܗ ܠܣܝܦܵܐ ܕܓܼܙܪ ܕܝܼܢܹܗ ܠܓܼܘ ܡ̣ܢ ܪ̈ܲܚܡܵܘܗܝ 270 ܘܐܪܝܼܡ ܐܝܕܗ ܕܢܚܬ ܫܒܛܹܗ ܘܟܼܠܝܗܝ ܚܘܼܒܹܗ . 271 : ܠܵܐ ܬܒ̇ܥ ܐ̄ܢܐ ܥܝܪܬܵܐ ܕܡܘܬܹܗ ܐܲܝܟ ܚܝܒܹ̈ܐ 272 ܕܠܵܐ ܦܐܝܵܐ ܗ̣̄ܘܵܬ ܠܡܚܐ ܐ̄ܢܫ̈ܐ ܕܢܵܘܒܸܕ ܐ̄ܢܫ̈ܐ . 273 : ܠܚ̈ܝܹܐ ܕܐ̄ܢܫ̈ܐ ܐܡ̣ܪ ܕܐܸܬܲܝܬ ܠܵܘ ܠܐܒܕܢܵܐ 274 ܘܫܪܪ ܐܢܹܝܢ ܠܒܢ̈ܬ ܩܵܠܵܘ̈ܗܝ ܒܝܲܕ ܣܘܼܥܵܪ̈ܵܢܵܘܗܝ . 275 : ܡܝܼܬ ܡܛܠ ܟܠ ܘܐܚܝܼ ܠܟܼܠܐ ܐܝܟ ܕܐܫܬܘܕܝܼ 276 ܘܫܡܠܝܼ ܘܓܼܡܪ ܣܥܘܿܪܘܼܬܼܵܐ ܕܚܠܦ ܟܠܐ . 277 : ܡܝܼܬ ܒܟܼܝܢܹܗ ܐܵܕܼܵܡ ܕܲܬܪܹܝܢ ܠܦܘܼܬ ܡܝܘ̈ܬܐ 278 ܘܙܩܦ ܥܲܡܹܗ ܡܝܘܬܘܬܐ ܘܐܲܚܝܵܗ̇ ܒܚܲܝܵܘ̈ܗܝ . 279 : ܝܗ̣ܒ ܒܢܝܢܵܐ ܕܗܝܟܠ ܦܓܼܪܬ ܕܣܲܬܪܘܼܗܝ ܒܝܼ̈ܫܹܐ 280 ܘܫܲܟܸܠܸܠ ܘܲܒܼܢܵܝܗܝ ܡܸܠܬܹܗ ܕܐܲܒܼܵܐ ܐܲܝܟ ܫܘܼܘܕܵܝܹܗ . 281 : ܢܚܬ ܒܟܝܢܵܐ ܡܘܠܸܕ ܚܫ̈ܐ ܘܥ̣ܡܕ ܒܫܝܘܿܠ 282 ܘܐܣܸܩ ܥܡܹܗ ܨܝܕܵܐ ܕܐ̄ܢܫ̈ܐ ܠܚܝ̈ܐ ܚܕ̈ܬܹܐ . 283 : ܬܪܥܹܗ ܠܒܘܼܪܐ ܕܒ̣ܢܐ ܡܵܘܬܵܐ ܒܐܦܲܝ̈ ܡܝܼ̈ܬܐ 284 ܘܕܪܲܫ ܐܘܼܪܚܵܐ ܠܡܵܝܘܿܬܘܼܬܼܵܐ ܠܘܵܬ ܚܲܝܘܼܬܵܐ . 285 : ܐܲܪܝܼܡ ܩܠܹܗ ܐܝܟ ܪܒ ܚܝܠܐ ܩܕܼܵܡ ܦܠܚ̈ܘܗܝ 286 ܕܩܘܼܡܘ ܘܐܬܠܒܲܒܼܘ ܕܐܢܵܐ ܙܟܝܬܹܗ ܠܡܘܵܬܐ ܘܒܝܼܫܵܐ . 287 : ܐܸܢܵܐ ܐܚܕܸܬ ܕܲܪܐ ܟܣܝܵܐ ܒܦܲܓܼܪܵܐ ܓܲܠܝܵܐ 288 ܘܲܠܚܣܝܼܢܵܐ ܙܟܹܝܬ ܒܐܵܓܼܘܿܢܵܐ ܘܒܙ̇ܬ ܥܘܼܬܪܹܗ . 289 : ܕܝܼܢܵܐ ܟܸܐܢܵܐ ܐܡ̇ܪܬ ܥܲܡܹܗ ܩܕܼܵܡ ܕܝ̇ܢܐ 290 ܘܟܸܢ ܚܝܒܬܗ ܕܥܘ̇ܠܐܝܼܬ ܫܒܹܐ ܠܹܗ ܓܸܢܣܲܢ . 291 : ܫܛܵܪܐ ܕܥܘܼܠܵܐ ܐܦܸܩ ܚܵܘܝܼ ܩܕܼܵܡ ܢܵܡܘܿܣܹ̈ܐ 292 ܕܠܵܐ ܡܚܬܡ ܗ̄ܘ̣ܵܐ ܒܐܪܡܝܼ ܐܝܼܕܼܵܐ ܕܣܗ̈ܕܐ ܒܚܝܼܪܹ̈ܐ . 293 : ܘܟܲܕ ܐܬܥܓܝܲܬ̤ ܕܲܓܵܠܘܼܬܼܵܐ ܕܟܣܝܵܐ ܒܡܸܠܵܘ̈ܗܝ 294 ܓ̣ܥܪ ܒܹܗ ܡܲܠܟܵܐ ܘܦ̣ܩܕ ܘܫܕܝܗܝ ܠܐܟܣܘܼܪܝܼܵܐ . 295 : ܡܸܟܹܝܠ ܕܙܟ̇ܝܬ ܘܚܒܼ ܚܲܣܝܼܢܵܐ ܣܢܹܐܗ ܕܓܸܢܣܲܢ 296 ܡܫܘܬ̤ܦܢܐ ܒܗ̇ ܒܪܒܘܼܬ ܙܟܘܼܬܝ ܐܵܦ ܠܟܢܘ̈ܬܝ . 297 : ܚܝܠܐ ܕܚ̈ܝܹܐ ܡܝܘܿܬ̈ܐ ܝܲܗ̣̄ܒ ܠܝܼ ܪܘܼܚܵܐ 298 ܒܹܗ ܡܙܝܢ ܐ̄ܢܵܐ ܠܚܵܫܘܿܫܘܼܬܼܵܐ ܠܘܼܩܒܲܠ ܚܲܫܹ̈ܐ . 299 : ܗܵܐ ܚܫܝܼܠ ܙܝܥܵܐ ܪܘܚܢܝܵܐ ܠܒܣܪ̈ܢܝܐ 300 ܠܒܫܘ ܡܝܘܬ̈ܐ ܘܐܩܪܸܒܘ ܘܲܙܟ̣ܵܘ ܪܘܼܚܵܢܵܐܝܼܬ . 301 : ܒܓܼܙܪ ܕܝܼܫܵܐ ܕܡܵܘܬܐ ܚܒܼܢܘܢ ܘܐܬܡܫܟܫܬܘܢ 302 ܬܵܘ ܣܒܼܘ ܡܓܲܢ ܫܛܪ ܚܘܒ̈ܝܟܘܢ ܘܲܩܢܵܘ ܚܲܝܹ̈ܐ . 303 ܒܡܵܘܬܵܐ ܕܲܩܢܘܿܡܝ ܕܫܬܹܗ ܠܡܵܘܵܢܬ ܕܚܒܠ ܐ̄ܢܫ̈ܐ : pb. f.167v 304 ܘܒܝܲܕ ܙܟܼܘܬܝ ܚܵܒܼ ܘܐܬܦܪܣܝܼ ܪܫܵܐ ܕܐܵܐܲܪ . 305 : ܐܘ ܙܟܘܬܵܐ ܕܟܕ ܡܸܙܕܟܝܐ ܙܟܬ̤ ܠܛܪ̈ܘܢܐ 306 ܐܘ ܡܦܘܠܵܬܐ ܕܦܓܼܪܢܝܵܐ ܕܢܦ̣ܠ ܘܐܲܩܝܼܡ . 307 : ܢܦ̣ܠ ܡܝܘܬܵܐ ܗܝܟܠ ܒܣܪܐ ܕܒܹܢܐ ܒܪܘܼܚܵܐ 308 ܘܚܕܸܬ ܘܒܢ̣ܝܗܝ ܨܒܼܝܵܢ ܡܲܠܵܟܵܐ ܕܥܡ̇ܪ ܗ̄ܘ̣ܵܐ ܒܹܗ . 309 : ܡܢ̣ܘ ܕܢܦ̣ܠ ܬܚܬܝܼ ܡܵܘܬܵܐ ܪܚܡܝ ܡܘܬܼܵܐ 310 ܘܐܝܫܵܘ ܕܦܪܥ ܫܛܪ ܚܒ̈ܐ ܐܲܝܟ ܚܲܝܵܒܼܵܐ . 311 : ܕܡܲܢܘܼ ܡܵܘܬܼܵܐ ܕܡܝܼܬܼ ܒܲܟܼܝܵܢܵܐ ܘܩܡ ܒܫܪܪܐ 312 ܕܡ̇ܢ ܗ̣ܝ ܩܝܵܡܬܼܵܐ ܕܐܵܦ ܫܬܝܼ̈ܩܹܐ ܗܘ̤ܘ ܟܪ̈ܘܙܹܝܗ̇ . 313 : ܓ̣ܠܘ ܠܲܡ ܢܝܼܫܵܐ ܕܪܸ̈ܥܝܢܲܝܟܘܿܢ ܕܢܚܫܐ ܠܩܘܼܒܼܠܹܗ 314 ܠܡ̇ܢ ܨܵܒܹ̇ܝܬܘܿܬ ܕܬܸܩܪܘܿܢ ܡܚܵܬܐ ܕܙܟܼܵܐ ܠܡܵܘܬܵܐ . 315 : ܠܐܝܢܵܐ ܟܝܢܵܐ ܠܚܲܡ ܚܲܫܵܐ ܐܵܦ ܙܟܘܬܵܐ 316 ܓܠ̣ܘ ܘܒܕܸܩܘ ܠܲܢ ܐܘܿ ܒܚܘܿܪܹ̈ܐ ܕܫܲܪܝܼܪ̈ܬܵܐ . 317 : ܘܐܸܢܗܘ̤ ܕܡܸܠܬܼܵܐ ܝܲܠܕܹܗ ܕܐܲܒܼܵܐ ܚܲܫ ܒܟܼܝܵܢܹܗ 318 ܡܕܝܢ ܟܝܢܲܢ ܠܵܐ ܚܲܫ ܥܲܡܹܗ ܒܡܵܘܬܵܐ ܕܝܵܬܹܗ . 319 : ܘܐܸܢܗܘ̤ ܕܠܵܐ ܡܝܼܬ ܘܐܦ ܐܬܢܲܚܲܡ ܟܝܵܢܲܢ ܫܝܼܛܵܐ 320 ܡܕܝܢ ܕܓܠ ܘܣܪܝܼܩ ܣܲܒܼܪܵܐ ܕܚ̇ܝܬ ܡܝܼܬܹ̈ܐ . 321 : ܐܢ ܠܟܝܼܢܵܬ ܠܵܐ ܚܵܫܘܿܫܵܐ ܒܠ݂ܲܥ ܗ̄ܘ̣ܵܐ ܡܵܘܬܐ 322 ܐܝܟܢ ܟܝ ܚܫ ܒܗ ܒܟܝܢܹܗ ܐܵܘ ܒܲܟܼܝܢܲܢ . 323 : ܐܸܢ ܒܟܝܢܹܗ ܛܥܡܹܗ ܠܚܲܫܵܐ ܗܕܐ ܕܪܘܫܥܵܐ ܗ̣̄ܝ 324 ܟܠܹܗ ܟܲܝ ܚܲܫ ܐܘ ܒܡܢܬܐ ܚܲܫ ܘܐܸܬܢܣܝܼ . 325 : ܘܗܵܐ ܠܲܝܬ ܡܕܡ ܕܠܵܘ ܚܫܘܿܫܵܐ ܗ̄ܘ̣ ܐܘ ܚܵܫܘܿܫܵܐ ܗ̄ܘ̣ 326 ܕܡܸܢܹܗ ܚܐܸܫ ܘܡܸܢܹܗ ܡܩܵܘܹܐ ܕܠܵܐ ܫܘܼܠܡܵܬܐ . 327 : ܐܸܢ ܝܼܚܝܼܕܵܐ ܢܦ̣ܠ ܒܟܼܝܢܹܗ ܬܚ̈ܬܝ ܡܵܘܬܵܐ 328 ܡܕܹܝܢ ܦܣܩܗ̇ ܠܐ ܡܝܼܢܘܼܬܼܵܐ ܕܫܸܡ ܐܝܼܬܘܼܬܼܵܐ . 329 : ܘܐܢܗܘ̤ ܕܢܦ̣ܠ ܐܲܝܟ ܡܠܬܘܘܿܢ ܠܵܘ ܐܲܝܟ ܕܝܼܠܲܢ 330 ܡ̇ܢ ܐܲܩܝܼܡܹܗ ܡ̣ܢ ܡܦܘܠܬܹܗ ܘܝܲܗ̄ܒ̣ܠܗ ܚܲܝܹ̈ܐ . 331 : ܕܗܘ̤ ܠܩܢܘܡܹܗ ܢܩܲܝܡ ܢܦܝܠܵܬ ܗܕܐ ܥܲܣܩܵܐ ܗ̣̄ܝ 332 ܘܕܐܚܪܝܢ ܢܩܝܼܡܝܼܘܗܝ ܣܢܝܼܩܵܐ ܐܝܼܬܵܘܗܝ ܐܵܦ ܚܲܣܝܼܪܵܐ . 333 ܐܢܗܘ̤ ܕܪܘܼܚ̇ܐ ܘܚܲܝܠܹܗ ܕܐܲܒܼܵܐ ܬܪܨܡܲܦܘܼܠܠܹܗ . 334 ܗܵܐ ܐܬܚܙܝܲܬ̤ ܕܣܓܝܼ ܡܬܚܬܲܝ ܡ̣ܢ ܐܝܼܬܘܼܬܼܵܐ . 335 : ܘܐܢܗܘ̤ ܕܒܨܝܼܪ ܡ̣ܢ ܐܝܼܬܘܼܬܼܵܐ ܠܘܵ ܐ̄ܢܐ ܐܡ̇ܪܸܬ 336 ܠܡ̇ܢ ܢܨܝܢܲܢ ܥܲܡ ܐܪܝܼܘܿܣ ܐܲܝܟ ܢܘܟܼܪܵܝܵܐ . 337 : ܡܛܠܗܵܕܹܐ ܛܪܕܬܹܗ ܥܕܬܵܐ ܠܒܲܪ ܡ̣ܢ ܬܪ̈ܥܹܝܗܝ 338 ܕܡܙܥܲܪ ܠܲܒܼܪܐ ܘܡܬܚܬܐ ܠܹܗ ܡ̣ܢ ܝܵܠܘܕܹܝܗ . 339 : ܘܐܸܢ ܗܵܟܲܢܵܐ ܗ̄ܝ̣ ܗܵܕܹܐ ܕܥܘ̣ܠܐ ܗ̄ܘ̣ ܠܡܐܡܲܪ ܗܵܟ̣ܵܢ 340 ܓܕܘܼܠܘ ܠܹܗ ܟܠܝܼܠܵܐ ܠܡܬܪܓܡܢܐ ܕܫܲܦܝܼܪ ܬܲܪܓܸܡ . 341 : ܠܟܼܘܿܢ ܗ̄ܘ̣ ܐܸܡ̇ܪܬ ܕܣܥܘܿܪܘ ܗܵܕܹܐ ܚܢܲܢ ܠܵܐ ܡܨܝܵܐ 342 ܗܘܬܼܵܐ ܪܒܬܼܵܐ ܒܝܢܲܢ ܘܲܠܗܘܿܢ ܠܵܐ ܡܬܥܒܼܪܵܐ . 343 : ܠܵܐ ܫܠܡܝܼܢܲܢ ܠܗܝܼܢܲܢ ܠܗܪ̈ܛܝܼܩܹܐ ܢܚܬܐ ܣܕܝܼܩܵܐ 344 ܘܠܵܐ ܡܪܡܝܼܢܲܢ ܚܡܪܵܐ ܛܵܒܼܵܐ ܒܙܩ̈ܐ ܕܛܘܥܝܝ . 345 : ܠܐ ܝܗܒܝܢܲܢ ܩܘܼܕܫܵܐ ܕܟܿܝܵܐ ܕܗܝܡܢܘܼܬܲܢ 346 ܠܟܠܒܹ̈ܐ ܦܐܩ̈ܐ ܕܠܵܐ ܡܣܬܟܠܝܼܢ ܚܹܝܠ ܐܝܼܬܘܼܬܵܐ . 347 : ܠܡ̇ܢ ܡܪܝܢܲܬ ܡܪܓܢܝܬܐ ܕܬܵܘܕܝܼܬ ܢܦܫܲܢ 348 ܩܕܼܵܡ ܪ̈ܥܝܢܹܐ ܪ̈ܚܡܲܝ ܙܒܼܠܵܐ ܐܲܝܟ ܚܝܘܬ̈ܐ . 349 : ܠܵܐ ܪܕܝܢܲܢ ܒܐܘܼܪܚܵܐ ܕܬܵܘܫܵܐ ܥܲܡ ܛܥ̈ܝܐ 350 ܘܠܐ ܚܙܩܝܢܢ ܒܲܫܒܝܼܠ ܙܹܐܦܵܐ ܕܚܵܫܘܿܫܘܼܬܼܵܐ . 351 : ܠܵܐ ܡܬܚܬܝܢܲܢ ܠܪܡ ܡ̣ܢ ܟܠܐ ܠܘܵܬ ܡܘܿܟܵܟ̣ܵܐ 352 ܘܠܵܐ ܡܡܝܬܝܼܢܲܢ ܠܗ̇ܝ ܚܲܝܘܼܬܵܐ ܝܗܒܬ̤ ܚܲܝܹ̈ܐ . 353 : ܟܝܵܫܵܐ ܗ̄ܘ̣ ܕܢܦ̣ܠ ܒܫܝܘܿܠ ܗܵܘܬܼܵܐ ܬܚܬܝ ܡܘܵܬܼܵܐ 354 ܒܝܲܕ ܡܝܘܿܬܵܐ ܕܡܝܼܬ ܒܲܟܼܝܵܢܹܗ ܠܒܘܼܛܵܠ ܡܵܘܬܵܐ . 355 : ܠܨܦܐ ܓܒܝܠܐ ܡ̣ܢ ܕܚܝܼܚܐ [ ܢ ] ܢܩܫ ܗ̄ܘ̣ܵܐ ܡܘܬܵܐ 356 ܘܗ̣ܦܟ ܓܒܼܠܗ ܡܠܩܢ ܟܠܐ ܪܘܼܚܢܵܐܹܝܬ . 357 : ܗܘ̤ܝܘ ܕܥܡ̣ܪ ܝܘܡ̈ܐ ܬܠܵܬܐ ܥܲܡ ܥܢܝܼ̈ܕܹܐ 358 ܘܗܘ̤ ܐܬܢܚܲܡ ܒܲܬܠܝܼܵܬܵܝܵܐ ܘܢܚܸܡ ܓܸܢܣܲܢ . 359 ܚܣܡܵܐ ܥܘܼܝܪܐ ܣܡܝܼ ܐܸܢܘܿܢ ܠܐܟܼܠܲܝ̈ ܩܪܨܐ : pb. f.168r 360 ܘܠܵܐ ܐܬܒܩܝܼܘ ܒܢܘܼܗܪܵܐ ܓܠܝܵܐ ܕܢܘܼܕܚܵܡ ܦܲܓܼܪܹܗ . 361 : ܒܢܚܬܐ ܕܟܣܦܵܐ ܨܒܘ ܕܢܘܣܘܢ ܠܟܪܘܙܘܬܹܗ 362 ܘܬܠܚܗ ܠܢܚ̇ܬܐ ܕܙܩܲܪ ܢܟܼܠܐ ܘܲܥܙܩܘܼܪ̈ܵܘܗܝ . 363 : ܒܟܸܣܦܵܐ ܙܒܢܘܼܗ̇ ܝܼܗܘܼܕܵܐ ܠܥܲܒܼܕܘܼܬ ܡܵܘܬܼܵܐ 364 ܘܡ̣ܢ ܕܐܬܢܚܡ ܛܠ̣ܡܘ ܢܘܚܡܹܗ ܒܟܸܣܦܵܐ ܢܟܝܼܠܵܐ . 365 : ܘܡܵܢܵܐ ܢܸܥܒܸܕ ܟܸܣܦܵܐ ܢܘܼܝܼܠܵܐ ܠܩܘܼܫܬܼܵܐ ܓܠܵܝܐ 366 ܟܲܕ ܡܬܡܥܲܠ ܐܲܝܟ ܟܵܪܘܿܙܵܐ ܐܒܦܘܼܡ ܫܲܬܼܝܼܩܹ̈ܐ . 367 : ܟܸܐܦܹ̈ܐ ܘܩܲܒܼܪܹ̈ܐ ܘܐܦܲܝ̈ ܬܪ̈ܥܐ ܩܥ̣ܵܘ ܠܲܡܠܝܼ̈ܠܹܐ 368 ܕܩܘܡܘ ܛܒܝܼ̈ܥܹܐ ܘܩܲܒܸܠܘ ܣܒܪܼܐ ܕܚܝ̇ܬ ܡܝ̈ܬܐ . 369 : ܘܐܼܢ ܫܬܝܼܩܹ̈ܐ ܘܲܕܠܵܐ ܦܘܼܡܵܐ ܩܥ̣ܘ ܙܟܘܬܹܗ 370 ܒܲܛܝܼܠ ܡܵܕܹܝܬ ܢܸܟܼܠܗ ܕܟܸܣܦܵܐ ܘܠܵܐ ܡܸܬܼܗܲܝܡܢ . 371 : ܡܠܝܼ̈ܠܹܐ ܡܝܪ̈ܫܹܐ ܣܗ̈ܕܐ ܗܘ̣ܘ ܠܹܗ ܠܘܵܬ ܛܠܘܿܡܹ̈ܐ 372 ܘܐܪܡܝܼܘ ܐܝܼܕܼܵܐ ܒܲܕܝܬܩܹܐ ܕܡܵܘܬܹܗ ܘܚܲܝܵܘ̈ܗܝ . 373 : ܣܦܪܐ ܡܗܝܼܪܵܐ ܘܚܲܝܵܠܵܐ ܕܪܘܼܚܵܐ ܕܫܸܡ ܙܟ̣ܘܬܵܐ 374 ܝܗ̣ܒ ܬܚܘܝܼܬܵܐ ܒܐܦܲܝ̈ ܬܲܪܥܵܐ ܕܣܲܕܩܹܗ ܠܲܬܪܹܝܢ . 375 : ܘܚܘܝܼ ܕܫܒܩܹܗ ܠܗܲܝܟܠ ܕܒܼܚܵܐ ܕܚܘܼܣܵܝ ܥܲܡܵܐ 376 ܘܠܵܐ ܬܘܼܒܼ ܨܵܒܹܐ ܒܲܕܡܵܐ ܓܢܥܓܼܐ ܠܬܲܪܥܘܼܬ̤ ܐ̄ܢܵܫ̈ܐ . 377 : ܒܐܦܝ̈ ܬܪܥܵܐ ܓ̣ܠܐ ܠܘܼܚܵܡܹܗ ܕܥܲܠ ܡܘ̈ܚܹܐ 378 ܕܐܸܢ ܫܲܬܝܼܩܵܐ ܒܠܸܠ ܘܐܫܬܬܲܩ ܟܡܵܐ ܡܲܠܠܹܐ . 379 : ܢܓܼܪܵܐ ܕܪܘܓܼܙܐ ܚܲܝܵܒܵܐ ܗ̄ܘ̣ܵܬ ܦܪܘܿܫܘܼܬܵܐ 380 ܘܐܪܝܼܡ ܫܲܒܼܛܵܐ ܘܲܡܚܵܐ ܠܢܚ̇ܬܵܐ ܚܠܦ ܪܸܥܝܵܢܵܐ . 381 : ܚܲܡܠܹܗ ܠܣܲܝܦܵܐ ܕܓܙܪܕܝܼܢܹܗ ܠܓܘ ܡ̣ܢ ܪ̈ܚܡܘܗܝ 382 ܘܐܪܝܼܡ ܐܝܼܕܹܗ ܕܢܚܬ ܫܲܒܛܹܗ ܘܟܼܠܝܗܝ ܚܘܼܒܹܗ . 383 : ܠܵܐ ܬܒ̇ܥ ܐ̄ܢܐ ܥܝܵܪܬܵܐ ܕܡܘܬܹܗ ܐܲܝܟ ܚܲܝܒܹ̈ܐ 384 ܕܠܵܐ ܠܐ [...] ܗ̄ܘ̣ܵܬ ܠܢܫܲܚܹܐ ܐ̄ܢܫ̈ܐ ܕܢܵܘܒܸܕ ܐ̄ܢܵܫ̈ܐ . 385 : ܠܚܝܹ̈ܐ ܕܐ̄ܢܫ̈ܐ ܐܡ̣ܪ ܕܐܸܬܲܝܬ ܘܠܵܘ ܠܐܲܒܼܕܵܢܵܐ 386 ܘܫܪܵܪ ܐܢܝܢ ܠܒܢ̈ܬ ܩܵܠܵܘ̈ܗܝ ܒܝܲܕ ܣܘܼܥܪ̈ܵܘܗܝ . 387 : ܡܝܼܬ ܡܸܛܠ ܟܠ ܘܐܲܚܝܼ ܠܟܼܠܵܐ ܐܲܝܟ ܕܐܸܫܬܵܘܙܝܼ 388 ܘܫܲܡܠܝܼ ܘܓܼܡܪ ܣܥܘܿܪܘܼܵܬܐ ܕܚܝܠ ܟܠܐ . 389 : ܡܝܼܬܼ ܒܟܝܢܹܗ ܐܕܡ ܕܲܬܼܪܹܝܢ ܠܦܘܼܬ ܡܘܝܬܹ̈ܐ 390 ܘܙܩ̣ܦ ܥܲܡܹܗ ܡܵܝܘܼܬܘܼܬܼܵܐ ܘܐܲܚܝܵܗ̇ ܒܚܲܝܵܘ̈ܗܝ . 391 : ܝܗ̣ܒ ܒܢܝܢܵܐ ܕܗܝܘܠ ܦܓܼܪܵܬ ܕܣܬܪܘܼܗܝ ܒܝܼ̈ܫܹܐ 392 ܘܫܟܼܠܠ ܘܲܒܢ̣ܵܝܗܝ ܡܠܬܹܗ ܕܐܲܒܼܵܐ ܐܲܝܟ ܫܘܼܘܕܵܝܹܗ . 393 : ܢܚܸܬ ܒܟܝܢܐ ܡܘܠܕ ܚܫ̈ܐ ܘܥܡܕ ܒܫܝܘܿܠ 394 ܘܐܣܸܩ ܥܲܡܹܗ ܨܝܕܵܐ ܕܐܢܫ̈ܐ ܠܚܲܝܹ̈ܐ ܚܲܕܬܹ̈ܐ . 395 : ܬܪܥܹܗ ܠܫܘܼܪܵܐ ܡܘܬܐ ܒܐܦܲܝ̈ ܡܝܼ̈ܬܐ 396 ܘܲܕܪܲܫ ܐܘܼܪܚܵܐ ܠܡܵܝܘܿܬܘܼܬܵܐ ܠܘܵܬ ܚܲܝܘܼܬܼܵܐ . 397 ܐܲܪܝܼܡ ܩܠܹܗ ܐܲܝܟ ܪܒ ܢܚܠܐ ܩܕܡ ܦܠܚܘ̈ܗܝ . 398 ܕܩܘܡܘ ܘܐܸܬܼܠܲܒܲܒܼܘ ܕܐܢܐ ܙܟܝܬܗ ܠܡܵܘܬܼܵܐ ܘܒܼܝܼܫܵܐ 399 : ܐܢܵܐ ܐܚ̇ܕܬ ܕܲܪܐ ܟܲܣܝܵܐ ܒܦܓܼܪܐ ܓܲܠܝܵܐ 400 ܘܲܠܚܲܣܝܼܢܵܐ ܙܟܹܝܬ ܒܐܵܓܼܘܿܢܵܐ ܘܒܸܪܙܸܬ ܥܘܼܬܼܪܹܗ . 401 : ܕܝܼܢܵܐ ܟܹܐܢܵܐ ܐܸܡ̇ܪܸܬ ܥܲܡܹܗ ܩܕܼܵܡ ܕܝ̇ܢܐ 402 ܘܟܸܢ ܚܝܒܬܿܗ ܕܥܘ̇ܠܐܝܬ ܫܒܹܐ ܠܹܗ ܓܸܢܣܲܢ . 403 : ܫܛܪܐ ܕܥܘ̣ܠܐ ܐܦܸܩ ܚܵܘܝܼ ܩܕܼܵܡ ܢܸܡܘ̈ܣܹܐ 404 ܕܠܵܐ ܡܚܲܬܼܡ ܗ̄ܘ̣ܵܐ ܒܐܪܡܝܼ ܐܝܼܕܵܐ ܕܣܗ̈ܕܐ ܒܚܕ̈ܐ . 405 : ܗܘܝ̤ܘ ܕܢܚܸܬܼ ܠܬܲܚܬܝ̈ܬܐ ܕܐܪ̈ܥܢܝܹܐ 406 ܘܗܘܝ̤ܘ ܕܲܣܠܸܩ ܠܥܸܠ ܡ̣ܢ ܟܠܐ ܕܢܪܝܼܡ ܟܠܐ . 407 : ܒܪܘܟܵܒܼ ܦܓܼܪܹܗ ܩܒܲܥܘ ܡܲܪ̈ܚܐ ܨܨ̈ܐ ܘܪܘܼܡܚܵܐ 408 ܘܒܚܘܕܬܹܗ ܥܛ̣ܝܗܝ ܠܫܛܪܐ ܕܚܫܲܝ̈ ܦܲܓܼܪܵܐ . 409 : ܢܚܸܬ ܥܲܠ ܐܲܪܝܵܐ ܠܡܪܒܘܥܝܼܬܹܗ ܒܙܲܝܢܵܐ ܕܪܘܼܚܵܐ 410 ܘܐܥܕܝܼ ܓܙܪܐ ܕܓܢܣܹܗ ܕܐܕܡ ܕܲܡܒܲܣܒܸܣܘܵܐ . 411 ܩܵܥ̣ܵܐ ܒܵܗ̇ ܒܫܝܘܿܠ ܐܲܝܟ ܚܲܣܝܼܢܵܐ ܘܙܵܥ ܫܬܐܣܹܝ̈ܗ̇ . 412 ܘܬܒܲܪ ܬܲܪ̈ܥܹܝܗ̇ ܘܦܣܩ ܡܘܼܟܼܠܝ̈ܗ̇ ܘܲܒܙܵܗ̇ ܡܲܦ̣ܩ . 413 : ܐܲܪܝܼܡܘ ܬܲܪ̈ܥܹܐ ܐܦܲܝ̈ ܬܲܪ̈ܥܹܐ ܟܲܕ ܢܦ̇ܩ ܗ̄ܘ̣ܵܐ 414 ܘܡܗܠܠܝܼܢ ܗ̄ܘ̣ܵܘ ܪ̈ܘܚܢܝܹܐ ܠܚܹܝܠ ܙܵܟܘܬܹܗ . [ ܐܢܐ ܚܡܫܐ ܓ̱ܪ̈ܙܐ ܕܘܼܙܝܼܢ̈ܐ .] 415 ܫܡܝܵܐ ܘܐܪܥܵܐ ܦܘܡ̈ܐ ܗܘ̤ܘ ܠܹܗ ܚܠܵܦ ܛܵܠܘܡܹ̈ܐ : pb. f.168v 416 ܕܛܠ̣ܡܘ ܚ̈ܝܐ ܩܥ̣ܵܘ ܥܲܢܝܼ̈ܕܹܐ ܘܚܬܡܘ ܚܪ̈ܫܹܐ . 417 : ܟܸܢܫܲܝ̈ ܪܘܡܵܐ ܒܚܸܬܘ ܠܐܝܩܪܹܗ ܕܐܲܪܥܵܢܵܝܵܐ 418 ܘܙܲܚܲܝܘ ܡܘܬܹܗ ܘܐܲܟܕܲܙܘ ܚܲܝܵܘ̈ܗܝ ܠܲܟܢܘ̈ܬܹܗ . 419 : ܣܒܼܪܐ ܕܚ̈ܝܐ ܐܝܬܝܼܘ ܥܝܼܪܹ̈ܐ ܠܒܹܝܬܼ ܡܝܘ̈ܬܐ 420 ܩܘܡܘ ܘܐܬܠܒܲܒܼܘ ܥܦܪ̈ܢܝܹܐ ܒܒܘܼܛܵܠ ܡܵܘܬܵܐ . 421 : ܩܥ̣ܵܘ ܘܐܡ̣ܪܘ ܠܹܗ ܠܡܚܒܠܢܵܐ ܕܗܕܡܲܝ̈ܟܘܿܢ 422 ܕܐܝܵܟܘ ܥܘܼܩܣܵܟ ܚܸܘܝܵܐ ܕܩܲܛܠܲܢ ܒܐܘܼܟܼܠܹܗ ܕܦܵܐ [...] ܐ . 423 : ܬܢܘ ܘܐܗܸܠܘ ܒܹܗ ܟܕܓ̇ܚܟܝܢ ܐ̄ܢܬܘܿܢ ܥܲܠ ܨܢ̈ܬܹܗ 424 ܕܡܵܢܵܐ ܥܒ̇ܕ ܕܦܣܩܘܼܗܝ ܚ̈ܝܐ ܠܐܝܼܠܢ ܡܵܟܵܬܐ 425 : ܒܝܲܕ ܦܸܠܐܬܵܐ ܡܠܸܠܘ ܫܡܹܗ ܒܕܡܘܼܬ ܫܸܡܫܘܿܢ 426 ܕܦܓܼܪܐ ܕܒܠܥ̣ܬ ܗ̄ܘ̣ܵܐ ܠܹܗ ܢܒ̣ܥܐ ܡܵܘܠܹܕܼ ܚܲܝܹ̈ܐ . 427 : ܡ̣ܢ ܓܵܘ ܐܘܼܟܼܠܵܐ ܢܦ݂ܲܩ ܠܲܢ ܐܘܼܟܼܠܵܐ ܪܘܚܵܢܝܵܐ 428 ܘܡ̣ܢ ܕܚܝܼܝܲܢ ܡܵܘܠܸܕ ܚܲܫܹ̈ܐ ܪܕܬ̤ ܚܠܝܘܼܬܼܵܐ . 429 : ܢܚܕܘܢ ܥܡܲܢ ܫܡܲܝܵܐ ܘܐܪܫܵܐ ܡܠܝ̈ܠܐ ܘܚܲܪ̈ܫܹܐ 430 ܕܕܒܚܵܐ ܕܡ̣ܢܲܢ ܪܥܝܼ ܠܡܪܐ ܥܲܡ ܒܪ̈ܝܬܹܗ . 431 : ܚܕ ܪܫܝܬܵܐ ܩܪܸܒܼ ܓܢܣܢ ܠܐ ܠܗܘܼܬܵܐ 432 ܘܝܗ̣ܒ ܠܲܡ ܒܐܝܼܕܹܗ ܐܬ̤ܐ ܕܫܲܝܢܵܐ ܘܚܘܼܕܬ ܟܠܐ . 433 : ܥܡܲܢ ܢܘܕܘܢ ܐܪ̈ܥܢܝܹܐ ܘܫܡܝܫܹ̈ܐ 434 ܒܪܝܟ ܕܒܦܓܼܪܢ ܚܵܘܝܼ ܚܘܼܒܹܗ ܠܘܵܬ ܬܘܼܩܵܢܵܘ̈ܗܝ ܀ ܫܠܸܡ ܀ 1 : ܡܠܟܵܐ ܕܪܵܘܡܵܐ ܠܒܸܫ ܐܣܟܝܡܵܐ ܐܲܪܥܢܝܵܐ 2 ܕܢܸܦܘܿܩ ܢܦܫܐ ܫܒܝܬܐ ܕܐ̄ܢܫ̈ܐ ܡ̣ܢ ܚܲܣܝܼܢܵܐ . 3 : ܢܦ̣ܩ ܨܒܼܝܢܹܗ ܒܐܣܟܹܝܡ ܐ̄ܢܫܐ ܕܢܚܐ ܠܐ̄ܢܫܐ 4 ܘܚܲܙ̣ܝܗܝ ܒܝܼܫܵܐ ܘܠܵܐ ܐܬܒܼܝܿܢ ܒܚܹܝܠ ܟܲܣܝܘܼܬܹܗ . 5 : ܕܡܘܼܬܼܵܐ ܕܥܲܒܼܕܵܐ ܫܩܲܠ ܒܪܘܿܝܵܐ ܕܲܢܚܲܪܪ ܟܠ 6 ܡܣܝܼ ܫܘܼܒܼܚܹܗ ܠܓܼܵܘ ܡ̣ܢ ܢܚܬܐ ܕܡܵܝܘܿܬܘܼܬܐ . 7 : ܓܒܼܵܐ ܪܒ ܚܲܝܠܵܐ ܡܸܢܹܗ ܕܓܸܢܣܵܐ ܕܫܒܹܐ ܠܒܝܼܫܵܐ 8 ܘܙܝܢܗ ܒܪܼܡܚܵܐ ܕܢܸܦܘܿܩ ܘܢܸܦܪܘܿܩ ܠܲܒܢܝ̈ ܥܲܡܹܗ . 9 : ܝܗ̣ܒ ܠܹܗ ܙܝܢܵܐ ܐܲܠܵܗܵܝܵܐ ܕܢܸܬܟܼܬܲܫ ܒܹܗ 10 ܕܡܵܐ ܕܡܬܢܨܲܚ ܢܩܢܐ ܒܚܝܠܹܗ ܫܸܡ ܙܟܼܘܬܵܐ . 11 : ܙܝܢܵܐ ܕܡܲܠܟܵܐ ܠܒܫ ܪܲܒܿ ܚܲܝܠܵܐ ܦܲܓܼܪܢܵܝܵܐ 12 ܘܣܡ ܣܲܢܘܪܬܐ ܕܦܘܪܩܢ ܚ̈ܝܐ ܒܪܸܫ ܪܸܥܝܵܢܹܗ . 13 : ܪܘܚܢܐܝܼܬ ܠܲܒܼܫܹܗ ܠܙܝܢܵܐ ܠܦܘܼܬ ܟܣܝܘܼܬܗ 14 ܘܚܙܩ ܢܦܫܵܐ ܚܠܦ ܗܲܕܡܹ̈ܐ ܠܘܵܬܼ ܬܟܬܘܼܫܵܐ . 15 : ܒܙܥܲܝ̈ ܢܦܫܵܐ ܙܲܝܸܢ ܢܲܦܫܹܗ ܦܲܓܼܪܢܵܝܵܐ 16 ܕܚܙ̣ܐ ܒܪܘܼܚܵܐ ܕܲܒܼܥܸܠܕܲܪܹܗ ܪܘܼܚܵܢܝܵܐ ܗ̄ܘ̣ . 17 : ܒܪܘܼܚܵܐ ܐܲܩܪܸܒܼ ܥܲܡ ܪܘܼܚܵܢܵܐ ܪܹܫܵܐ ܕܵܐܐܪ 18 ܕܠܵܐ ܢܬܥܪܩܠ ܒܝܲܕ ܗܕܡܹ̈ܐ ܐܲܪ̈ܥܵܢܵܝܹܐ . 19 : ܒܦܓܼܪܐ ܘܢܲܦܫܵܐ ܛܲܥܢܹܗ ܠܙܲܝܢܵܐ ܝܗ̣ܒ ܠܹܗ ܡܲܠܟܵܐ 20 ܘܠܲܒܼܫܹܗ ܒܚܘܼܒܵܐ ܒܪ̈ܓܫܲܝ ܦܲܓܪܐ ܘܙܡܲܝ̈ ܢܲܦܫܵܐ . 21 : ܩܪܒܼܵܐ ܟܣܝܵܐ ܥܒܲܕ ܡܝܘܬܵܐ ܒܚܲܝܠܵܐ ܟܣܝܵܐ 22 ܘܙܟܝܼ ܠܦܓܼܪܐ ܘܢܲܦܫܵܐ ܘܚܪܲܪ ܐܸܢܘܿܢ . 23 ܫܒܹܐ ܗ̄ܘ̣ܵܐ ܓܸܢܣܹܗ ܠܒܝܼܫܵܐ ܘܡܵܘܬܵܐ ܛܪܘܢܵܐ ܕܡܪܕ : pb. f.165r 24 ܘܝܗ̣ܒ ܗ̄ܘ̣ܵܐ ܢܦܫܹܗ ܠܘܵܬ ܬܟܬܘܼܫܵܐ ܕܚܠܦ ܥܲܡܹܗ . 25 : ܢܦܲܩ ܠܲܩܪܒܼܵܐ ܕܠܘܩܒܼܵܠ ܒܝܼܫܵܐ ܠܚܘܼܪܒܵܐ ܘܲܙܟܵܝܗܝ 26 ܘܛܲܝܸܒܼ ܢܦܫܹܗ ܠܘܵܬܼ ܬܲܟܼܬܘܼܫܵܐ ܕܡܵܘܬܼܵܐ ܝܲܥܢܵܐ . 27 : ܐܚܕܕܲܪܵܐ ܥܲܡ ܚܲܣܝܼܢܵܐ ܒܪܓܲܬ ܠܲܚܡܵܐ 28 ܘܦܲܟܼܪܹܗ ܘܲܫܕܵܝܗܝ ܒܝܲܕ ܚܘܡܣܢܵܐ ܕܡ̣ܢ ܚܘܼܬܝ̈ܬܹܐ . 29 : ܚܒ ܪܘܚܢܐ ܡ̣ܢ ܦܓܼܪܢܐ ܒܚܲܝܠܵܐ ܕܪܘܼܚܵܐ 30 ܘܚܣܢ ܦܓܪܐ ܕܕܫܘܗܝ ܚܫ̈ܐ ܠܪܫܵܐ ܕܐܵܐܲܪ . 31 : ܐܲܗܸܠ ܘܓܚܸܟ ܦܓܼܪܵܬ ܫܝܼܛܵܐ ܥܲܠ ܚܲܣܝܼܢܵܐ 32 ܘܒܲܫܩܠܹܗ ܠܙܲܝܢܹܗ ܕܠܵܐ ܬܘܼܒܼ ܢܩܪܸܒܼ ܥܲܡ ܡܝܼ̈ܘܬܐ . 33 : ܙܸܠ ܠܵܟ ܒܝܼܫܵܐ ܠܘܵܬܼ ܒܲܪ ܙܘܓܵܟ ܐܡ̣ܪ ܗ̄ܘ̣ܵܐ ܠܹܗ 34 ܙܸܠ ܛܲܝܸܒܼ ܠܵܟ ܙܲܝܢܵܐ ܐ̄ܚܪܹܢܵܐ ܒܥܠܬ ܡܘܬܵܐ . 35 : ܙܸܠ ܬܩܢ ܠܟ ܢܫܒ̈ܐ ܕܡܵܘܬܼܵܐ ܒܝܲܕ ܡܘܝ̈ܬܐ 36 ܕܐܲܢܬ ܒܠܚܘܿܕܲܝܟ ܡܚܝܼܠ ܗ̄ܘ̣ ܚܲܝܠܵܟ ܡ̣ܢ ܬܟܼܬܘܫܐ . 37 : ܙܸܠ ܟܲܢܸܫ ܠܵܟ ܒܢܝ̈ܐ ܕܐܘܠܸܕܬ ܒܝܲܕ ܨܢܥ̈ܬܐ 38 ܘܙܝܢ ܐܢܘܿܢ ܒܡܐ ܟܠ ܩܪܨܐ ܐܲܝܟ ܕܡܥܕ ܐܲܢ̄ܬ . 39 : ܩܪܝܼ ܠܵܟ ܚܒܪܹ̈ܐ ܕܕܓܠܘܼܬܵܐ ܕܲܢܣܲܝܼܥܘܼܢܵܟ 40 ܕܐܢ̄ܬ ܕܓܠܐ ܐܢ̄ܬ ܘܒܼܕܓ̈ܠܐ ܡ [...] ܐ̄ܢܬ ܙ̇ܟܐ ܐ̄ܢܬ̇ . 41 : ܫܪܝܗܝ ܠܲܢܟܼܝܼܠܵܐ ܡ̣ܢ ܬܟܬܘܼܫܵܐ ܒܡܠܐ ܙܒܼܢܵܐ 42 ܕܢܐܙܲܠ ܢܪܟܸܒܼ ܦܘܼܪܣܵܐ ܕܡܵܘܬܐ ܒܐܸܣܟܹܝܢ ܕܝܼܢܵܐ . 43 : ܝܼܕܥ ܗ̄ܘ̣ܵܐ ܠܹܗ ܕܢܡܘܣܐܝܼܬ ܐܡ̇ܪ ܕܝܼܢܵܐ 44 ܘܲܒܼܥܘܼܗܵܕܵܢܵܐ ܕܩܕܡܝ̈ܬܐ ܒܥ̇ܐ ܕܢܸܙܟܹܐ . 45 : ܥܒ̇ܪ ܦܘܩܕܢܵܐ ܕܒܦܪܕܝܣܵܐ ܡܬܥܗܲܕ ܗ̄ܘ̣ܵܐ 46 ܘܒܣܟܠܘܼܬܼܵܐ ܐܲܝܟ ܣܗܕܘܼܬܵܐ ܡܬܓܘܣ ܗ̄ܘ̣ܵܐ . 47 : ܒܪܓܲܬ ܦܹܐܪܵܐ ܐܲܝܟ ܥܲܪܒܵܐ ܡܸܬܩܲܪܲܓܼ ܗ̄ܘ̣ܵܐ 48 ܕܗ̤ܝ ܥܪܒܬ̤ ܠܹܗ ܒܓܒܕܘܼܬ ܐ̄ܢܫܐ ܕܙܡܢ ܒܐܡܠܐ . 49 : ܠܐܪܡܝܼ ܐܝܕܼܵܐ ܕܐܕܡ ܘܚܵܘܵܐ ܡܚܵܬܹܐ ܗ̄ܘ̣ܵܐ ܠܹܗ 50 ܕܗܵܐ ܐܒܣܲܝ̈ܟ ܚܲܬܸܡܘ ܘܫܠܡܘ ܩܪܝ ܘܐܣܬܟܠ . 51 : ܫܛܪܐ ܟܬܲܒܼ ܠܝܼ ܐܵܕܼܵܡ ܒܲܥܸܕܢ ܕܚܵܒܼ ܠܚܛܝܼܬܵܐ 52 ܘܲܕܠܵܐ ܦܲܪܥܹܗ ܡܫܟܢ ܠܒܵܢܵܘ̈ܗܝ ܚܠܦ ܪܒܝܬܐ . 53 : ܡ̣ܢ ܫܘܼܪܝܵܐ ܩܢ̇ܝܬ ܫܘܼܠܛܵܢܵܐ ܥܲܠ ܡܝܘ̈ܬܐ 54 ܠܵܐ ܗ̄ܘ̣ܵܐ ܒܛܘܼܫܝܵܐ ܟܬܲܒܘ ܘܐܫܬܥܒܲܕܘ ܐܝܟ ܚܲܝܒܹ̈ܐ . 55 : ܠܵܘ ܒܲܩܛܝܼܪܵܐ ܫܒܹܐ ܠܝܼ ܓܸܢܣܲܟ ܐܸܠܵܐ ܒܚܘܼܒܵܐ 56 ܗܢܘܿܢ ܩܲܒܸܠܘ ܒܝܲܕ ܨܒܝܼܢܵܐ ܕܢܸܗܘܘܿܢ ܥܲܒܼܕܹ̈ܐ . 57 : ܠܵܐ ܗ̄ܘ̣ܵܐ ܐܵܕܼܵܡ ܘܒܢܲܝ̈ ܕܵܪܹܗ ܚܒܼܘ ܠܝܼ ܒܲܠܚܘܿܕ 58 ܕܟܼܠܹܗ ܟܝܢܵܐ ܚܒܝܼܫ ܒܐ ܫܛܪܐ ܕܡܝܘܬܘܬܐ . 59 : ܘܐܢ ܥܦܪܢܵܐ ܐܲܢ̄ܬ ܘܡܫܘܬܲܦ ܐܲܢ̄ܬ ܒܚܫܲܝ̈ ܦܓܼܪܐ 60 ܚܘܪ ܒܟܝܢܵܟ ܘܕܵܥ ܕܚܒܝܼܫ ܐܲܢ̄ܬ ܒܸܐܫܛܵܪ [...] ܡܵܪܘܼܬܝ . 61 : ܠܲܝܬ ܦܓܼܪܢܐ ܩܢܹܐ ܗܕܡܹ̈ܐ ܕܠܵܘ ܡܵܝܘܵܬܼܵܐ ܗ̄ܘ̣ 62 ܘܐܸܢ ܡܝܘܬܐ ܗ̄ܘ̣ ܬ̇ܚܹܝܬ ܥܲܒܕܘܼܬܼܵܐ ܕܝܼܠܝ ܘܲܕܡܵܘܬܼܵܐ ܗ̄ܘ̣ . 63 ܐܘ ܚܵܘܵܐ ܠܝܼ ܕܠܵܘ ܡܝܘܬܵܐ ܐܲܢ̄ܬ ܘܐܗܡܹܐ ܡܢܵܟ . 64 : ܘܐܢ ܡܵܝܘܬܵܐ ܐܲܢ̄ܬ ܟܝܵܢܵܟ ܫܪܐ ܚܸܪܝܵܢ ܡܸܠܲܝ̈ܟ 65 : ܚܵܘܵܐ ܣܲܩܪܵܐ ܕܝܗ̣ܒ ܠܵܟ ܡܲܠܟܵܐ ܕܠܵܘ ܡܝܘܬܵܐ ܐܲܢ̄ܬ 66 ܟܲܕ ܐܦ ܗܕܐ ܠܵܐ ܡܩܒܸܠ ܐ̄ܢܐ ܥܲܠ ܥܲܦܪܢܵܐ . 67 : ܦܓܪܢܝܵܐ ܐܲܢ̄ܬ ܠܡ̇ܢ ܡܬܒܥ̈ܝܢ ܡ̈ܠܐ ܒܕܝܼܢܵܐ 68 ܟܝܫܗ ܕܦܓܼܪܐ ܚܒ̣ܠܐ ܗ̄ܘ̣ ܟܠܹܗ ܕܡܵܝܘܬܘܬܵܐ . 69 : ܗܠܝܢ ܗܘ̣ ܡܬܚܫܲܒܼ ܗ̄ܘ̣ܵܐ ܐܟ̇ܠܩܪܨܐ 70 ܟܲܕ ܡܬܚܫܚ ܒܗܦܟ̈ܬܐ ܕܠܘܼܩܒܼܵܠ ܦܲܓܼܪܵܐ . 71 : ܒܕܡܘܼܬܼ ܣܟܼܪܵܐ ܐܚܝܼܕ ܗ̄ܘ̣ܵܐ ܠܵܗ̇ ܠܡܝܘܬܘܬܐ 72 ܟܕ ܣܒ̇ܪ ܗ̄ܘ̣ܵܐ ܕܒܗ̇ ܙܟܐ ܠܗ ܐܲܝܟ ܡܵܘܬܵܐ . 73 : ܣܢܝܐ ܒܟܣܝܐ ܡܲܠܸܠ ܗܵܠܹܝܢ ܒܓܵܘ ܚܘܼܫܒܵܘ̈ܗܝ 74 ܘܒܕܩ ܠܒܵܐ ܒܗܹܝܢ ܚ̇ܐܪ ܗ̄ܘ̣ܐ ܐܲܝܟ ܕܒܥܓܝܐ . 75 : ܘܡܸܛܠ ܕܚ̣ܙܵܐ ܒܥܝܵܢܵܐ ܟܣܝܼܬܼܵܐ ܗܸܪܓܹܗ ܕܒܝܼܫܵܐ 76 ܓܠܗ̇ ܠܣܢܐܘܼܬܵܐ ܕܒܝܼܫܘܼܬܝܲܨܪܵܐ ܠܟܹܝܢ ܚܙ̈ܝܐ . 77 : ܒܩܵܠܵܐ ܓܠܝܵܬ ܡܠܸܠ ܐܸܢܹܝܢ ܠܣܬܝܼܪ̈ܬܐ 78 ܕܗܵܐ ܠܲܡ ܐܬܐ ܐܟ̇ܠܩܪܨܐ ܕܢܐܡܲܪ ܕܝܼܢܵܐ . 79 ܗܵܐ ܐܪܟܘܼܢܵܐ ܘܐܲܚܝܼܕ ܥܵܠܡܵܐ ܬܒ̇ܥ ܒܐܝܕ̈ܝ : pb. f.165v 80 ܕܡܲܠܐ ܙܕܩ̈ܐ ܕܡܝܘܿܬܘܼܵܬܐ ܐܲܝܟ ܡܵܝܘܿܬܹ̈ܐ . 81 : ܒܐܣܟܹܝܡ ܕܝܼܢܵܐ ܐܡ̣ܪ ܠܘܼܩܒܵܠܝ ܐܲܝܟ ܕܥܲܡ ܐ̄ܢܫܐ 82 ܒܪܢܫܵܐ ܐܲܢ̄ܬ ܦܪܘܿܥ ܐܲܝܟ ܐ̄ܢܫܐ ܕܚܲܝܵܒ ܕܝܼܢܵܐ . 83 : ܒܗܦܘ̈ܬܐ ܕܲܪܫ ܐܵܦ ܥܲܡܝ ܐܲܝܟ ܕܥܲܡ ܐܵܕܼܵܡ 84 ܐܕܡܝܵܐ ܐܢ̄ܬ ܥܩܪܵܐ ܕܓܲܪܦܹܗ ܢܲܗܪܵܐ ܕܨܢܥܵܬܝܼ . 85 : ܡܵܢܵܐ ܚܬܝܼܪ ܐܲܢ̄ܬ ܒܒܢ̈ܬ ܩ̈ܠܐ ܕܗ̣ܘ̈ܝ ܨܹܐܕܲܝܟ 86 ܠܵܐ ܬܫܬܒܗܲܪ ܒܕܠܵܐ ܕܝܼܠܵܟ ܕܗܵܐ ܥܲܦܪܵܐ ܐܲܢ̄ܬ . 87 : ܒܟܼܝܵܢܝ ܚ̇ܐܪ ܐܲܝܟ ܕܒܼܫܝܼܛܵܐ ܣܢܹܐܹܗ ܕܓܸܢܣܲܢ 88 ܘܠܵܐ ܡܸܬܼܟܲܩܹܐ ܒܚܲܝܠܵܐ ܕܠܒܼܫܢܝ ܡ̣ܢ ܓܵܘܟܲܪܣܵܐ . 89 : ܟܣܝܵܐ ܡܸܢܹܗ ܓܠܝܼܘܼܬܼ ܡܲܚܲܬܿܚܬܿܝ ܕܲܠܘܵܬ ܐ̄ܢܫܐ 90 ܘܠܵܐ ܝ̇ܕܥ ܠܹܗ ܠܗ̇ܘ ܬܘܼܩܵܢܵܐ ܕܗܘ̤ܵܐ ܒܐܝܼܕ̈ܝ . 91 : ܐܵܦ ܐ̄ܢܐ ܒܫܬܩܵܐ ܡܣܬܪ ܐ̄ܢܐ ܠܗ̇ ܠܪܒܘܼܬܝ ܡܸܢܗ 92 ܥܕܡܵܐ ܕܓ̇ܡܪ ܪܓܬ ܢܟܼܠܹܗ ܒܡܘܬܵܐ ܕܥܠܝܼ . 93 : ܗܫܵܐ ܒܕܝܼܢܵܐ ܡܚܘܐ ܐ̄ܢܐ ܠܹܗ ܡ̣ܢ ܟܡܘ̈ܣܐ 94 ܕܥܘ̇ܠܐܝܬ ܠܟ̇ܠܩܪܨܐ ܒܡܵܝܘܿܬܘܼܬܼܵܐ . 95 : ܐܸܢ ܡܝܘ̈ܬܐ ܚܝܒܼܝܼܢ ܠܹܗ ܡܸܛܠ ܕܲܚ̣ܛܵܘ 96 ܐ̄ܢܐ ܕܕܟܐ ܐ̄ܢܐ ܡ̣ܢ ܟܘ̈ܬܡܬܐ ܡ̇ܢ ܕܐ̇ܢ ܥܲܡܝ . 97 : ܘܐܸܢ ܗܘ̤ ܕܐܵܕܼܵܢ ܚܸܒ ܘܐܬܡܫܟܢ ܕܫ̣ܡܥ ܡܸܠܟܹܗ 98 ܠܝܼ ܕܠܵܐ ܚܣܢܢܝ ܐܦܠܵܐ ܒܪܸܡܙܵܐ ܡ̇ܢ ܡܲܩܪܸܒ ܥܲܡܝܼ . 99 : ܡܵܕܹܝܢ ܓܲܠܝܵܐ ܗ̄ܝ̣ ܕܥܘܿܠܐܝܬ ܣ̇ܢܐ ܒܓܘܼܡܕܵܐ 100 ܘܠܵܘ ܟܐܢܐܝܼܬ ܡܲܡܠܸܟ ܫܲܒܼܛܹܗ ܥܲܠ ܡܵܝܘ̈ܬܹܐ . 101 : ܘܟܲܕ ܛܵܒܼ ܓܠܝܵܐ ܕܡܚܪܲܪ ܐ̄ܢܵܐ ܡ̣ܢ ܫܘܼܥܒܵܕܹܗ 102 ܡܩܒܸܠ ܐ̄ܢܵܐ ܠܹܗ ܒܝܲܕ ܨܒܝܼܢܵܐ ܠܡܘܬܐ ܕܢܟܼܠܹܗ . 103 : ܒܡܵܘܬܵܐ ܓܵܙ̣ܡ ܘܲܡ̣ܕܚܸܠ ܠܝܼ ܐܲܝܟ ܡܵܘܬܵܐ 104 ܘܒܝܲܕ ܡܵܘܬܵܐ ܣܚ̇ܦ ܐ̄ܢܵܐ ܠܹܗ ܡ̣ܢ ܫܘܼܠܛܢܹܗ . 105 : ܒܙܝܢܵܐ ܕܚܫ̈ܐ ܕܡܝܘܿܬܘܼܬܼܵܐ ܡܩܪܸܒܼ ܠܘܼܩܒܵܠܝ 106 ܒܚܫܵܐ ܕܩܢܘܿܡܝ ܡܸܠܦ ܐ̄ܢܵܐ ܠܹܗ ܕܲܡܚܝܼܠ ܚܲܝܠܹܗ . 107 : ܒܗ̇ܘ ܡܵܐ ܕܣܒܲܪ ܕܐܬܡܫܟܢ ܒܗ ܐܵܕܼܵܡ ܘܒܒܢ̈ܘܗܝ 108 ܒܹܗ ܥܛ̇ܐ ܐ̄ܢܵܐ ܫܛܵܪ ܡܵܪܘܬܹܗ ܡ̣ܢ ܡܝܘ̈ܬܐ . 109 : ܒܡܵܘܬܵܐ ܚܲܬܡܹܗ ܠܲܫܛܵܪ ܚܘܒܹ̈ܐ ܕܓܸܢܣܵܐ ܕܐ̄ܢܫ̈ܐ 110 ܘܲܒܝܲܕ ܡܵܘܬܵܐ ܕܒܪܸܫ ܩܲܝܣܵܐ ܡܬܠܚ ܐ̄ܢܵܐ ܠܗ . 111 : ܠܥܹܝܢ ܪ̈ܘܼܚܵܢܹܐ ܘܦܓܪ̈ܢܝܹܐ ܡܒܛܸܠ ܐ̄ܢܵܐ ܠܹܗ 112 ܠܓܙܪܕܝܼܢܵܐ ܕܡܫܐܒܗܲܪ ܒܹܗ ܐܲܝܟ ܙܲܟܵܝܵܐ . 113 : ܠܫܡܝܢܹ̈ܐ ܘܠܐܪ̈ܥܢܝܹܐ ܡܚܵܘܹܐ ܐ̄ܢ̄ܐ ܠܹܗ 114 ܠܦܘܼܪܩܵܢ ܚܲܝܹ̈ܐ ܘܲܠܚܘܼܕܵܬܵܐ ܕܡܸܫܬܲܡܠܹܐ ܒܝܼ . 115 : ܫܡܲܝܵܐ ܘܐܲܪܥܵܐ ܩ̇ܪܵܬ ܐ̄ܢܵܐ ܠܝܼ ܣܗܕ̈ܐ ܒܚܝܪ̈ܐ 116 ܘܒܫܡ ܟܲܣܝܵܐ ܡܚܬܡ ܐ̄ܢܵܐ ܠܹܗ ܠܫܘܼܘܕܵܝ ܡܸܠܲܝ̈ . 117 : ܡܠܝܼ̈ܠܹܐ ܘܚܲܪ̈ܫܹܐ ܗܘ̤ܵܘ ܡܨܥ̈ܝܹܐ ܒܹܝܬ ܠܝܼ ܠܒܝܼܫܵܐ 118 ܕܕܠܐ ܕܼܝܢܐ ܡܓܪܓ ܣ̇ܢܐ ܠܡܘܬܐ ܝܲܥܢܵܐ . 119 : ܘܐܢܗܘ̤ ܥܘ̇ܠ ܘܨܗܐ ܠܥܘ̣ܠܵܐ ܘܨܗܠ ܠܲܕܡܵܐ 120 ܕܡܘ ܟܹܐܢܵܐܝܼܬ ܘܐܲܟܸܣܘ ܥܘܼܠܗ ܘܦܪܣܵܘ ܢܟܼܠܗ . 121 : ܗܵܐ ܡܩܒܸܠ ܐ̄ܢܵܐ ܠܓܙܪ ܕܝܼܢܵܐ ܕܥ̇ܘܠܘܬܗ 122 ܘܡܚܘܹܐ ܐ̄ܢܵܐ ܕܠܵܘ ܒܲܩܛܝܼܪܵܐ ܚܣܢܢܝ ܡܵܘܬܵܐ . 123 : ܗܵܐ ܢܚ̇ܬ ܐ̄ܢܵܐ ܠܥܘܼܡܩܵܐ ܕܫܝܘܿܠ ܐܲܝܟ ܕܠܝܲܡܵܐ 124 ܘܩܠܝܼܠܐܝܼܬ ܡܟܪܸܙ ܐ̄ܢܵܐ ܠܹܗ ܠܲܫܡܵܐ ܕܙܵܟܼܘܬܝ . 125 : ܗܵܐ ܡܫܲܠܸܡ ܐ̄ܢܵܐ ܛܘܼܦܣܹ̈ܐ ܘܐ̄ܪ̈ܵܙܹܐ ܕܪܫܡܘ ܟܸܐܢܹ̈ܐ 126 ܘܦܲܪܥ ܐ̄ܢܵܐ ܠܹܗ ܐܓܼܪܐ ܠܝܵܘܢܲܢ ܕܡܝܼܬ ܡܛܠܬܝ . 127 : ܒܝܲܕ ܣܘܼܥܪ̈ܵܢܹܐ ܡܚܵܘܹܐ ܐ̄ܢܵܐ ܠܵܗ̇ ܠܗ̇ܝ ܡܚܬܬܐ 128 ܕܢܚܸܬ ܘܲܣܠܸܩ ܘܐܟܪܙ ܙܟܘܬܝ ܐ̄ܪܙܟܐܝܬ . 129 ܒܐ̄ܪܙܸܐ ܒܠܥܹܗ ܢܘܢܐ ܠܝܘܢܵܢ ܟܕܠܵܐ ܡܝܼܬ 130 ܠܝܼ ܒܣܘܥܵܪܵܢܵܐ ܒܠܥ ܡܵܘܬܵܐ ܘܠܵܐ ܡܚܲܒܸܠ ܠܝܼ . 131 : ܢܪܝܼܡܘܿܢ ܡܸܟܹܝܠ ܬܪ̈ܥܹܐ ܕܲܫܝܘܿܠ ܬܪܥܐ ܩܕܡܝ 132 ܕܥܘܠ ܐܦܩ ܫܒܝܼܵܬܐ ܕܐܵܕܼܵܡ ܡ̣ܢ ܚܲܣܝܼܢܵܐ . 133 : ܐܚܘܼܬ ܒܲܕܡܵܐ ܕܕܝܬܩܹܐ ܚܕܬܐ ܕܩܢܘܿܡܝ 134 ܘܐܫܪܐ ܚܒܝܼ̈ܫܹܐ ܕܚܒ̣ܫ ܡܵܘܬܵܐ ܒܓܘܒܐ ܕܫܝܘܿܠ . 135 ܒܕܸܡܝ ܟܵܬܸܢܵܐ ܘܲܡܚܲܬܸܡ ܐ̄ܢܵܐ ܦܘܼܪܩܵܢ ܐ̄ܢܵܫܵܐ : pb. f.166r 136 ܕܡܵܘܬܵܐ ܗ̄ܘ̣ ܣܵܗܕܵܐ ܕܡܫܪܪ ܠܵܗ̇ ܠܲܕܝܵܬܸܩܹܐ . 137 : ܥܲܠ ܪܸܫ ܩܲܝܣܵܐ ܟܵܬܸܒܢܵܐ ܠܵܗ̇ ܒܲܕܡܵܐ ܕܩܢܘܿܡܝ 138 ܘܡܬܠܚ ܐ̄ܢܐ ܫܛܵܪ ܚܒ̈ܐ ܕܚܒܼܘ ܠܲܚܛܝܼܬܼܵܐ . 139 : ܢܚܸܬ ܡܚܐ ܟܠ ܘܼܥ̣ܡܕ ܒܫܝܘܿܠ ܝܡܐ ܡܝܬܐ 140 ܘܠܩܢܝܼ ܐܸܢܘܿܢ ܚܝܠ ܚܘܬܐ ܠܡ̈ܝܐ ܡܝ̈ܬܐ . 141 : ܒܡܫܒܼܐ ܒܚܲܝܐ ܐܲܙܝܼܥ ܐܸܢܘܿܢ ܠܲܕܠܵܐ ܪܸ̈ܓܼܫܹܐ 142 ܘܫܪܝ ܪ̈ܕܝܢ ܐܠܦܵܐ ܕܡܝ̈ܐܬܐ ܠܘܥܕܵܐ ܕܚܲܝܹ̈ܐ . 143 : ܒܙܘܥ̈ܐ ܕܫܬܩܵܐ ܩܥ̣ܐ ܓܲܢ̄ܒܪܵܐ ܒܡܵܘܬܵܐ ܝܲܥܢܵܐ 144 ܘܐܚܕܹܗ ܓܘܼܢܚܵܐ ܒܛܒܵܐ ܚܲܕܬܵܐ ܕܦܘܼܢܵܝ ܡܝܼ̈ܬܹܐ . 145 : ܗܒܼܠܝ ܫܩܝܼܬܵܐ ܕܒܢܝ̈ ܐܕܵܡ ܕܝܲܗ̣̄ܒܠܟ ܒܝܼܫܵܐ 146 ܟܕܼܘ ܫܥܒܕܬ ܠܒܲܢܲܝ̈ ܚܸܐܕܹ̈ܐ ܒܢܝܼܪܵܟ ܩܲܫܝܵܐ . 147 : ܙܵܥ ܘܐܬܒܠܗܝ ܡܵܘܬܵܐ ܛܪܘܿܢܵܐ ܒܩܵܠ ܦܸܬܓܼܵܡܵܘ̈ܗܝ 148 ܘܐܦܸܩ ܠܘܿܓܕܹܗ ܫܒܝܼܬܼܵܐ ܕܐ̄ܢܵܫܐ ܟܕܠܵܐ ܨ̇ܒܐ . 149 : ܢܦ̣ܩܘ ܐܲܣܝܼܪܹ̈ܐ ܡ̣ܢ ܓܵܘܓܘܼܒܵܐ ܕܠܵܐ ܚܝܘܬܵܐ 150 ܘܐܟܪܸܙܘ ܣܲܒܼܪܵܐ ܕܚ̇ܝܬ ܡܝ̈ܬܐ ܠܲܕܠܵܐ ܣܲܒܼܪܵܐ . 151 : ܣܒܪܬܐ ܚܲܕܬܵܐ ܐܲܝܬܝܼܘ ܡܝ̈ܬܐ ܠܚ̈ܝܐ ܡܝ̈ܬܐ 152 ܘܛܠ̣ܡܘ ܚ̈ܝܐ ܠܩܵܠܵܐ ܚܲܕܬܵܐ ܕܡܲܠܸܠܘ ܡܝܼܬܹ̈ܐ . 153 : ܗܘ̤ܵܘ ܐܝܼܙܓܲܕܹ̈ܐ ܒܩܝܼܪܹ̈ܐ ܕܚܘ ܠܡܝ̈ܬܐ ܚܲܝܹ̈ܐ 154 ܘܐܫܡܥ ܛܸܒܵܐ ܕܩܵܠ ܦܘܼܪܩܵܢܵܐ ܒܐܸܕܢܲܝ̈ ܟܠܢܵܫ . 155 : ܠܩܵܠ ܥܢܝܼܕ̈ܐ ܡܬܢܚܡܝܼܢ ܗ̄ܘ̣̇ܘ ܡܝ̈ܬܐ ܕܥܘ̣ܠܵܐ 156 ܟܲܕ ܚ̇ܙܝܢ ܗ̄ܘ̣ܵܘ ܚܘܼܕܵܬ ܦܓܪܵܐ ܘܦܡܵܝ ܢܲܦܫܵܐ . 157 : ܡܝ̈ܬܐ ܠܡܝܼ̈ܢܬ ܡܫܬܥܝܼܢ ܗ̄ܘ̣ܵܘ ܚܕܬ̇ܐ ܕܗܘ̤ܬ 158 ܕܐܝܟܢ ܚܣܢܹܗ ܡܘܵܬܐ ܠܡܘܬܵܐ ܘܢܚܡ ܡܝܼ̈ܬܹܐ . 159 : ܬܲܗܪܵܐ ܪܲܒܵܐ ܡܸܬܡܠܲܠ ܗ̄ܘ̣ܵܐ ܒܐܲܪܥܵܐ ܕܲܝܗܘܿܕ 160 ܟܕ ܦܓ̇ܥ ܗ̄ܘ̣ܵܐ ܡܝܼܬܵܐ ܒܝܼܚܐ ܕܝ̇ܕܥ ܗ̄ܘ̣ܵܐ ܠܹܗ . 161 : ܠܘ ܥܢܝܼܕܹ̈ܐ ܕܡܝܼܬܘ ܡ̣ܢ ܢܘܓܼܪܐ ܚܵܝܘ ܒܲܨܠܝܼܒܵܐ 162 ܕܟܼܠܢܵܫ ܠܐܲܚܘܼܗܝ ܘܠܒܢܲܝ̈ ܓܸܢܣܹܗ ܡܸܫܬܵܘܕܲܥܘܵܬܐ . 163 : ܠܵܐ ܓܹܝܪ ܢܲܝܲܚܡ ܡ̣ܢ ܩܕܡ̈ܝܐ ܕܪܲܚܝܼܩܝܼܢ ܗ̄ܘ̣ܵܘ 164 ܕܕܠܡܵܐ ܬܕܲܓܸܠ ܥܝܢܵܐ ܕܒܸܣܪܐ ܒܣܵܗܕܘܼܬ ܩܘܼܫܵܬܐ . 165 : ܡܸܢܹܗ ܕܕܪܐ ܕܩܝܡܝܢ ܗ̄ܘ̣ܵܘ ܒܚ̈ܝܐ ܕܬܢܢ 166 ܡܢܹܗ ܐܩܝܼܡ ܕܢܗܘܘܿܢ ܣܗܕ̈ܐ ܕܟܼܵܪܘܿܙܘܼܬܹܗ . 167 : ܐܘܿ ܓܢ̄ܒܪܐ ܕܢܚܸܬ ܠܫܝܘܿܠ ܒܐܹܘܪܚܵܐ ܕܟܼܠܢܵܫ 168 ܘܦܣܒܗ̇ ܠܐܘܪܚܐ ܕܡܪܕܝܼܬ ܐ̄ܢܫ̈ܐ ܕܠܒܹܝܬ ܡܝ̈ܬܐ . 169 : ܐܘ ܠܩܒܝܼܪܵܐ ܕܒܠܥܹܐ ܡܵܘܬܵܐ ܘܠܵܐ ܐܸܬܚܒܲܠ 170 ܐܘܿ ܦܓܪܢܐ ܕܠܵܐ ܐܬܪܦܝܼ ܪܝܟܼܵܒ ܦܓܼܪܹܗ . 171 : ܐܘ ܐܬܠܝܵܛܐ ܕܐܚܲܕ ܕܲܪܵܐ ܥܲܡ ܚܲܣܝܼܢܵܐ 172 ܘܐܣܒܪ ܕܢܦ̣ܠ ܘܗܦܟ ܣܲܚܦܹܗ ܘܐܩܝܼܡ ܓܸܬܣܹܗ . 173 : ܢܦ̣ܠ ܐܲܝܟ ܕܨܒܼܵܐ ܒܦܓܼܪܐ ܘܢܲܦܫܵܐ ܐܲܝܟ ܚܲܝܒܹ̈ܐ 174 ܘܩܡ ܘܐܬܢܚܡ ܘܐܩܝܼܡ ܦܲܓܼܪܵܐ ܘܚܲܪܪ ܢܲܦܫܵܐ . 175 : ܒܗܵܕܹܐ ܬܢܘܝ ܐܸܚܲܕ ܕܲܪܵܐ ܥܲܡ ܚܲܣܝܼܢܵܐ 176 ܕܒܙܟܘܼܬܹܗ ܢܚܲܪܪ ܓܸܢܣܹܗ ܡ̣ܢ ܥܲܒܼܓܘܼܬܼܵܐ . 177 : ܒܡܵܘܬܹܗ ܚܣܢܹܗ ܚ̇ܣܢ ܟܠܐ ܡܚܐ ܠܟܠܐ 178 ܒܗ̇ܘ ܡܵܐ ܕܣܒܪ ܕܚܵܝܒܼ ܐ̄ܢܵܫܵܐ ܒܗ ܐܸܫܬܦܠ . 179 ܒܡܵܘܬܵܐ ܟܬܲܒܼܘ ܠܹܗ ܫܛܪ ܥܲܒܼܕܘܼܬܵܐ ܐܵܕܼܵܡ ܘܲܒܢ̈ܘ : ؟؟؟ 180 ܘܲܒܝܲܕ ܡܵܘܬܵܐ ܚܲܪܲܪ ܐܵܕܼܵܡ ܠܐܕܡ ܘܲܒܼܢܵܘ̈ܗܝ . 181 : ܡܝܼܬ ܡܝܘܬܵܐ ܐܵܕܼܵܡ ܕܲܬܪܹܝܢ ܡܸܛܠ ܐܵܕܼܵܡ 182 ܘܩܡ ܒܲܪ ܐܕܡ ܘܐܚܼܝ ܠܐܵܕܼܵܡ ܘܠܝܠܕ̈ܬܹܗ . 183 : ܡܝܬܼ ܦܓܼܪܢܐ ܕܡܪܟܸܒ ܗ̣ܵܘܐ ܒܥܪ̈ܩܝ ܪܘܼܚܵܐ 184 : ܘܩܡ ܘܐܬܢܚܲܡ ܒܚܹܝܠ ܐܘܼܡܵܢܵܐ ܕܣܲܬܪܗ ܘܲܒܢ̣ܵܝܗܝ 185 : ܒܢܘܼܚܵܡ ܦܓܼܪܹܗ ܚܕܝܼܘ ܐܪ̈ܥܢܐ ܘܫܡܝ̈ܢܹܐ 186 ܘܐܦܨܲܚ ܐܸܢܘܿܢ ܕܟܼܡܝܼܪܝܼܢ ܗ̣̄ܘܵܘ ܡܛܠ ܡܵܘܬܹܗ . 187 : ܚܕܝܼܘ ܪ̈ܘܚܢܹܐ ܕܲܙܟܼܵܐ ܒܡܵܘܬܹܗ ܠܡܵܘܬܼܵܐ ܝܲܥܢܵܐ 188 ܘܢܚܸܬܘ ܙܚܘ ܦܓܼܪܗ ܒܩܲܒܼܪܵܐ ܐܲܝܟ ܙܟܲܝܵܐ . 189 : ܗܝܟܠ ܡܲܠܟܵܐ ܥܒܼܝܼܕ ܗ̣̄ܘܵܐ ܦܓܼܪܹܗ ܠܫܡܝܢܹ̈ܐ 190 ܘܡܲܗܠܠܝܼܢ ܗ̣̄ܘܵܘ ܩܵܠ ܙܵܟܘܬܵܐ ܠܚ̇ܣܢ ܡܵܘܬܵܐ . 191 ܫܘܼܒܼܚܵܐ ܩܥ̣ܘ ܠܹܗ ܟܲܕ ܣܵܠܸܩ ܗ̄ܘ̣ܵܐ ܡ̣ܢ ܓܵܘ ܩܲܒܼܪܵܐ : pb. f.166v 192 ܒܪܝܼܟ ܕܒܼܡܘܬܹܗ ܩܛܠܗ ܠܡܵܘܬܼܵܐ ܕܚܸܒܼܠ ܐ̄ܢܵܫܵܐ . 193 : ܟܡܝܼܪܝܼܢ ܗ̄ܘ̣ܵܘ ܛܵܒܼ ܥܲܠ [...] ܘܼܢܵܕܢܹܗ ܐܲܝܟ ܕܥܲܠ ܡܲܠܟܵܐ 194 ܘܐܠܒܸܫ ܐܢܘܿܢ ܓܘܢܐ ܦܲܐܝܵܐ ܒܝܘܿܡ ܢܘܼܚܵܡܹܗ . 195 : ܒܝܲܕ ܚܘܪ̈ܐ ܚܘܼܝ ܐܢܘܿܢ ܠܲܫܡܲܝܵܢܹܐ 196 ܕܢܲܠܸܦ ܐܸܢܘܿܢ ܥܲܠ ܚܘܼܕܵܬܵܐ ܕܗܵܘܹܐ ܒܐܝܼܕܵܘ̈ܗܝ . 197 : ܚܙܵܬܵܐ ܕܬܲܗܪܵܐ ܚܵܘܝܼ ܥܝܼܪܹ̈ܐ ܠܐܪ̈ܥܢܝܐ 198 ܠܒܼܘܫܵܐ ܦܐܝܵܐ ܕܠܒܼܫܝܼܢ ܦܓܼܪ̈ܐ ܒܝܘܿܡ ܢܘܼܚܵܡܵܐ . 199 : ܒܝܲܕ ܦܐܝܘܬܵܐ ܕܠܒܘܫܝ̈ܗܘܢ ܐܠܦ ܐܸܢܘܿܢ 200 ܕܒܐܬ̤ܐ ܕܫܲܝܢܵܐ ܙܪܲܥ ܒܐܕܢܲܝ̈ܗܘܿܢ ܩܵܠ ܦܘܼܪܩܵܢܵܐ . 201 : ܡ̇ܢ ܒܲܥܝܵܬ̇ܝܼܢ ܚܲܝܵܐ ܒܡܝܼ̈ܬܹܐ ܠܢܫ̈ܐ ܐܸܡ̣ܪܘ 202 ܬܚܸ̈ܝܢ ܕܩܡ ܘܐܸܬܢܲܚܲܡ ܘܚܲܣܢܹܗ ܠܡܵܘܬܵܐ . 203 : ܥܲܓܸܠܘ ܟܹܐܦܵܐ ܡ̣ܢ ܦܘܼܡ ܩܲܒܼܪܵܐ ܒܪܸܡܙܵܐ ܟܣܝܵܐ 204 ܘܦܬܚ̣ܘ ܬܲܪܥܵܐ ܩܕܵܡ ܥܝܢܝܗܹ̈ܝܢ ܘܥܵܠܹܝ̈ܢ ܘܲܚܙ̈ܝ . 205 : ܠܡ̇ܢ ܟܲܝ ܫܩܠܘܼܗ̇ ܥܝܼܪܹ̈ܐ ܠܟܹܐܦܵܐ ܕܛܒܼܝܵܥܐ ܗ̣̄ܘܵܬ 206 ܕܥܣܩܐ ܗ̣̄ܘܵܬ ܠܹܗ ܠܐܟܐ ܡܘܬܐ ܕܥܪܝܼܡ ܟܹܐܦܵܐ . 207 : ܗܵܐ ܢܘܼܚܡܵܐ ܕܥܣܸܩ ܣܲܓܝܼ ܒܪܸܡܙܵܐ ܣܲܥܪܹܗ 208 ܘܐܝܟܵܢ ܟܐܦܵܐ ܕܦܫܝܼܩܵܐ ܗ̣̄ܘܵܬ ܠܵܐ ܐܲܪܝܼܡܵܗ̇ . 209 : ܦܓܼܪܹܗ ܦܠܸܛ ܡ̣ܢ ܦܘܼܡ ܡܵܘܬܵܐ ܐܪܝܵܐ ܪܗܝܼܒܼܵܐ 210 ܘܟܹܐܦܵܐ ܕܫܝܼܛܵܐ ܩܪܵܐ ܪ̈ܘܚܢܹܐ ܕܲܢܪܝܼܡܘܼܢܵܗ̇ . 211 : ܠܵܐ ܥܣܩܵܐ ܗ̣̄ܘܵܬ ܠܗ̇ܘ ܦܘܼܩܕܢܵܐ ܕܢܲܚܸܡ ܦܲܓܼܪܹܗ 212 ܕܢܪܝܼܡ ܟܹܐܦܵܐ ܐܦܲܝ̈ ܬܲܪܥܵܐ ܘܐܲܣܸܢ ܢܸܦܘܿܩ . 213 : ܡܛܠ ܥܲܝܢܵܐ ܕܦܓܪ̈ܢܝܹܐ ܫܲܩܠܵܗ̇ ܠܟܹܐܦܵܐ 214 ܕܢܸܚܙܘܿܢ ܩܲܒܼܪܵܐ ܘܡܐܢܲܝ̈ ܦܓܼܪܐ ܘܢܩܢܘܿܢ ܣܲܒܼܪܵܐ . 215 : ܠܫܘܼܪܵܪ ܐ̄ܢܫܐ ܦܬܚܹܗ ܠܩܲܒܼܪܵܐ ܩܕܼܵܡ ܚܙ̈ܝܐ 216 ܕܠܵܐ ܢܸܬܦܠܓܘܿܢ ܥܲܠ ܢܘܼܚܵܡܹܗ ܕܕܲܠܡܵܐ ܠܵܐ ܩܵܡ . 217 : ܕܩܡ ܫܲܪܝܼܪܵܐ ܗ̄ܝ̣ ܘܗܵܕܹܐ ܕܢܝܼܚܵܐ ܛ̇ܒܼ ܡ̣ܢ ܫܸܡܫܵܐ 218 ܘܣܗ̇ܕ ܪܗܛܵܐ ܕܟܵܪܘܿܙܘܼܬܹܗ ܠܐܪ̈ܒܲܠܦܸܢܚܵܢ . 219 : ܘܟܲܕ ܛܵܒܼ ܓܠܝܵܐ ܩܝܵܡܬܹܗ ܠܟܼܠܵܐ ܒܝܲܕ ܣܘܼܥܪ̈ܵܢܹܐ 220 ܠܥܛܠܝ̈ ܠܸܒܵܐ ܘܣܡܚ̈ ܢܦܫܵܐ ܠܵܐ ܫܪܝܼܪܵܐ . 221 : ܕܩܡ ܘܐܬܢܚܲܡ ܗܵܐ ܬܲܚܘܼܝܵܬܐ ܕܪܲܒܘܼܬ ܚܲܝܠܹܗ 222 ܕܒܛܠ ܛܘܥܝܲܝ ܘܫ̣ܪܐ ܦܟܵܪܹ݁ܐ ܕܡܝܘܬܘܬܐ . 223 : ܩܡ ܠܬܠܬܵܐ ܘܠܵܐ ܬܐܕܓܠ ܫܘܼܘܕܵܝ ܡܸܠܵܘ̈ܗܝ 224 ܘܫܡܠܝܼ ܐ̄ܪܙܐ ܕܨܪ ܒܲܪ ܡܲܬܲܝ ܒܟܲܪܣܐ ܕܒܘܼܢܵܐ . 225 : ܬܠܵܬܵܐ ܝܵܘܡܝܼ̈ܢ ܗܘ̣ܐ ܒܲܬܗܘܿܡ̈ܐ ܢܒܝܼܵܐ ܒܐ̄ܪܙܵܐ 226 ܘܓܡ̇ܪ ܐ̄ܪܙܵܐ ܬܠܬܐ ܝܵܘܡܝܼ̈ܢ ܒܝܲܕ ܣܘܼܥܪ̈ܢܹܐ . 227 : ܒܝܘܢܢ ܐ̄ܪܙܐ ܕܡܝܼܬ ܟܲܕ ܠܵܐ ܡܝܼܬ ܘܦܫ̣ܐ ܠܝܲܚܹ̈ܐ 228 ܘܗܪܟܐ ܥܒܕܐ ܕܡܝܼܬ ܒܲܫܪܪܵܐ ܘܠܵܐ ܐܸܬܼܒܲܠ . 229 : ܣܠܸܡ ܒܲܪ ܡܲܬܲܝ ܡ̣ܢ ܓܵܘ ܝܲܡܵܐ ܐܲܝܟ ܡ̇ܐ ܕܢܚܸܬ 230 ܘܨܵܪܬܚܘܼܝܵܬܐ ܕܡܵܘܬܵܐ ܘܚܲܝܹ̈ܐ ܘܦܘܼܢܝܵ ܥܲܡܡܹ̈ܐ . 231 : ܒܗܵܕܹܐ ܬܢܘܝ ܫܲܕܪܹܗ ܪܸܡܙܵܠ ܒܬܲܪ ܥܲܡܡܹ̈ܐ 232 ܕܢܨܘܪ ܐ̄ܪܙܐ ܕܗܵܕܹܐ ܕܗܘ̤ܵܬ ܒܫܘܼܠܵܡ ܙܲܒܼܢܹ̈ܐ . 233 : ܐܵܦ ܪܹܫܝܼܬܵܐ ܕܚܠܦ ܟܠ ܡܝܬܼ ܡܛܠ ܟܠܐ 234 ܘܩܡ ܘܐܬܢܚܲܡ ܘܐܟܪܸܙ ܚܝ̈ܐ ܠܥܲܡܵܐ ܘܥܲܡܡܹ̈ܐ . 235 : ܢܦܲܩ ܡ̣ܢ ܒܲܒܼܪܵܐ ܘܲܫܒܲܩ ܢܲܚܬܵܘ̈ܗܝ ܐܲܝܟ ܣܗܕܘܵܬܼܵܐ 236 ܕܫܠܚܵܗ̇ ܡܸܟܹܝܠ ܠܡܝܘܬܘܼܬܼܵܐ ܘܲܠܒܸܫ ܫܘܼܒܼܚܵܐ . 237 : ܬܲܪܬܹܝܢ ܐܘܕܲܥ ܒܢܚ̈ܬܐ ܕܫܒ̣ܩ ܐܲܝܟ ܝܵܕܘܿܥܵܐ 238 ܕܠܗ ܠܵܐ ܚܵܫܚܝܼܢ ܘܗ̇ܘܝܢ ܣܵܗܕܹ̈ܐ ܠܘܵܬ ܛܵܠܘܡܹ̈ܐ . 239 : ܓܠܝܵܐ ܗ̣̄ܘܵܬ ܠܹܗ ܠܛܘܿܡܘܼܬܼܵܐ ܕܒܢܲܝ̈ ܝܲܥܩܘܿܒܼ 240 ܕܡܚܦܝܼܢ ܠܵܗ̇ ܒܡܹܐ ܟܲܠܩܪܨܵܐ ܠܣܝܡܲܬܼ ܢܲܚܬܵܘ̈ܗܝ . 241 : ܒܢܚ̈ܬܐ ܕܫܒܲܩ ܦܪܣܝܼ ܢܟܼܠܵܐ ܕܪ̈ܥܝܢܝܗܘܿܢ 242 ܕܐܝܟܵܢ ܐܲܪܦܝܼܘ ܢܚܬ̈ܐ ܒܩܲܒܼܪܵܐ ܐܓܢܒܲܝ̈ ܦܓܼܪܹܗ . 243 : ܒܡܘܼܪܵܐ ܘܥܠܘܝ ܚܢܝܼܛ ܗ̄ܘ̣ܐ ܦܓܼܪܗ ܘܣܝܼܡ ܒܙܗܝܼܪܘ 244 : ܘܠܫܩܘܠܵܘ̈ܗܝ ܒܢܚ̈ܬܐ ܦܫܝܼܩ ܗ̄ܘ̣ܵܐ ܕܲܢܫܫܘܼܢܵܝ̈ 245 : ܐܸܢ ܕܹܝܢ ܓܲܢܒܘܼܗܝ ܐܲܝܟ ܥܪ̈ܘܩܐ ܠܒܝܼܫܝ̈ ܩܢܛܵܐ 246 ܐܝܟܵܢ ܦܲܪܩܸܘ ܘܟܪܟܼܘ ܢܚܬ̈ܐ ܒܲܒܼܗܝܼܠܘܼܬܵܐ . 247 ܚܣܡܵܐ ܥܟܝܪܐ ܣܡܝܼ ܐܢܘܢ ܠܐܟܠܝ̈ ܩܪܨܐ : pb. f.167r 248 ܘܠܵܐ ܐܬܒܩܝܼܘ ܒܢܘܼܗܪܵܐ ܓܠܝܵܐ ܕܦܘܼܚܡ ܦܲܓܼܪܹܗ . 249 : ܒܢܚܬܐ ܕܟܸܣܦ̇ܐ ܨܒܼܘ ܕܢܟܣܘܢ ܠܪܵܪܘܿܙܘܼܬܹܗ 250 ܘܬܠܚܗ ܠܢܚ̇ܬܐ ܕܙܩܪ ܢܟܼܠܐ ܘܠܐ ܩܘܿܪ̈ܵܘܗܝ . 251 : ܒܟܣܦܵܐ ܙܒܢܘܼܗ̇ ܡ̣ܢ ܝܼܗܘܕܵܐ ܠܥܒܕܘܼܬ ܡܵܘܬܵܐ 252 ܘܡ̣ܢ ܕܐܬܢܚܡ ܛܠܡܘ ܢܘܚܡܹܗ ܒܘܣܦܐ ܢܟܼܝܵܠܐ . 253 : ܘܡܵܢܵܐ ܢܥܒܕ ܟܸܣܦܵܐ ܢܟܝܼܠܵܐ ܠܩܘܼܫܬܐ ܓܠܝܵܐ 254 ܟܕ ܡܬܡܠ݂ܲܐ ܐܲܝܟ ܟܵܪܘܿܙܵܐ ܒܦܘܼܡ ܫܲܬܝܼܩܹ̈ܐ . 255 : ܟܐܦ̈ܐ ܘܩܒܪ̈ܐ [...] ܐܦܝ̈ ܬܲܪܲܥܐ ܩܥ̣ܵܘ ܠܲܡܠܝܼ̈ܠܹܐ 256 ܕܩܘܡܘ ܛܒܝܼ̈ܥܐ ܘܩܒܸܠܘ ܣܒܼܪܐ ܕܚ̇ܝܬ ܡܝܼ̈ܬܹܐ . 257 : ܘܐܸܢ ܫܬܝܩ̈ܐ ܘܕܠܵܐ ܦܘܼܡܵܐ ܩܥ̣ܵܘ ܙܟܘܬܹܗ 258 ܒܛܝܼܠ ܡܕܹܝܢ ܢܟܼܠܹܗ ܕܟܸܣܦܵܐ ܘܠܵܐ ܡܢܗܝܡܢ . 259 : ܡܠܝܼ̈ܠܹܐ ܘܚܪ̈ܫܹܐ ܣܗ̈ܕܐ ܗܘ̣ܘ ܠܹܗ ܠܘܵܬ ܛܠܘܿܡܹ̈ܐ 260 ܘܐܪܡܝܼܘ ܐܝܕܵܐ ܒܕܝܬܩܹܐ ܕܡܘܬܹܗ ܘܚܲܝܵܘ̈ܗܝ . 261 : ܣܦܪܐ ܡܗܝܼܪܵܐ ܘܚܲܝܵܠܬ ܕܪܘܼܚܵܐ ܫܸܡ ܙܟܼܘܬܐ 262 ܝܗ̣ܒ ܬܚܘܼܝܼܬܵܐ ܒܐܦܝ̈ ܬܲܪܥܵܐ ܕܣܕܩܹܗ ܠܲܬܪܹܝܢ . 263 : ܘܚܵܘܝܼ ܕܫܒܸܩܹܗ ܠܗܝܟܠ ܕܒܼܚܵܐ ܕܚܘܣܵܝ ܥܡܐ 264 ܘܠܵܐ ܬܘܼܒܼ ܨ̇ܒܐ ܒܕܡܵܐ [...] ܢܓܠܹܐ ܠܬܪܥܘܼܬ ܐ̄ܢܵܫܵܐ . 265 : ܒܐܦܝ̈ ܬܪܥܵܐ ܓ̣ܠܐ ܠܘܼܚܵܡܹܗ ܕܥܲܠ ܡܪ̈ܚܹܐ 266 ܕܐܸܢ ܫܲܬܝܼܩܵܐ ܒܠ̣ܥ ܘܫܐܬܲܩ ܟܡܵܐ ܡܲܠܠܹ̈ܐ 267 : ܢܓܼܕܐ ܕܪܘܓܼܙܐ ܚܝܒܼܵܐ ܗ̣̄ܘ̈ܬ ܦܪܘܿܫܘܼܬܵܐ 268 ܘܐܪܝܼܡ ܫܒܼܛܐ ܘܡ̣ܚܐ ܠܢܝ̇ܬܐ ܚܠܵܦ ܪܸܥܝܵܢܵܐ . 269 : ܚܡܠܹܗ ܠܣܝܦܵܐ ܕܓܼܙܪ ܕܝܼܢܹܗ ܠܓܼܘ ܡ̣ܢ ܪ̈ܲܚܡܵܘܗܝ 270 ܘܐܪܝܼܡ ܐܝܕܗ ܕܢܚܬ ܫܒܛܹܗ ܘܟܼܠܝܗܝ ܚܘܼܒܹܗ . 271 : ܠܵܐ ܬܒ̇ܥ ܐ̄ܢܐ ܥܝܪܬܵܐ ܕܡܘܬܹܗ ܐܲܝܟ ܚܝܒܹ̈ܐ 272 ܕܠܵܐ ܦܐܝܵܐ ܗ̣̄ܘܵܬ ܠܡܚܐ ܐ̄ܢܫ̈ܐ ܕܢܵܘܒܸܕ ܐ̄ܢܫ̈ܐ . 273 : ܠܚ̈ܝܹܐ ܕܐ̄ܢܫ̈ܐ ܐܡ̣ܪ ܕܐܸܬܲܝܬ ܠܵܘ ܠܐܒܕܢܵܐ 274 ܘܫܪܪ ܐܢܹܝܢ ܠܒܢ̈ܬ ܩܵܠܵܘ̈ܗܝ ܒܝܲܕ ܣܘܼܥܵܪ̈ܵܢܵܘܗܝ . 275 : ܡܝܼܬ ܡܛܠ ܟܠ ܘܐܚܝܼ ܠܟܼܠܐ ܐܝܟ ܕܐܫܬܘܕܝܼ 276 ܘܫܡܠܝܼ ܘܓܼܡܪ ܣܥܘܿܪܘܼܬܼܵܐ ܕܚܠܦ ܟܠܐ . 277 : ܡܝܼܬ ܒܟܼܝܢܹܗ ܐܵܕܼܵܡ ܕܲܬܪܹܝܢ ܠܦܘܼܬ ܡܝܘ̈ܬܐ 278 ܘܙܩܦ ܥܲܡܹܗ ܡܝܘܬܘܬܐ ܘܐܲܚܝܵܗ̇ ܒܚܲܝܵܘ̈ܗܝ . 279 : ܝܗ̣ܒ ܒܢܝܢܵܐ ܕܗܝܟܠ ܦܓܼܪܬ ܕܣܲܬܪܘܼܗܝ ܒܝܼ̈ܫܹܐ 280 ܘܫܲܟܸܠܸܠ ܘܲܒܼܢܵܝܗܝ ܡܸܠܬܹܗ ܕܐܲܒܼܵܐ ܐܲܝܟ ܫܘܼܘܕܵܝܹܗ . 281 : ܢܚܬ ܒܟܝܢܵܐ ܡܘܠܸܕ ܚܫ̈ܐ ܘܥ̣ܡܕ ܒܫܝܘܿܠ 282 ܘܐܣܸܩ ܥܡܹܗ ܨܝܕܵܐ ܕܐ̄ܢܫ̈ܐ ܠܚܝ̈ܐ ܚܕ̈ܬܹܐ . 283 : ܬܪܥܹܗ ܠܒܘܼܪܐ ܕܒ̣ܢܐ ܡܵܘܬܵܐ ܒܐܦܲܝ̈ ܡܝܼ̈ܬܐ 284 ܘܕܪܲܫ ܐܘܼܪܚܵܐ ܠܡܵܝܘܿܬܘܼܬܼܵܐ ܠܘܵܬ ܚܲܝܘܼܬܵܐ . 285 : ܐܲܪܝܼܡ ܩܠܹܗ ܐܝܟ ܪܒ ܚܝܠܐ ܩܕܼܵܡ ܦܠܚ̈ܘܗܝ 286 ܕܩܘܼܡܘ ܘܐܬܠܒܲܒܼܘ ܕܐܢܵܐ ܙܟܝܬܹܗ ܠܡܘܵܬܐ ܘܒܝܼܫܵܐ . 287 : ܐܸܢܵܐ ܐܚܕܸܬ ܕܲܪܐ ܟܣܝܵܐ ܒܦܲܓܼܪܵܐ ܓܲܠܝܵܐ 288 ܘܲܠܚܣܝܼܢܵܐ ܙܟܹܝܬ ܒܐܵܓܼܘܿܢܵܐ ܘܒܙ̇ܬ ܥܘܼܬܪܹܗ . 289 : ܕܝܼܢܵܐ ܟܸܐܢܵܐ ܐܡ̇ܪܬ ܥܲܡܹܗ ܩܕܼܵܡ ܕܝ̇ܢܐ 290 ܘܟܸܢ ܚܝܒܬܗ ܕܥܘ̇ܠܐܝܼܬ ܫܒܹܐ ܠܹܗ ܓܸܢܣܲܢ . 291 : ܫܛܵܪܐ ܕܥܘܼܠܵܐ ܐܦܸܩ ܚܵܘܝܼ ܩܕܼܵܡ ܢܵܡܘܿܣܹ̈ܐ 292 ܕܠܵܐ ܡܚܬܡ ܗ̄ܘ̣ܵܐ ܒܐܪܡܝܼ ܐܝܼܕܼܵܐ ܕܣܗ̈ܕܐ ܒܚܝܼܪܹ̈ܐ . 293 : ܘܟܲܕ ܐܬܥܓܝܲܬ̤ ܕܲܓܵܠܘܼܬܼܵܐ ܕܟܣܝܵܐ ܒܡܸܠܵܘ̈ܗܝ 294 ܓ̣ܥܪ ܒܹܗ ܡܲܠܟܵܐ ܘܦ̣ܩܕ ܘܫܕܝܗܝ ܠܐܟܣܘܼܪܝܼܵܐ . 295 : ܡܸܟܹܝܠ ܕܙܟ̇ܝܬ ܘܚܒܼ ܚܲܣܝܼܢܵܐ ܣܢܹܐܗ ܕܓܸܢܣܲܢ 296 ܡܫܘܬ̤ܦܢܐ ܒܗ̇ ܒܪܒܘܼܬ ܙܟܘܼܬܝ ܐܵܦ ܠܟܢܘ̈ܬܝ . 297 : ܚܝܠܐ ܕܚ̈ܝܹܐ ܡܝܘܿܬ̈ܐ ܝܲܗ̣̄ܒ ܠܝܼ ܪܘܼܚܵܐ 298 ܒܹܗ ܡܙܝܢ ܐ̄ܢܵܐ ܠܚܵܫܘܿܫܘܼܬܼܵܐ ܠܘܼܩܒܲܠ ܚܲܫܹ̈ܐ . 299 : ܗܵܐ ܚܫܝܼܠ ܙܝܥܵܐ ܪܘܚܢܝܵܐ ܠܒܣܪ̈ܢܝܐ 300 ܠܒܫܘ ܡܝܘܬ̈ܐ ܘܐܩܪܸܒܘ ܘܲܙܟ̣ܵܘ ܪܘܼܚܵܢܵܐܝܼܬ . 301 : ܒܓܼܙܪ ܕܝܼܫܵܐ ܕܡܵܘܬܐ ܚܒܼܢܘܢ ܘܐܬܡܫܟܫܬܘܢ 302 ܬܵܘ ܣܒܼܘ ܡܓܲܢ ܫܛܪ ܚܘܒ̈ܝܟܘܢ ܘܲܩܢܵܘ ܚܲܝܹ̈ܐ . 303 ܒܡܵܘܬܵܐ ܕܲܩܢܘܿܡܝ ܕܫܬܹܗ ܠܡܵܘܵܢܬ ܕܚܒܠ ܐ̄ܢܫ̈ܐ : pb. f.167v 304 ܘܒܝܲܕ ܙܟܼܘܬܝ ܚܵܒܼ ܘܐܬܦܪܣܝܼ ܪܫܵܐ ܕܐܵܐܲܪ . 305 : ܐܘ ܙܟܘܬܵܐ ܕܟܕ ܡܸܙܕܟܝܐ ܙܟܬ̤ ܠܛܪ̈ܘܢܐ 306 ܐܘ ܡܦܘܠܵܬܐ ܕܦܓܼܪܢܝܵܐ ܕܢܦ̣ܠ ܘܐܲܩܝܼܡ . 307 : ܢܦ̣ܠ ܡܝܘܬܵܐ ܗܝܟܠ ܒܣܪܐ ܕܒܹܢܐ ܒܪܘܼܚܵܐ 308 ܘܚܕܸܬ ܘܒܢ̣ܝܗܝ ܨܒܼܝܵܢ ܡܲܠܵܟܵܐ ܕܥܡ̇ܪ ܗ̄ܘ̣ܵܐ ܒܹܗ . 309 : ܡܢ̣ܘ ܕܢܦ̣ܠ ܬܚܬܝܼ ܡܵܘܬܵܐ ܪܚܡܝ ܡܘܬܼܵܐ 310 ܘܐܝܫܵܘ ܕܦܪܥ ܫܛܪ ܚܒ̈ܐ ܐܲܝܟ ܚܲܝܵܒܼܵܐ . 311 : ܕܡܲܢܘܼ ܡܵܘܬܼܵܐ ܕܡܝܼܬܼ ܒܲܟܼܝܵܢܵܐ ܘܩܡ ܒܫܪܪܐ 312 ܕܡ̇ܢ ܗ̣ܝ ܩܝܵܡܬܼܵܐ ܕܐܵܦ ܫܬܝܼ̈ܩܹܐ ܗܘ̤ܘ ܟܪ̈ܘܙܹܝܗ̇ . 313 : ܓ̣ܠܘ ܠܲܡ ܢܝܼܫܵܐ ܕܪܸ̈ܥܝܢܲܝܟܘܿܢ ܕܢܚܫܐ ܠܩܘܼܒܼܠܹܗ 314 ܠܡ̇ܢ ܨܵܒܹ̇ܝܬܘܿܬ ܕܬܸܩܪܘܿܢ ܡܚܵܬܐ ܕܙܟܼܵܐ ܠܡܵܘܬܵܐ . 315 : ܠܐܝܢܵܐ ܟܝܢܵܐ ܠܚܲܡ ܚܲܫܵܐ ܐܵܦ ܙܟܘܬܵܐ 316 ܓܠ̣ܘ ܘܒܕܸܩܘ ܠܲܢ ܐܘܿ ܒܚܘܿܪܹ̈ܐ ܕܫܲܪܝܼܪ̈ܬܵܐ . 317 : ܘܐܸܢܗܘ̤ ܕܡܸܠܬܼܵܐ ܝܲܠܕܹܗ ܕܐܲܒܼܵܐ ܚܲܫ ܒܟܼܝܵܢܹܗ 318 ܡܕܝܢ ܟܝܢܲܢ ܠܵܐ ܚܲܫ ܥܲܡܹܗ ܒܡܵܘܬܵܐ ܕܝܵܬܹܗ . 319 : ܘܐܸܢܗܘ̤ ܕܠܵܐ ܡܝܼܬ ܘܐܦ ܐܬܢܲܚܲܡ ܟܝܵܢܲܢ ܫܝܼܛܵܐ 320 ܡܕܝܢ ܕܓܠ ܘܣܪܝܼܩ ܣܲܒܼܪܵܐ ܕܚ̇ܝܬ ܡܝܼܬܹ̈ܐ . 321 : ܐܢ ܠܟܝܼܢܵܬ ܠܵܐ ܚܵܫܘܿܫܵܐ ܒܠ݂ܲܥ ܗ̄ܘ̣ܵܐ ܡܵܘܬܐ 322 ܐܝܟܢ ܟܝ ܚܫ ܒܗ ܒܟܝܢܹܗ ܐܵܘ ܒܲܟܼܝܢܲܢ . 323 : ܐܸܢ ܒܟܝܢܹܗ ܛܥܡܹܗ ܠܚܲܫܵܐ ܗܕܐ ܕܪܘܫܥܵܐ ܗ̣̄ܝ 324 ܟܠܹܗ ܟܲܝ ܚܲܫ ܐܘ ܒܡܢܬܐ ܚܲܫ ܘܐܸܬܢܣܝܼ . 325 : ܘܗܵܐ ܠܲܝܬ ܡܕܡ ܕܠܵܘ ܚܫܘܿܫܵܐ ܗ̄ܘ̣ ܐܘ ܚܵܫܘܿܫܵܐ ܗ̄ܘ̣ 326 ܕܡܸܢܹܗ ܚܐܸܫ ܘܡܸܢܹܗ ܡܩܵܘܹܐ ܕܠܵܐ ܫܘܼܠܡܵܬܐ . 327 : ܐܸܢ ܝܼܚܝܼܕܵܐ ܢܦ̣ܠ ܒܟܼܝܢܹܗ ܬܚ̈ܬܝ ܡܵܘܬܵܐ 328 ܡܕܹܝܢ ܦܣܩܗ̇ ܠܐ ܡܝܼܢܘܼܬܼܵܐ ܕܫܸܡ ܐܝܼܬܘܼܬܼܵܐ . 329 : ܘܐܢܗܘ̤ ܕܢܦ̣ܠ ܐܲܝܟ ܡܠܬܘܘܿܢ ܠܵܘ ܐܲܝܟ ܕܝܼܠܲܢ 330 ܡ̇ܢ ܐܲܩܝܼܡܹܗ ܡ̣ܢ ܡܦܘܠܬܹܗ ܘܝܲܗ̄ܒ̣ܠܗ ܚܲܝܹ̈ܐ . 331 : ܕܗܘ̤ ܠܩܢܘܡܹܗ ܢܩܲܝܡ ܢܦܝܠܵܬ ܗܕܐ ܥܲܣܩܵܐ ܗ̣̄ܝ 332 ܘܕܐܚܪܝܢ ܢܩܝܼܡܝܼܘܗܝ ܣܢܝܼܩܵܐ ܐܝܼܬܵܘܗܝ ܐܵܦ ܚܲܣܝܼܪܵܐ . 333 ܐܢܗܘ̤ ܕܪܘܼܚ̇ܐ ܘܚܲܝܠܹܗ ܕܐܲܒܼܵܐ ܬܪܨܡܲܦܘܼܠܠܹܗ . 334 ܗܵܐ ܐܬܚܙܝܲܬ̤ ܕܣܓܝܼ ܡܬܚܬܲܝ ܡ̣ܢ ܐܝܼܬܘܼܬܼܵܐ . 335 : ܘܐܢܗܘ̤ ܕܒܨܝܼܪ ܡ̣ܢ ܐܝܼܬܘܼܬܼܵܐ ܠܘܵ ܐ̄ܢܐ ܐܡ̇ܪܸܬ 336 ܠܡ̇ܢ ܢܨܝܢܲܢ ܥܲܡ ܐܪܝܼܘܿܣ ܐܲܝܟ ܢܘܟܼܪܵܝܵܐ . 337 : ܡܛܠܗܵܕܹܐ ܛܪܕܬܹܗ ܥܕܬܵܐ ܠܒܲܪ ܡ̣ܢ ܬܪ̈ܥܹܝܗܝ 338 ܕܡܙܥܲܪ ܠܲܒܼܪܐ ܘܡܬܚܬܐ ܠܹܗ ܡ̣ܢ ܝܵܠܘܕܹܝܗ . 339 : ܘܐܸܢ ܗܵܟܲܢܵܐ ܗ̄ܝ̣ ܗܵܕܹܐ ܕܥܘ̣ܠܐ ܗ̄ܘ̣ ܠܡܐܡܲܪ ܗܵܟ̣ܵܢ 340 ܓܕܘܼܠܘ ܠܹܗ ܟܠܝܼܠܵܐ ܠܡܬܪܓܡܢܐ ܕܫܲܦܝܼܪ ܬܲܪܓܸܡ . 341 : ܠܟܼܘܿܢ ܗ̄ܘ̣ ܐܸܡ̇ܪܬ ܕܣܥܘܿܪܘ ܗܵܕܹܐ ܚܢܲܢ ܠܵܐ ܡܨܝܵܐ 342 ܗܘܬܼܵܐ ܪܒܬܼܵܐ ܒܝܢܲܢ ܘܲܠܗܘܿܢ ܠܵܐ ܡܬܥܒܼܪܵܐ . 343 : ܠܵܐ ܫܠܡܝܼܢܲܢ ܠܗܝܼܢܲܢ ܠܗܪ̈ܛܝܼܩܹܐ ܢܚܬܐ ܣܕܝܼܩܵܐ 344 ܘܠܵܐ ܡܪܡܝܼܢܲܢ ܚܡܪܵܐ ܛܵܒܼܵܐ ܒܙܩ̈ܐ ܕܛܘܥܝܝ . 345 : ܠܐ ܝܗܒܝܢܲܢ ܩܘܼܕܫܵܐ ܕܟܿܝܵܐ ܕܗܝܡܢܘܼܬܲܢ 346 ܠܟܠܒܹ̈ܐ ܦܐܩ̈ܐ ܕܠܵܐ ܡܣܬܟܠܝܼܢ ܚܹܝܠ ܐܝܼܬܘܼܬܵܐ . 347 : ܠܡ̇ܢ ܡܪܝܢܲܬ ܡܪܓܢܝܬܐ ܕܬܵܘܕܝܼܬ ܢܦܫܲܢ 348 ܩܕܼܵܡ ܪ̈ܥܝܢܹܐ ܪ̈ܚܡܲܝ ܙܒܼܠܵܐ ܐܲܝܟ ܚܝܘܬ̈ܐ . 349 : ܠܵܐ ܪܕܝܢܲܢ ܒܐܘܼܪܚܵܐ ܕܬܵܘܫܵܐ ܥܲܡ ܛܥ̈ܝܐ 350 ܘܠܐ ܚܙܩܝܢܢ ܒܲܫܒܝܼܠ ܙܹܐܦܵܐ ܕܚܵܫܘܿܫܘܼܬܼܵܐ . 351 : ܠܵܐ ܡܬܚܬܝܢܲܢ ܠܪܡ ܡ̣ܢ ܟܠܐ ܠܘܵܬ ܡܘܿܟܵܟ̣ܵܐ 352 ܘܠܵܐ ܡܡܝܬܝܼܢܲܢ ܠܗ̇ܝ ܚܲܝܘܼܬܵܐ ܝܗܒܬ̤ ܚܲܝܹ̈ܐ . 353 : ܟܝܵܫܵܐ ܗ̄ܘ̣ ܕܢܦ̣ܠ ܒܫܝܘܿܠ ܗܵܘܬܼܵܐ ܬܚܬܝ ܡܘܵܬܼܵܐ 354 ܒܝܲܕ ܡܝܘܿܬܵܐ ܕܡܝܼܬ ܒܲܟܼܝܵܢܹܗ ܠܒܘܼܛܵܠ ܡܵܘܬܵܐ . 355 : ܠܨܦܐ ܓܒܝܠܐ ܡ̣ܢ ܕܚܝܼܚܐ [ ܢ ] ܢܩܫ ܗ̄ܘ̣ܵܐ ܡܘܬܵܐ 356 ܘܗ̣ܦܟ ܓܒܼܠܗ ܡܠܩܢ ܟܠܐ ܪܘܼܚܢܵܐܹܝܬ . 357 : ܗܘ̤ܝܘ ܕܥܡ̣ܪ ܝܘܡ̈ܐ ܬܠܵܬܐ ܥܲܡ ܥܢܝܼ̈ܕܹܐ 358 ܘܗܘ̤ ܐܬܢܚܲܡ ܒܲܬܠܝܼܵܬܵܝܵܐ ܘܢܚܸܡ ܓܸܢܣܲܢ . 359 ܚܣܡܵܐ ܥܘܼܝܪܐ ܣܡܝܼ ܐܸܢܘܿܢ ܠܐܟܼܠܲܝ̈ ܩܪܨܐ : pb. f.168r 360 ܘܠܵܐ ܐܬܒܩܝܼܘ ܒܢܘܼܗܪܵܐ ܓܠܝܵܐ ܕܢܘܼܕܚܵܡ ܦܲܓܼܪܹܗ . 361 : ܒܢܚܬܐ ܕܟܣܦܵܐ ܨܒܘ ܕܢܘܣܘܢ ܠܟܪܘܙܘܬܹܗ 362 ܘܬܠܚܗ ܠܢܚ̇ܬܐ ܕܙܩܲܪ ܢܟܼܠܐ ܘܲܥܙܩܘܼܪ̈ܵܘܗܝ . 363 : ܒܟܸܣܦܵܐ ܙܒܢܘܼܗ̇ ܝܼܗܘܼܕܵܐ ܠܥܲܒܼܕܘܼܬ ܡܵܘܬܼܵܐ 364 ܘܡ̣ܢ ܕܐܬܢܚܡ ܛܠ̣ܡܘ ܢܘܚܡܹܗ ܒܟܸܣܦܵܐ ܢܟܝܼܠܵܐ . 365 : ܘܡܵܢܵܐ ܢܸܥܒܸܕ ܟܸܣܦܵܐ ܢܘܼܝܼܠܵܐ ܠܩܘܼܫܬܼܵܐ ܓܠܵܝܐ 366 ܟܲܕ ܡܬܡܥܲܠ ܐܲܝܟ ܟܵܪܘܿܙܵܐ ܐܒܦܘܼܡ ܫܲܬܼܝܼܩܹ̈ܐ . 367 : ܟܸܐܦܹ̈ܐ ܘܩܲܒܼܪܹ̈ܐ ܘܐܦܲܝ̈ ܬܪ̈ܥܐ ܩܥ̣ܵܘ ܠܲܡܠܝܼ̈ܠܹܐ 368 ܕܩܘܡܘ ܛܒܝܼ̈ܥܹܐ ܘܩܲܒܸܠܘ ܣܒܪܼܐ ܕܚܝ̇ܬ ܡܝ̈ܬܐ . 369 : ܘܐܼܢ ܫܬܝܼܩܹ̈ܐ ܘܲܕܠܵܐ ܦܘܼܡܵܐ ܩܥ̣ܘ ܙܟܘܬܹܗ 370 ܒܲܛܝܼܠ ܡܵܕܹܝܬ ܢܸܟܼܠܗ ܕܟܸܣܦܵܐ ܘܠܵܐ ܡܸܬܼܗܲܝܡܢ . 371 : ܡܠܝܼ̈ܠܹܐ ܡܝܪ̈ܫܹܐ ܣܗ̈ܕܐ ܗܘ̣ܘ ܠܹܗ ܠܘܵܬ ܛܠܘܿܡܹ̈ܐ 372 ܘܐܪܡܝܼܘ ܐܝܼܕܼܵܐ ܒܲܕܝܬܩܹܐ ܕܡܵܘܬܹܗ ܘܚܲܝܵܘ̈ܗܝ . 373 : ܣܦܪܐ ܡܗܝܼܪܵܐ ܘܚܲܝܵܠܵܐ ܕܪܘܼܚܵܐ ܕܫܸܡ ܙܟ̣ܘܬܵܐ 374 ܝܗ̣ܒ ܬܚܘܝܼܬܵܐ ܒܐܦܲܝ̈ ܬܲܪܥܵܐ ܕܣܲܕܩܹܗ ܠܲܬܪܹܝܢ . 375 : ܘܚܘܝܼ ܕܫܒܩܹܗ ܠܗܲܝܟܠ ܕܒܼܚܵܐ ܕܚܘܼܣܵܝ ܥܲܡܵܐ 376 ܘܠܵܐ ܬܘܼܒܼ ܨܵܒܹܐ ܒܲܕܡܵܐ ܓܢܥܓܼܐ ܠܬܲܪܥܘܼܬ̤ ܐ̄ܢܵܫ̈ܐ . 377 : ܒܐܦܝ̈ ܬܪܥܵܐ ܓ̣ܠܐ ܠܘܼܚܵܡܹܗ ܕܥܲܠ ܡܘ̈ܚܹܐ 378 ܕܐܸܢ ܫܲܬܝܼܩܵܐ ܒܠܸܠ ܘܐܫܬܬܲܩ ܟܡܵܐ ܡܲܠܠܹܐ . 379 : ܢܓܼܪܵܐ ܕܪܘܓܼܙܐ ܚܲܝܵܒܵܐ ܗ̄ܘ̣ܵܬ ܦܪܘܿܫܘܼܬܵܐ 380 ܘܐܪܝܼܡ ܫܲܒܼܛܵܐ ܘܲܡܚܵܐ ܠܢܚ̇ܬܵܐ ܚܠܦ ܪܸܥܝܵܢܵܐ . 381 : ܚܲܡܠܹܗ ܠܣܲܝܦܵܐ ܕܓܙܪܕܝܼܢܹܗ ܠܓܘ ܡ̣ܢ ܪ̈ܚܡܘܗܝ 382 ܘܐܪܝܼܡ ܐܝܼܕܹܗ ܕܢܚܬ ܫܲܒܛܹܗ ܘܟܼܠܝܗܝ ܚܘܼܒܹܗ . 383 : ܠܵܐ ܬܒ̇ܥ ܐ̄ܢܐ ܥܝܵܪܬܵܐ ܕܡܘܬܹܗ ܐܲܝܟ ܚܲܝܒܹ̈ܐ 384 ܕܠܵܐ ܠܐ [...] ܗ̄ܘ̣ܵܬ ܠܢܫܲܚܹܐ ܐ̄ܢܫ̈ܐ ܕܢܵܘܒܸܕ ܐ̄ܢܵܫ̈ܐ . 385 : ܠܚܝܹ̈ܐ ܕܐ̄ܢܫ̈ܐ ܐܡ̣ܪ ܕܐܸܬܲܝܬ ܘܠܵܘ ܠܐܲܒܼܕܵܢܵܐ 386 ܘܫܪܵܪ ܐܢܝܢ ܠܒܢ̈ܬ ܩܵܠܵܘ̈ܗܝ ܒܝܲܕ ܣܘܼܥܪ̈ܵܘܗܝ . 387 : ܡܝܼܬ ܡܸܛܠ ܟܠ ܘܐܲܚܝܼ ܠܟܼܠܵܐ ܐܲܝܟ ܕܐܸܫܬܵܘܙܝܼ 388 ܘܫܲܡܠܝܼ ܘܓܼܡܪ ܣܥܘܿܪܘܼܵܬܐ ܕܚܝܠ ܟܠܐ . 389 : ܡܝܼܬܼ ܒܟܝܢܹܗ ܐܕܡ ܕܲܬܼܪܹܝܢ ܠܦܘܼܬ ܡܘܝܬܹ̈ܐ 390 ܘܙܩ̣ܦ ܥܲܡܹܗ ܡܵܝܘܼܬܘܼܬܼܵܐ ܘܐܲܚܝܵܗ̇ ܒܚܲܝܵܘ̈ܗܝ . 391 : ܝܗ̣ܒ ܒܢܝܢܵܐ ܕܗܝܘܠ ܦܓܼܪܵܬ ܕܣܬܪܘܼܗܝ ܒܝܼ̈ܫܹܐ 392 ܘܫܟܼܠܠ ܘܲܒܢ̣ܵܝܗܝ ܡܠܬܹܗ ܕܐܲܒܼܵܐ ܐܲܝܟ ܫܘܼܘܕܵܝܹܗ . 393 : ܢܚܸܬ ܒܟܝܢܐ ܡܘܠܕ ܚܫ̈ܐ ܘܥܡܕ ܒܫܝܘܿܠ 394 ܘܐܣܸܩ ܥܲܡܹܗ ܨܝܕܵܐ ܕܐܢܫ̈ܐ ܠܚܲܝܹ̈ܐ ܚܲܕܬܹ̈ܐ . 395 : ܬܪܥܹܗ ܠܫܘܼܪܵܐ ܡܘܬܐ ܒܐܦܲܝ̈ ܡܝܼ̈ܬܐ 396 ܘܲܕܪܲܫ ܐܘܼܪܚܵܐ ܠܡܵܝܘܿܬܘܼܬܵܐ ܠܘܵܬ ܚܲܝܘܼܬܼܵܐ . 397 ܐܲܪܝܼܡ ܩܠܹܗ ܐܲܝܟ ܪܒ ܢܚܠܐ ܩܕܡ ܦܠܚܘ̈ܗܝ . 398 ܕܩܘܡܘ ܘܐܸܬܼܠܲܒܲܒܼܘ ܕܐܢܐ ܙܟܝܬܗ ܠܡܵܘܬܼܵܐ ܘܒܼܝܼܫܵܐ 399 : ܐܢܵܐ ܐܚ̇ܕܬ ܕܲܪܐ ܟܲܣܝܵܐ ܒܦܓܼܪܐ ܓܲܠܝܵܐ 400 ܘܲܠܚܲܣܝܼܢܵܐ ܙܟܹܝܬ ܒܐܵܓܼܘܿܢܵܐ ܘܒܸܪܙܸܬ ܥܘܼܬܼܪܹܗ . 401 : ܕܝܼܢܵܐ ܟܹܐܢܵܐ ܐܸܡ̇ܪܸܬ ܥܲܡܹܗ ܩܕܼܵܡ ܕܝ̇ܢܐ 402 ܘܟܸܢ ܚܝܒܬܿܗ ܕܥܘ̇ܠܐܝܬ ܫܒܹܐ ܠܹܗ ܓܸܢܣܲܢ . 403 : ܫܛܪܐ ܕܥܘ̣ܠܐ ܐܦܸܩ ܚܵܘܝܼ ܩܕܼܵܡ ܢܸܡܘ̈ܣܹܐ 404 ܕܠܵܐ ܡܚܲܬܼܡ ܗ̄ܘ̣ܵܐ ܒܐܪܡܝܼ ܐܝܼܕܵܐ ܕܣܗ̈ܕܐ ܒܚܕ̈ܐ . 405 : ܗܘܝ̤ܘ ܕܢܚܸܬܼ ܠܬܲܚܬܝ̈ܬܐ ܕܐܪ̈ܥܢܝܹܐ 406 ܘܗܘܝ̤ܘ ܕܲܣܠܸܩ ܠܥܸܠ ܡ̣ܢ ܟܠܐ ܕܢܪܝܼܡ ܟܠܐ . 407 : ܒܪܘܟܵܒܼ ܦܓܼܪܹܗ ܩܒܲܥܘ ܡܲܪ̈ܚܐ ܨܨ̈ܐ ܘܪܘܼܡܚܵܐ 408 ܘܒܚܘܕܬܹܗ ܥܛ̣ܝܗܝ ܠܫܛܪܐ ܕܚܫܲܝ̈ ܦܲܓܼܪܵܐ . 409 : ܢܚܸܬ ܥܲܠ ܐܲܪܝܵܐ ܠܡܪܒܘܥܝܼܬܹܗ ܒܙܲܝܢܵܐ ܕܪܘܼܚܵܐ 410 ܘܐܥܕܝܼ ܓܙܪܐ ܕܓܢܣܹܗ ܕܐܕܡ ܕܲܡܒܲܣܒܸܣܘܵܐ . 411 ܩܵܥ̣ܵܐ ܒܵܗ̇ ܒܫܝܘܿܠ ܐܲܝܟ ܚܲܣܝܼܢܵܐ ܘܙܵܥ ܫܬܐܣܹܝ̈ܗ̇ . 412 ܘܬܒܲܪ ܬܲܪ̈ܥܹܝܗ̇ ܘܦܣܩ ܡܘܼܟܼܠܝ̈ܗ̇ ܘܲܒܙܵܗ̇ ܡܲܦ̣ܩ . 413 : ܐܲܪܝܼܡܘ ܬܲܪ̈ܥܹܐ ܐܦܲܝ̈ ܬܲܪ̈ܥܹܐ ܟܲܕ ܢܦ̇ܩ ܗ̄ܘ̣ܵܐ 414 ܘܡܗܠܠܝܼܢ ܗ̄ܘ̣ܵܘ ܪ̈ܘܚܢܝܹܐ ܠܚܹܝܠ ܙܵܟܘܬܹܗ . [ ܐܢܐ ܚܡܫܐ ܓ̱ܪ̈ܙܐ ܕܘܼܙܝܼܢ̈ܐ .] 415 ܫܡܝܵܐ ܘܐܪܥܵܐ ܦܘܡ̈ܐ ܗܘ̤ܘ ܠܹܗ ܚܠܵܦ ܛܵܠܘܡܹ̈ܐ : pb. f.168v 416 ܕܛܠ̣ܡܘ ܚ̈ܝܐ ܩܥ̣ܵܘ ܥܲܢܝܼ̈ܕܹܐ ܘܚܬܡܘ ܚܪ̈ܫܹܐ . 417 : ܟܸܢܫܲܝ̈ ܪܘܡܵܐ ܒܚܸܬܘ ܠܐܝܩܪܹܗ ܕܐܲܪܥܵܢܵܝܵܐ 418 ܘܙܲܚܲܝܘ ܡܘܬܹܗ ܘܐܲܟܕܲܙܘ ܚܲܝܵܘ̈ܗܝ ܠܲܟܢܘ̈ܬܹܗ . 419 : ܣܒܼܪܐ ܕܚ̈ܝܐ ܐܝܬܝܼܘ ܥܝܼܪܹ̈ܐ ܠܒܹܝܬܼ ܡܝܘ̈ܬܐ 420 ܩܘܡܘ ܘܐܬܠܒܲܒܼܘ ܥܦܪ̈ܢܝܹܐ ܒܒܘܼܛܵܠ ܡܵܘܬܵܐ . 421 : ܩܥ̣ܵܘ ܘܐܡ̣ܪܘ ܠܹܗ ܠܡܚܒܠܢܵܐ ܕܗܕܡܲܝ̈ܟܘܿܢ 422 ܕܐܝܵܟܘ ܥܘܼܩܣܵܟ ܚܸܘܝܵܐ ܕܩܲܛܠܲܢ ܒܐܘܼܟܼܠܹܗ ܕܦܵܐ [...] ܐ . 423 : ܬܢܘ ܘܐܗܸܠܘ ܒܹܗ ܟܕܓ̇ܚܟܝܢ ܐ̄ܢܬܘܿܢ ܥܲܠ ܨܢ̈ܬܹܗ 424 ܕܡܵܢܵܐ ܥܒ̇ܕ ܕܦܣܩܘܼܗܝ ܚ̈ܝܐ ܠܐܝܼܠܢ ܡܵܟܵܬܐ 425 : ܒܝܲܕ ܦܸܠܐܬܵܐ ܡܠܸܠܘ ܫܡܹܗ ܒܕܡܘܼܬ ܫܸܡܫܘܿܢ 426 ܕܦܓܼܪܐ ܕܒܠܥ̣ܬ ܗ̄ܘ̣ܵܐ ܠܹܗ ܢܒ̣ܥܐ ܡܵܘܠܹܕܼ ܚܲܝܹ̈ܐ . 427 : ܡ̣ܢ ܓܵܘ ܐܘܼܟܼܠܵܐ ܢܦ݂ܲܩ ܠܲܢ ܐܘܼܟܼܠܵܐ ܪܘܚܵܢܝܵܐ 428 ܘܡ̣ܢ ܕܚܝܼܝܲܢ ܡܵܘܠܸܕ ܚܲܫܹ̈ܐ ܪܕܬ̤ ܚܠܝܘܼܬܼܵܐ . 429 : ܢܚܕܘܢ ܥܡܲܢ ܫܡܲܝܵܐ ܘܐܪܫܵܐ ܡܠܝ̈ܠܐ ܘܚܲܪ̈ܫܹܐ 430 ܕܕܒܚܵܐ ܕܡ̣ܢܲܢ ܪܥܝܼ ܠܡܪܐ ܥܲܡ ܒܪ̈ܝܬܹܗ . 431 : ܚܕ ܪܫܝܬܵܐ ܩܪܸܒܼ ܓܢܣܢ ܠܐ ܠܗܘܼܬܵܐ 432 ܘܝܗ̣ܒ ܠܲܡ ܒܐܝܼܕܹܗ ܐܬ̤ܐ ܕܫܲܝܢܵܐ ܘܚܘܼܕܬ ܟܠܐ . 433 : ܥܡܲܢ ܢܘܕܘܢ ܐܪ̈ܥܢܝܹܐ ܘܫܡܝܫܹ̈ܐ 434 ܒܪܝܟ ܕܒܦܓܼܪܢ ܚܵܘܝܼ ܚܘܼܒܹܗ ܠܘܵܬ ܬܘܼܩܵܢܵܘ̈ܗܝ ܀ ܫܠܸܡ ܀ ܡܲܪܒܚܲܕ ܒܫܲܒܵܐ ܩܲܕܝܼܫܵܐ ܕܲܩܝܵܡܬܐ ܡܲܪܒܚܲܕ ܒܫܲܒܵܐ ܩܲܕܝܼܫܵܐ ܕܲܩܝܵܡܬܐ