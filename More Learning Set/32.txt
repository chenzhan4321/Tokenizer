ܥܲܠ ܕܸܢܚܵܐ ܥܲܠ ܕܸܢܚܵܐ ܥܲܠ ܕܸܢܚܵܐ pb. f.32r ܡܸܐܡܪܵܐ : ܗ ܀ ܕܕܸܢܚܵܐ ܀ ܡܸܐܡ̇ܪܵܐ ܕܚܲܡܫܵܐ : ܕܝܼܠܹܗ ܟܲܕ ܕܝܼܠܹܗ ܕܕܢܚܵܐ ܥܘܼܢܵܝܵܐ ܒܪܝܼܟ ܡܲܒܿܘܥܵܐ ܕܪܕܐ ܥܲܠ ܝܘܪܕܢܢ ܘܐܫܬܿܝܼ ܐܵܕܼܵܡ ܘܥܪܬ̤ ܨܗܝܘܼܬܹܗ : pb. f.32r ܡܸܐܡܪܵܐ : ܗ ܀ ܕܕܸܢܚܵܐ ܀ ܡܸܐܡ̇ܪܵܐ ܕܚܲܡܫܵܐ : ܕܝܼܠܹܗ ܟܲܕ ܕܝܼܠܹܗ ܕܕܢܚܵܐ ܥܘܼܢܵܝܵܐ ܒܪܝܼܟ ܡܲܒܿܘܥܵܐ ܕܪܕܐ ܥܲܠ ܝܘܪܕܢܢ ܘܐܫܬܿܝܼ ܐܵܕܼܵܡ ܘܥܪܬ̤ ܨܗܝܘܼܬܹܗ : 1 : ܨܲܠܡܵܐ ܡܠܝܠܐ ܨܒܼܵܐ ܒܵܪܘܿܝܵܐ ܕܢܲܬܼܩܸܢ ܠܐܵܕܼܵܡ 2 ܘܡܕܟ ܪܘܼܚܵܐ ܥܲܡ ܣܲܡܡܵܢܹ̈ܐ ܕܫܝܼܛܘܼܬܼ ܡܸܕܼܪܹܗ . 3 : ܪܟܒ ܠܘܩܕܼܡ ܡܐܢܐ ܕܚܸܨܦܵܐ ܡ̣ܢ ܕܲܚܝܼܚܵܐ 4 ܘܡܲܫܚܹܗ ܒܪܘܼܚܵܐ ܘܲܗܘ̤ܵܐ ܟܠܗ ܠܲܢܦܸܫ ܚܲܝܹ̈ܐ . 5 : ܨܵܪ ܗܲܕܵܡܹ̈ܐ ܒܘܲܣܡܵܐ ܕܡܸܕܪܵܐ ܡܸܬܼܚܲܙܝܵܢܵܐ 6 ܘܲܢܦ̣ܝܝ ܪܘܼܚܵܐ ܕܠܵܐ ܡܸܬܼܚܲܙܝܵܐ ܒܡܸܬܼܚܲܙܝܵܢܵܐ . 7 : ܐܘ ܨܲܝܵܪܵܐ ܕܟܲܣܝܼ ܚܲܝܠܵܐ ܕܐܘܼܡܵܢܘܼܬܹܗ 8 ܘܣܵܡܹܗ ܠܫܘܼܦܪܵܐ ܕܦܲܐܝܘܼܬܼ ܨܲܠܡܹܗ ܠܓܼܵܘ ܡ̣ܢ ܕܲܦܵܐ . 9 : ܒܐܘܼܡܵܢܘܼܬܹܗ ܕܡܵܝܘܿܬܼܘܬܼܵܐ ܕܲܠܒܲܪ ܦܲܐܝ̈ܵܢ 10 ܘܠܚܙ̈ܝܐ ܡܚܘ̈ܝܢ ܫܘܼܦܪܐ ܕܬܼܘܼܩܵܢܲܝ̈ܗܹܝܢ . 11 : ܒܐܘܼܡܵܢܘܼܬܼܵܐ ܕܐܲܠܵܗܘܼܬܼܵܐ ܕܠܵܓܼܵܘ ܦܲܐܝ̈ܢ 12 ܘܒܲܪ̈ܵܝܵܬܼܵܐ ܐܲܝܟ ܬܲܟܼܣܝܼܬܼܵܐ ܠܓܲܘܵܝ̈ܬܼܵܐ . 13 : ܡܵܐܢܵܐ ܥܦܝܼܦܵܐ ܥܒ̣ܕܠܕܝܢܢ ܡܲܬܼܩܸܢ ܟܠܵܐ 14 ܦܲܓܼܪܵܐ ܓܲܠܝܵܐ ܘܢܲܦ̣ܫܵܐ ܟܣܝܼܬܼܵܐ ܚܲܕ ܒܲܪܢܵܫܵܐ . 15 : ܥܒ݂ܲܕ ܒܵܪܘܿܝܵܐ ܡ̣ܢ ܕܲܚܝܼܢܵܐ ܒܫܝܼܛ ܒܲܚܙܵܝܵܬܼܵܐ 16 ܘܬܩܢ ܕܲܠܓܼܵܘ ܡ̣ܢ ܟܣܝܼܘܼܬܼܵܐ ܕܪܲܒܿܘܼܬܼ ܚܲܝܠܹܗ . 17 : ܣܡ ܝܲܩܝܼܪܵܐ ܡܠܹܐ ܚܲܝܘܼܬܼܵܐ ܒܡܝܼܬܼܵܐ ܐܘܫܝܼܛܵܐ 18 ܕܢܸܬܲܠ ܚܲܝܹ̈ܐ ܒܡܵܘܿܬܼܘܼܬܼܵܐ ܒܚܹܝܠ ܚܲܝܘܼܬܹܗ . 19 : ܙܡ݂ܲܪ ܓܵܘܿܝܵܐ ܩܢܹܐ ܒܘܼܝܵܢܵܐ ܒܡܸܢܲܝ̈ ܦܲܓܼܪܵܐ 20 ܘܲܫ̣ܦܲܪ ܡܸܕܪܵܐ ܒܩܵܠ ܢܸܥܡ̈ܬܼܵܐ ܕܪܘܼܚܵܐ ܚܲܝܹ̈ܐ . pb. f.32v 21 : ܗܲܠܸܠ ܚܲܝܹ̈ܐ ܒܗܝܟܠ ܡܸܕܪܹܗ ܩܠ ܬܸܫܒܘܿܚܬܼܵܐ 22 ܘܲܟܼܢܫܘ [...] ܡܠܝܼ̈ܠܹܐ ܘܚܪ̈ܫܹܐ ܠܩܠ ܢܸܥܡܬܹ̈ܗ . 23 : ܩܡ ܡܝܘܿܬܐ ܒܕܡܘܬ ܨܠܡܵܐ ܒܓܵܘ ܠܦܛܝܢ 24 ܘܲܒܼܨܘܪ̈ܵܬܹܗ ܬܗܲܪܘ ܪ̈ܘܢܫܹܐ ܘܦܲܓܼܪ̈ܢܵܝܹܐ . 25 ܒܡܠܹܐ ܙܲܒܼܫܵܐ ܩܵܘܝܼ ܫܘܼܦܪܵܐ ܕܨܠܡܵܐ ܕܙܲܒܼܢܵܐ . 26 : ܘܲܣܠܸܩ ܥܵܘ̇ܠܵܐ ܒܕܡܘܼܬܼ ܨܐܬܵܐ ܥܠ ܨܘܪ̈ܬܹܗ 27 ܒܟܗܘ ܣܡܡ̈ܢܐ ܕܦܝܘܬ ܫܘܦܪܹܗ ܒܕ̈ܓܲܬ ܦܹܐܪܵܐ . 28 : ܘܩܢ̣ܐ ܓܵܘܢܵܐ ܕܡܵܝܘܿܬܼܘܼܬܼܵܐ ܒܐܘܼ ܟܼܠܵܐ ܕܡܸܢܹܗ 29 ܠܚܵܬܹܗ ܚܛܝܼܬܼܵܐ ܠܫܸܡ ܚܲܝܘܼܬܼܵܐ ܕܨܲܠܡܵܐ ܠܡܵܐ ܕܡܲܠܟܿܐ . 30 : ܘܪܫܡܬ̤ ܒܫܡܬ̤ ܒܫܡܗ̇ ܗܸܒܼܠܵܐ ܘܡܵܘܬܿܐ ܥܲܠ ܗܲܕܵܡܵܘ̈ܗܝ 31 ܐܲܫܚܸܬܼ ܘܲܒܼܠܝܼ ܢܘܼܓܼܪܵܐ ܕܙܲܒܼܢܵܐ ܒܡܵܝܘܿܬܘܼܬܼܵܐ . 32 : ܘܕܼܵܫܵܗ̇ ܡܵܘܬܿܐ ܘܚܲܒܼܵܠ ܫܘܼܦܪܵܐ ܕܡܲܠܝܼܠܘܼܬܹܗ 33 ܐܲܗܸܠ ܘܲܓܼܚܸܟ ܐܵܦ ܣܵܩܘܿܪܹܗ ܥܲܠ ܡܘܼܟܵܟܹܗ . 34 : ܘܲܦܣܩ ܣܲܒܼܪܵܐ ܕܠܵܐ ܡܸܬܼܚܲܕܲܬܼ ܡ̣ܢ ܚܘܼܒܵܠܹܗ 35 : ܡܠܡܿܐ ܕܚ̣ܙܐ ܕܐܲܗܸܠܘ ܒܝܼܫܹ̈ܐ ܒܲܨܠܸܡ ܨܲܠܡܵܐ 36 : ܚܣ ܥܲܠ ܨܲܠܡܹܗ ܕܠܵܐ ܢܸܨ ܛܲܥܲܪ ܡ̣ܢ ܡܲܪ̈ܚܹܐ 37 ܨܲܠܡܵܐ ܡܲܕܪܸܙ ܫܘܼܠܛܵܢ ܡܠܟܿܐ ܒܝܲܕܼ ܓܲܠܝܘܼܬܗ . 38 : ܘܲܒܼܨܘܼܪ̈ܵܬܹܗ ܡܚܘܹܐ ܫܘܼܦܪܵܐ ܕܗܵܘ̇ ܕܐܲܒܝܼܡܹܗ 39 ܒܨܲܠܡܹܗ ܕܐܵܕܼܵܡ ܡܸܬܼܚܵܘܹܐ ܗ̄ܘ̣ܵܐ ܫܘܼܠܛܵܢ ܡܵܪܹܗ . 40 : ܘܲܒܼܨܘܼܪ̈ܵܬܹܗ ܡܸܬܼ ܒܲܕܲܩ ܗ̄ܘ̣ܵܐ ܚܹܝܠ ܟܲܣܝܘܼܬܹܗ 41 ܘܕܲܢ̣ܦܲܠ ܐܵܕܼܵܡ ܘܚܒܿܠ ܡܘܿܬܿܐ ܨܠܸܡ ܨܘܼܪ̈ܬܹܗ . 42 : ܫܲܕܪ ܡܲܠܟܿܐ ܚܢܵܢܵܐ ܘܪ̈ܲܚܡܹܐ ܕܲܢܩܝܼܡܘܼܢܝܗܝ 43 ܬܪܹܝܢ ܐܝܼܙܓܲܕ̈ܐ ܕܫܲܝܵܢܐ ܫܲܕܲܪ ܠܐܝܼܩܵܪ ܨܲܠܡܹܗ . 44 : ܘܐܲܟܼܪܸܙܘ ܒܐܲܪܥܵܐ ܩܵܠ ܚܘܼܕܬܵܐ ܠܡܵܝܘܿܬܼܘܼܬܼܵܐ 45 ܒܝܲܕ ܬܘܼܩܵܢܹܗ ܓܠ̣ܵܐ ܠܲܥܒܼܝܼ̈ܕܹܐ ܚܹܝܠ ܟܣܝܘܼܬܗ . 46 : ܘܲܒܼܚܘܼܕܵܬܹܗ ܚܵܘܝܼ ܐܸܢܘܿܢ ܥܘܼܬܼܪܵܐ ܕܚܘܼܒܹܿܗ 47 : ܪܲܡܪܸܡ ܣܲܓܿܝܼ ܫܸܡ ܚܘܼܕܵܬܹܗ ܡ̣ܢ ܬܘܼܩܵܢܹܗ 48 : ܕܢܲܬܼܗܲܪ ܐܸܢܘܿܢ ܠܲܫܡܲܝܵܢܹ̈ܐ ܕܲܟܼܟܵܐ ܪܚܡܹܗ 49 ܒܝܲܕ ܬܘܼܩܵܢܹܗ ܐܣܝܼܪܝܼܢ ܗ̄ܘ̣ܵܘ ܡ̣ܢ ܫܘܼܪܵܝܵܐ . 50 : ܘܲܒܼܚܘܼܕܵܬܹܗ ܐܲܦܨܲܚ ܐܸܢܘܿܢ ܕܲܟܼܡܝܼܪܝܼܢ ܗ̄ܘ̣ܵܘ 51 ܢܚܸܬܼ ܨܸܒܼܝܵܢܹܗ ܠܘܵܬܼ ܬܘܼܩܵܢܹܗ ܒܚܘܼܒܵܐ ܕܲܦܐܹܐ . 52 : ܘܨܵܪ̣ ܥܲܠ ܕܲܦܵܐ ܦܲܓܼܪܹܗ ܕܐܵܕܼܵܡ ܐܵܕܼܵܡ ܕܲܬܼܪܹܝܢ 53 ܒܛܲܟܼܣܹܗ ܕܐܵܕܵܡ ܨܵܪܹܗ ܠܐܵܕܼܵܡ ܒܣܲܡܵܐ ܕܪܸܡܙܵܐ . 54 : ܘܚܕܬ ܠܐܵܕܼܵܡ ܘܠܝܠܕ̈ܬܗ ܒܝܲܕ ܒܲܪ ܐܵܕܼܵܡ 55 ܢ̣ܦܩ ܡ̣ܢ ܟܪܣܐ ܐܵܕܼܵܡ ܕܲܬܼܪܹܝܢ ܐܲܝܟ ܕܡ̣ܢ ܐܲܪܥܵܐ . 56 : ܘܕܼܵܡ̇ܐ ܟܠܹܗ ܠܗܵܘ̇ ܩܲܕܼܡܵܝܵܐ ܕܝܠܕܬ̤ ܐܲܪܥܵܐ 57 ܒܦܲܓܼܪܵܐ ܘܢܲܦ̣ܫܵܐ ܫܘܹܐ ܥܲܡ ܐܵܕܼܵܡ ܕܲܬܼܪܹܝܢ . 58 : ܘܲܒܼܫܘܼܠܛܢܐ ܡܵܪܵܐ ܗ̄ܘ̣ ܕܐܵܕܼܵܡ ܘܲܕܼܝܠܕ̈ܬܗ 59 ܫܘܹܐ ܒܲܟܼܝܵܢܵܐ ܘܪܲܒܿ ܒܐܝܼܒܵܪܵܐ ܡ̣ܢ ܟܠ ܕܲܗܘ̤ܵܘ . 60 : ܘܣܵܗܸܕܼ ܥܝܼܪܵܐ ܕܣܲܒܲܪ ܒܲܛܢܹܗ ܘܲܩܪܵܝܗܝ ܡܵܪܵܐ 61 ܒܣܲܓܿܝܼܵܐܬܼ̈ܐ ܪܲܒܿ ܡ̣ܢ ܐܵܕܼܵܡ ܐܼܵܕܼܵܡ ܕܲܬܼܪܹܝܢ . 62 : ܘܠܵܐ ܡܸܬܼܦܲܚܲܡ ܥܲܡ ܥܒܼܝܼ̈ܕܹܐ ܕܲܪܓܼܵܐ ܕܲܡܛ̣ܵܝܗܝ 63 ܡܥܲܠܲܝܼ ܒܲܛܢܹܗ ܕܠܵܐ ܐܸܬܼܚܲܠܲܛ ܒܲܙܪܥ ܐ̄ܢܵܫܵܐ . 64 : ܘܲܫܒ̣ܚܼܝ ܝܲܠܕܗ ܕܲܫܡܲܝܵܢܹ̈ܐ ܗܘ̤ܵܘ ܟܲܪ̈ܘܿܙܵܘܗܝ 65 ܗܘ̤ ܒܲܠܚܘܿܕܼܵܘܗܝ ܩܲܒܸܿܠ ܘܝܼܪܸܬܼ ܫܸܡ ܡܵܪܘܼܬܼܵܐ . 66 : ܕܲܫܡܲܝܵܢܹ̈ܐ ܘܐܲܪ̈ܥܵܢܵܝܹܐ ܠܹܗ ܢܸܫܐܲܡܥܘܼܢ 67 ܟܝܵܢܹܗ ܣܵܗܸ̇ܕܼ ܕܐܲܪܥܵܢܵܝܵܐ ܗ̄ܘ̣ ܡ̣ܢ ܐܲܪ̈ܥܵܢܹܐ . 68 : ܘܫܸܡ ܫܘܼܠܛܵܢܹܗ ܩܵܥ̇ܐ ܘܡܲܟܼܪܸܙ ܕܐܲܠܵܗܵܝܵܐ ܗ̄ܘ̣ 69 ܐܲܪܥܵܢܵܝܵܐ ܗ̄ܘ̣ ܡܸܛܠ ܦܲܓܼܪܵܐ ܘܢܲܦ̣ܫܵܐ ܕܐ̄ܢܵܫܵܐ . pb. f.33r 70 : ܘܫܲܡܲܝܵܢܵܐ ܗ̄ܘ̣ ܕܲܗܘ̤ܵܐ ܥܘܼܡܪܵܐ ܠܲܐܠܵܗ ܟܠܵܐ 71 ܐܲܪ̈ܥܵܢܵܝܹܐ ܬܗܲܪܘ ܘܐܸܬܕܲܡܲܪܘ ܒܪܲܒܿܘܼܬܼ ܕܲܪ̈ܓܼܵܐ . 72 : ܘܐܲܒܼܵܐ ܘܪܘܼܚܵܐ ܚܲܬܿܡܘ ܩ̈ܠܐ ܘܚܵܘܝܼܘ ܕܲܒܪܐ ܗ̄ܘ̣ 73 ܓ̣ܒܼܵܐ ܐܝܼܙܓܲܕ̈ܐ ܡ̣ܢ ܪ̈ܘܼܚܵܢܹܐ ܘܡ̣ܢ ܦܲܓܼܪ̈ܢܐ . 74 : ܕܢܸܗܘܘܿܢ ܦܘܼܡܹ̈ܐ ܫܡܲܝܵܐ ܘܐܲܪܥܵܐ ܥܲܠ ܡܹܐܬܼܝܼܬܹܗ 75 ܝܩܲܪ ܐܢܘܢ ܐܵܦ ܠܐܲܝܼܙܓܲܕ̈ܐ ܕܟܼܵܪܘܿܙܘܼܬܹܗ . 76 : ܘܪܲܡܪܸܡ ܐܸܢܘܿܢ ܠܲܡܒܲܕ ܩܵܢܵܘ̈ܗܝ ܠܥܹܝܢ ܚܙ̈ܝܐ 77 ܓ̣ܒܼܵܐ ܝܘܿܚܲܢܵܢ ܡ̣ܢ ܐܲܪ̈ܥܵܢܹܐ ܩܠܐ ܕܲܟܼܬܝܼܒܼ . 78 : ܘܫܲܕܲܪ ܥܝܼܪܵܐ ܘܣܼܵܒܪ ܒܛܢܗ ܕܠܵܐ ܣܘܼܟܵܝܵܐ 79 ܗܵܘ̇ ܐܝܼܙܓܲܕܵܐ ܕܐܲܟ̣ܪܸܙ ܒܛܢܐ ܒܐܕܢܝ̈ ܡܲܪܝܲܡ . 80 : ܗܘ̤ ܒܕܩ ܠܹܗ ܐܦ ܠܲܙܟܲܪܝܵܐ ܥܲܠ ܝܘܿܚܲܢܵܢ 81 ܚܲܕܼ ܪܘܼܚܵܢܵܐ ܐܲܝܬܼܝ ܣܒܪܬܼܵܐ ܕܥܲܒܕܵܐ ܘܡܵܪܵܐ . 82 : ܘܐܲܟܼܪܸܙ ܒܲܛܢܵܐ ܠܲܒܼܬܼܘܼ ܠܘܼܬܼܵܐ ܘܠܲܥܩܲܪܘܼܬܼܵܐ 83 ܣܒܼܐ ܥܩܪܐ ܡܛܝܗܝ ܕܲܢܟܿܗܸܢ ܒܲܩܕܘܫ ܩܘܼܕܼܫ̈ܐ . 84 : ܘܲܫܠܸܡ ܛܲܟܼܣܹܗ ܘܲܫ̣ܡܲܥ [ ܩܵܠܵܐ ] ܩܵܠܵܐ ܕܡܲܟܼܪܸܙ ܥܝܼܪܵܐ 85 ܒܫܘܼܒܼܚܵܐ ܪܲܒܿܐ ܚܵܘܝܼ ܢܲܦ̣ܫܹܗ ܪܘܼܚܵܢܵܝܵܐ . 86 : ܘܙܥ ܘܐܸܬܼܒܼܠܗܝܼ ܣܵܒܼܵܐ ܥܲܩܪܵܐ ܒܙܝܼܘܹܗ ܦܲܐܝܵܐ 87 ܠܲܒܸܿܒܼ ܥܝܼܪܵܐ ܠܲܐܪܥܵܢܵܝܵܐ ܒܩܵܠܵܐ ܢܝܼܚܵܐ . 88 : ܕܠܵܐ ܠܲܡ ܬܸܕܼܚܲܠ ܕܥܸܠܲܬܼ ܫܲܝܢܵܐ ܗ̣̄ܝ ܡܹܐܬܼܝܼܬܼܝ ܨܲܕܲܝܟ 89 ܩܲܒܸܿܠ ܟܲܣܝܵܐ ܕܼܒܼܚܵܐ ܕܐܝܼܕܲܝ̈ܟ ܘܲܕܼܪܥܝܟ . 90 : ܘܲܫܠܚܲܢܝ ܨܹܐܕܲܝܟ ܕܐܹܦܲܢܹܐ ܠܵܟ ܐܲܓܼܪܵܐ ܕܲܥܡܠܲܝ̈ܟ 91 ܩܲܒܸܿܠ ܦܹܐܪܹ̈ܐ ܚܠܵܦ ܕܸܒܼܚ̈ܬܼܵܟ ܘܲܨ̈ܘܵܬܼܵܟ . 92 : ܡ̣ܢ ܐܸܠܝܫܒܲܥ ܣܒܬܐ ܥܩܪܬܐ ܕܡܝܼܬܼܘ ܗܲܕܵܡܹ̈ܝܗ̇ 93 ܣܵܒܼܵܐ ܥܲܩܪܵܐ ܫܡ݂ܲܥ ܩܵܠ ܒܲܛܢܵܐ ܕܠܵܐ ܒܲܥܝܵܕܼܵܐ . 94 : ܘܐܵܘܚܸܠ ܣܲܓܿܝܼ ܒܓܼܵܘ ܪܸܥܝܵܢܹܗ ܕܐܲܝܟܲܢ ܬܸܗܘܸܐ 95 ܚܙ̣ܵܐ ܪܘܼܚܵܢܵܐ ܠܦܲܓܼܪܵܢܵܝܵܐ ܕܚܵܪ ܒܲܟܼܝܵܢܹܗ . 96 : ܘܬܲܚܡܹܗ ܒܫܸܬܼܩܵܐ ܕܠܵܐ ܢܸܬܼܦܲܠܲܓܼ ܥܲܠ ܡܵܐ ܕܲܫܡ݂ܲܥ 97 ܐܲܣܪܹܗ ܥܝܼܪܵܐ ܒܲܬܼܪܹܝܢ ܪܸ̈ܓ̣ܫܵܘܗܝ ܒܡܸܠܬܐ ܘܫܸܡܥܵܐ . 98 : ܕܢܸܗܘܹܐ ܫܸܬܼܩܹܗ ܐܵܦ ܚܲܪ ܫܘܼܬܹܗ ܣܗܵܕܹ̈ܐ ܕܝܼܠܹܗ 99 ܠܵܐ ܗ̄ܘ̣ܵܐ ܒܚܸܡܬܼܵܐ ܕܥܲܠ ܦܘܼܠܵܓܼܵܐ ܟܠܵܝܗܝ ܕܲܢܡܲܠܸܠ . 100 : ܒܥܸܠܬܐ ܐܲܣܪܹܗ ܕܡܵܐ ܕܡܸܬܼܓܲܠܝܵܐ ܢܗܲܝܡܸܢ ܟܠܢܵܫ 101 ܠܵܐ ܦܲܐܝܵܐ ܗ̄ܘ̣ܵܬܼ ܕܗܘ̤ ܢܸܫܬܲ ܠܹܐ ܚܸܙܘܵܐ ܕܲܚ̣ܙܵܐ . 102 : ܕܠܵܐ ܢܸܗܘܹܐ ܠܹܗ ܐܲܝܟ ܟܵܪܘܿܙܵܐ ܕܲܫܒ̣ܝܼܚܵܬܹ̈ܗ 103 ܫܸܬܼܩܵܐ ܐܲܠܸܦ ܠܲܒܼܢܲܝ̈ ܥܲܡܹܗ ܚܸܙܘܵܐ ܟܲܣܝܵܐ . 104 : ܘܲܫܪܲܪ ܐܸܢܘܿܢ ܕܠܵܐ ܢܸܬܼܦܲܠܓܘܢ ܡܵܐ ܕܡܸܬܼܦܲܫܲܩ 105 ܝܲܪ̈ܚܹܐ ܬܸܫܥܵܐ ܐܲܣܪܹܗ ܥܝܼܪܵܐ ܒܙܲܝܢܵܐ ܕܫܸܬܼܩܵܐ . 106 : ܥܕܲܡܵܐ ܕܐܲܦܪܝܼ ܥܘܼܒܵܐ ܥܲܩܪܵܐ ܐܲܝܟ ܫܘܼܘܕܵܝܹܗ 107 ܫܠܸܡ ܒܲܥܒܼܕܐ ܡ̈ܠܐ ܕܲܫ̣ܡܲܥ ܡ̣ܢ ܪܘܼܚܵܢܵܐ . 108 : ܘܩܲܒܸܿܠ ܦܹܐܪܵܐ ܘܡܲܠܸܠ ܘܲܫܡ݂ܲܥ ܘܲܦܪܵܥ ܫܘܼܒ̣ܚܵܐ 109 ܟܢܝܗ ܒܲܫܡܐ ܐܲܝܟ ܡܵܐ ܕܝܼܠܸܦ ܡ̣ܢ [ ܡ̣ܢ ] ܓܸܠܝܵܢܵܐ . 110 : ܚܢܢܐ ܕܡܲܟܸܪܸܙ ܪ̈ܚܡܹܐ ܕܚܵܢܹܝ̇ܢ ܠܲܒܼܢܲܝ̈ܢܵܫܵܐ 111 ܢܦ݂ܲܩ ܝܘܚܲܢܵܢ ܒܐܝܼܙܓܲܕܘܼܬܼܵܐ ܕܲܩܕܡ ܡܠܟܐ . 112 : ܘܲܢܲܓܼܕܗ ܪܸܡܙܵܐ ܠܘܵܬܼ ܕܘܼܪ̈ܫܵܐ ܪܘܼܚܵܢܵܝܵܐ 113 ܫܢ̈ܝܵܐ ܬܠܵܬܼܝܼܢ ܒܚܘܼܪܒܿܐ ܕܲܠܒܲܪ ܡܸܬܼܪܲܒܿܐ ܗ̄ܘ̣ܵܐ . 114 : ܟܲܕ ܡܸܬܼܗܲܓܹܿܐ ܒܲܣܬܿܝܼܪ̈ܵܬܼܵܐ ܕܟܼܵܪܘܿܙܘܼܬܼܵܐ 115 ܒܗܕܹܐ ܬܸܢܘܲܝ ܢܲܓܼܕܹܗ ܪܸܡܙܵܐ ܡ̣ܢ ܓܵܘ ܫܲܝܢܵܐ . 116 : ܕܲܒܼܥܸܢܵܝܵܢܵܐ ܐܲܠܵܗܵܝܵܐ ܢܕܪܸܫ ܚܲܝ̈ܘܗܝ 117 ܠܒܲܪ ܡ̣ܢ ܐ̄ܢܵܫ̈ܐ ܡܸܬܼܪܲܒܹܿܐ ܗ̄ܘ̣ܵܐ ܒܚܹܝܠ ܚܸܟܼܡ̈ܬܼܵܐ . 118 : ܥܕܲܡܵܐ ܕܲܩܪ̣ܵܝܗܝ ܪܘܸܚ ܓܸܠܝܵܢܵܐ ܠܟܼܵܪܘܿܙܘܼܬܼܵܐ 119 ܕܢܲܚ̣ ܡ̣ܢ ܫܸܠܝܐ ܒܲܕ ܡܘܼܬܼ ܫܸܡܫܵܐ ܡ̣ܢ ܐܸܣܦܹܝܪܵܐ . 120 ܘܢܲܓܼܕܹܗ ܠܥܵܠܡܵܐ ܒܵܬܲܪܢܘܼܗܪܵܐ ܕܕܼܵܪܘܿܙܘܼܬܹܗ : pb. f.33v 121 ܒܝܘܿܪ ܕܢܵܢ ܢܗܪܐ ܦܬܼܚܗ ܠܓܲܙܵܐ ܕܡܫܕܪܢܹܗ . 122 : ܟܲܕܼ ܩܵܥܹ̇ܐ ܗ̄ܘ̣ܵܐ ܕܬܼܵܘ ܚ̈ܛܵܝܹܐ ܣܵܒܼܘܫܘܼܩܵܢܵܐ 123 ܒܫܘܼܒܼܩܵܢ ܥܵܘܠܵܐ ܐܥܝܼܪ ܐܢܘܢ ܠܕܡ̈ܟܐ ܕܥܵܘܠܵܐ . 124 ܘܢܵܕܼܘ ܛܲܒܿܝܼ̈ܥܹܐ ܠܩܵܠ ܫܘܼܒܼܩܵܢܵܐ ܕܲܕܠܵܐ ܥܡܠܵܐ . 125 : ܗܘܬ ܒܲܪܬܼ ܩܵܠܹܗ ܐܲܝܟ ܫܝܼܦܘܪܵܐ ܒܐܸܕܢܝ̈ ܥܡܵܐ 126 ܘܟܲܢܸܫ ܐܸܢܘܿܢ ܠܒܠ ܫܘܼܘܕܵܝܵܐ ܕܫܘܒܩܢ ܥܵܘ̇ܠܐ . 127 : ܒܥܘܒܵܐ ܕܡ̈ܝܵܐ ܡܸܫܬܵܘܕܹܐ ܗܘ̣ܵܐ ܕܢܵܘܠܸܕܼ ܐܸܢܘܿܢ 128 ܘܐܲܝܟ ܕܲܒܼܟܼܘܪܵܐ ܢܚܲܕܬ ܐܢܘܿܢ ܒܲܬܝܵܒܼܘܼܬܼܵܐ . 129 : ܐܲܪܡܝܼ ܡܨܝܼܕܲܬܵܐ ܕܒܠ ܦܸܬܓܼܵܡܵܘ̄ : ܥܠ ܟܠ ܡܟܫܚ̈ܢ 130 ܘܚܲܒܸܫ ܐܢܘܿܢ ܠܓܼܵܘ ܡ̣ܢ ܫܸܡܥܵܐ ܕܟܪܘܙ ܟܬܹܗ . 131 : ܒܝܲܕ ܫܘܼܒܼܩܵܒܵܐ ܓ̣ܪܓ ܐܢܘܿܢ ܐܲܝܟ ܪܲܒܼܠܸܩܛܵܐ 132 ܘܐܲܟܸܢ ܒܲܕܡ ܡܵܢܵܐ ܗ̣ܝ ܥܸܠܬܼܵܐ ܕܫܘܼܕܟܝ ܡܸܠܵܘܗܝ̈ . 133 : ܩ̈ [...] ܐ ܡ̣ܢ ܫܸܠܝܵܐ ܘܫܲܚܠܸܦ ܩܠܹܗ ܒܐܸܕܢܲܝ̈ ܥܡܵܐ 134 ܕܥܒܕܼܐ ܐܝܼܬܲܝ ܘܡܫܡܫܵܢܵܐ ܕܐܲܝܢܵܐ ܕܓܼܒܼܵܢܝ . 135 : ܐܸܙܓܲܕܵܐ ܐ̄ܢܵܐ ܕܩܕܡ ܡܠܟܐ ܕܲܟܼܬܸܒܼ ܕܐܵܬܹܐ 136 ܘܫܲܠܚܢܝ ܕܐܲܟܼܪܸܙ ܕܗܵܐ ܡܛܝܼ ܠܵܗ̇ ܐܲܝܟ ܣܘܼܟܵܝܵܐ . 137 : ܒܡܲܝܵܐ ܒܲܠܚܘܿܕܼ ܦܲܩܕܢܝ ܕܐܸܬܼܠ ܫܘܼܒܼܩܵܢ ܥܵܘܠܵܐ 138 ܥܲܕܼ ܐܵܬܹ̇ܐ ܗܘ̤ ܘܝܵܗܸ̇ܒܼ ܪܘܼܚܵܐ ܥܲܡ ܫܘܼܒܼܩܵܢܵܐ . 139 : ܒܡܲܝ̈ܵܐ ܘܪܘܼܚܵܐ ܡܛܲܠܸܩ ܝܲܠܪܵܐ ܕܡܵܝܘܿܬܼܘܼܬܼܵܐ 140 ܘܡܵܘܥܹܐ ܙܲܪܥܵܐ ܪܘܼܚܵܢܵܝܵܐ ܕܚܲܝܬܼ ܡܝܼܬܹ̈ܐ . 141 : ܒܟܼܘܼܪܵܐ ܕܪܘܼܚܵܐ ܢܵܣ̇ܟ ܨܲܠܡܵܐ ܕܐܲܣܢܝܼ ܥܵܘܠܵܐ 142 ܘܡܲܩܢܹܐ ܫܘܼܦܪܵܐ ܕܲܫܡܲܝܵܢ̈ܐ ܠܲܐܪ̈ܥܢܝܐ . 143 : ܒܥܘܼܒܐ ܕܡ̈ܝܵܐ ܡܘܠܕ ܐܢܵܫܵܐ ܪܘܼܚܵܢܵܐܝܼܬ 144 ܟܲܕ ܡܸܬܼܒܝܢ ܒܲܫܡܵܐ ܚܲܕܬܵܐ ܒܘܼܟܼܪܹ̈ܐ ܕܼܪܘܼܚܵܐ . 145 : ܡܚܲܪ ܪܦܲܓܼܪܵܐ ܡ̣ܢ ܥܲܒܼܕܘܼܬܼܵܐ ܕܡܵܝܘܿܬܼܘܼܬܼܵܐ 146 ܘܦܵܪܹܩ ܢܲܦ̣ܫܵܐ ܡ̣ܢ ܚܘܼܬܼܚ̈ܵܬܹܐ ܕܲܪ̈ܓܼܝܵܓܼܬܼܵܐ . 147 : ܫܵܒܹ̇ܩ ܥܵܘܠ̇ܐ ܘܝܵܗ̇ܒܼ ܪܘܼܚܵܐ ܐܲܝܟ ܪܲܗܒܼܘܼܢܵܐ 148 ܕܠܵܐ ܢܸܬܼܦܲܠܓܘܢ ܥܲܠ ܫܘܼܘܕܵܝܵܘ̈ܗܝ ܒܢܲܝ̈ ܝܵܪܬܘܼܬܹܗ . 149 : ܩܵܐ ܒܲܝܢܵܬܼܟܼܘܿܢ ܩܵܐܸ̇ܩ ܘܲܟܣܹܐ ܡ̣ܢ ܥܝܢ̈ܝܟܘܢ 150 ܐܵܦܠܵܐ ܐܸܢܵܐ ܕܡܲܟܼܪܸܙ ܐ̄ܢܵܐ ܠܹܗ ܝܵܕܥ̇ ܐ̄ܢܵܐ ܠܹܗ 151 : ܝܪܸܡܙܵܐ ܓܠ̣ܐ ܠܝܼ ܕܐܲܟܼܪܸܙ ܕܸܢܚܹܗ ܒܹܝܬܼ ܚܸܫܘ̈ܟܹܐ 152 ܕܲܒܝܲܕ ܡܸ̈ܠܲܝ ܢܸܚܙܘܿܢ ܢܘܼܗܪܵܐ ܕܙܲܕܝܼܩܘܼܬܼܵܐ . 153 : ܫܪܵܓܼܵܐ ܐܝܬܝ ܠܵܘ ܐܸܣܦܹܝܪܵܐ ܕܪܲܒܿܘܼܬܼ ܫܸܡܫܵܐ 154 ܘܠܵܐ ܡܸܬܼܦܲܝܡ ܨܸܡܚܵܐ [ ܕܫܸܡܫܵܐ ] ܥܲܡ ܪܲܒܿܘܼܬܹܗ . 155 : ܙܥܘܿܪܢܵܐ ܡܸܢܹܗ ܕܠܵܐ ܡܘܼܫܚ̈ܬܼܵܐ ܘܕܲ ܠܵܐ ܟܲܝܠܵܐ 156 ܘܠܵܐ ܫܵܘܹ̇ܐ ܐ̄ܢܵܐ ܐܵܦܠܵܐ ܕܐܸܫܪܹܐ ܣܐܘܿܢܵܐ ܕܪ̈ܓܼܠܵܘܗܝ . 157 : ܡ̣ܢ ܡܵܘܗܲܒܼܬܼܵܐ ܕܪܲܒܿܘܼܬܼ ܥܘܼܬܼܪܹܗ ܝܲܗ̣ܒ ܠܝܼ ܩܲܠܝܼܠ 158 ܘܲܥܬܼܪܘ ܪ̈ܓ̣ܫܲܝ ܡ̣ܢ ܣܝܼܡ̈ܬܼܵܐ ܕܟܲܣܝܼܘܼܬܼ ܚܘܼܒܹܿܗ . 159 : ܠܢܸܬܼܪܵܐ ܙܥܘܿܪܵܐ ܕܪܚܵܐ ܕܡܸܢܹܗ ܫܘܵܘ ܚܘܼܫܵܒܲܝ̈ 160 ܘܲܩܢܹ̇ܝܬܼ ܚܲܝܠܵܐ ܠܟܼܵܪܘܿܙܲܘܼܬܼܵܐ ܕܲܣܬܝܼܪ̈ܵܬܹܗ . 161 : ܠܒܲܪ ܡ̣ܢ ܛܲܟܼܣܵܐ ܕܪܵܪܘܿܙܘܼܬܼܵܐ ܥܨܢܝ ܓܸܠܝܵܢܵܐ 162 ܘܡ̣ܢ ܓܵܘ ܟܲܪܣܵܐ ܪܗܝܼܒܼ ܗܘܹ̇ܝܬܼ ܕܐܹܦܘܿܩ ܘܐܸܓܼܡܘܿ ܪܡܸܠܵܘ̈ܗܝ . 163 : ܘܟܲܕ ܛܵܒܼ ܦܪܫܢܝ ܠܲܫܠܝܼܚܘܼܬܼܵܐ ܕܟܼܵܪ ܘܿܙܘܼܬܹܗ 164 ܠܵܐ ܨܒܼܵܐ ܚܘܝܬܝ ܙܝܼܘܹܗ ܕܐܲܦܘ̈ܵܗܝ ܐܸܠܵܐ ܒܐ̄ܪܵܙܵܐ . 165 : ܠܵܘ ܒܲܚܙܵܬܼܵܐ ܕܪ̈ܓܼܫܹܐ ܕܲܠܒܲܪ ܝܵܕܲܥ̇ ܐ̄ܢܵܐ ܠܹܗ 166 ܒܪܘܼܚܵܐ ܝܲܗ̄ܒ̣ ܠܝܼ ܐܸܬ̤ܵܐ ܓܠܝܼܬܼܵܐ ܕܐܸܠܲܦ ܡܲܢ̣ܘ . 167 : ܗܵܘ̇ ܕܐܸܡ݂ܲܪ ܠܝܼ ܕܐܲܟܼܪܸܙܝܲܠܕܵܐ ܕܡܲܠܡܕܼܝܼܬܼܵܐ 168 ܛܘܼܦ̣ܣܵܐ ܕܝܵܘܢܵܐ ܨܵܪ̣ ܚܵܘܝܼ ܠܝܼ ܒܪܘܼܚ ܓܸܠܝܵܢܐ . pb. f.34r 169 ܗܵܕܹܐ ܓܠ̣ܐ ܠܝܼ ܐ̄ܪܵܙܵܢܵܐܝܼܬܼ ܐܲܝܟ ܒܲܝܬܵܝܵܐ . 170 : ܕܐܲܝܢܵܐ ܕܚܵܙܹ̇ܝܬܿ ܕܢܵܣܸ̇ܒ̣ ܗܘ̤ܝܘܼ ܡܵܪܵܐ 171 : ܐܵܦ ܗ̤ܝ ܥܸܠܬܼܵܐ ܕܐܲܟܼܪܸܙ ܘܐܲܡܸܕܼ ܡܸܛܠ ܗܵܕܐ ܗ̤ܝ 172 ܕܐܸܕܪܘܫ ܐܘܼܪܲܚܵܐ ܕܢܸܪܕܘܢ ܐ̄ܢܵܫ̈ܐ ܠܘܵܬܼ ܓܸܠܝܵܢܹܗ . 173 : ܗܵܐ ܡܲܢܲܥ ܠܹܗ ܘܲܩܪܸܒܼ ܡܸܟܲܝܠ ܕܢܚܵܐ ܕܢܘܼܗܪܹܗ 174 ܢܸܡܪܘܿܩ ܟܠܢܵܫ ܣܲܢܝܘܼܬܼ ܢܲܦ̣ܫܹܗ ܕܠܵܐ ܢܸܬܼܒܲܛܪܲܓܼ . 175 : ܣܲܝܦܵܐ ܕܪܘܼܚܵܐ ܐܲܚܝܼܕܼ ܒܐܝܼܕܹܗ ܠܒܼܘܼܚܪܵܢ ܐ̄ܢܵܫ̈ܐ 176 ܘܐܲܝܢܵܐ ܕܛܵܠܸ̇ܡ ܦܹܐܪܹ̈ܐ ܕܫܘܼܒܼܚܵܐ ܒܹܗ ܦܵܣܸ̇ܩ ܠܹܗ . 177 : ܚܲܝܵܐ ܗ̣̄ܝ ܡܸܠܬܹܗ ܘܐܵܦ ܚܲܪ ܝܼܦܵܐ ܛܵܒ̣ ܡ̣ܢ ܣܲܝܦܵܐ 178 ܘܥܵܐ ܠܵܐ ܒܨܵܬܼܗ̇ ܠܓܼܵܘ ܡ̣ܢ ܪܸ̈ܓܼܫܹܐ ܕܙܵܘ̈ܥܝ ܢܲܦ̣ܫܵܐ . 179 : ܡܵܪܵܐ ܗ̄ܘ̣ ܕܥܲܠ ܟܠ ܘܐܵܦ ܕܲܝܢ̇ܵܐ ܕܚܲܝܹ̈ܐ ܘܡܝܼ̈ܬܐ 180 ܘܲܒܼܒܼܘܼܚܪܵܢܹܗ ܥܬܝܼܕܼ ܕܲܢܦ̣ܪܫ ܛܵܒ̈ܐ ܘܒܼܝ̈ܫܹܐ . 181 : ܬܚܹܝܬܼ ܫܘܼܠܛܵܢܵܐ ܕܪܸܫܢܘܼܬܹܗ ܣܝܼܡ ܟܠ ܫܘܼܠܛܵܢ 182 ܘܡܡܠܟ ܪܸܡܙܗ ܥܲܠ ܪ̈ܘܚܵܢܹܐ ܘܦܲܓܼܪ̈ܵܢܹܝܐ . 183 : ܬܵܘ ܢܲܟܼܬܸܒܼ ܠܹܗ ܢܲܦ̣ܫܵܐ ܘܦܲܓܼܪܵܐ ܒܲܟܼܣܸܦ ܪܹܫܵܐ 184 : ܘܲܢܩܲܪܸܒ̣ ܠܹܗ ܫܲܦܝܘܼܬܼ ܢܲܦ̣ܫܵܐ ܚܠܵܦ ܡܲܕܲܐܬܼܵܐ 185 : ܐܘ ܟܵܪܘܿܙܵܐ ܕܲܡܠܒܒܼ ܗ̄ܘ̣ܵܐ ܘܲܡܕܲܚܸܠ ܗ̄ܘ̣ܵܐ 186 : ܘܚܘܼܒܵܐ ܘܩܸܢܛܵܐ ܡܠܹܝܢ ܗ̄ܘ̣ܵܘ ܩܵܠܹ̈ܐ ܕܟܵܪܘܿܙܘܼܬܹܗ 187 : ܡܲܕܪܸ ܙܪ̈ܲܚܡܹܐ ܒܲܫܡܹܗ ܘܩܵܠܹܗ ܒܐܸܕܼܢܲܝ̈ ܟܠܢܵܫ 188 ܘܡܲܪܡܹܐ ܦܓܼܘܼܕ̈ܐ ܕܲܓܼܙܵܪ ܕܝܼܢܵܐ ܒܦܘܼܡ ܡܲܪ̈ܚܹܐ . 189 : ܙܒܝܼܦ ܐܲܝܟ ܫܲܒܼܛܵܐ ܠܘܼܩܒܲܠ ܥܵܘܠܵܐ ܕܲܡܢܓܼܕܼ ܠܹܗ 190 ܘܡܲܟܼܪܸܙ ܣܲܒܼܪܵܐ ܠܲܕܼܠܵܐ ܣܲܒܼܪܵܐ ܒܝܲܕܼ ܟܘܼܢܵܝܹܗ . 191 : ܫܡܹܗ ܡܸܬܼܦܲܫܲܩ ܚܢܵܢܵܐ ܕܚܵܐ̇ܢ ܠܐ̄ܢܵܫ̈ܐ ܡܲܓܢ 192 ܘܲܠܛܝܼܫ ܣܲܝܦܵܐ ܕܡܸܠܲܬܼ ܦܘܼܡܹܗ ܐܲܝܟ ܬܵܒܼܘܥܐ . 193 : ܥܛ̇ܐ ܒܲܫܡܹܗ ܫܛܵܪܵ ܐ̄ܢܵܫܘܼܬܼܵܐ ܕܚܵܒܼܘܒܲܚܛܝܼܬܼܵܐ 194 ܘܡܲܟܿܬܸܒܼ ܐ̄ܢܵܫ̈ܐ ܕܢܸܗܘܘܿܢ ܥܒ̈ܕܐ ܠܡܫܕܪܢܗ . 195 : ܢܚܸܬܼܘ ܦܸܬܼܓܼܵܡܵܘ̈ܗܝ ܒܲܕܼ ܡܘܼܬܼ ܡܸܛܪܵܐ ܠܐܲܪܥܵܐ ܕܐ̄ܢܵܫ̈ܐ 196 ܘܪ̈ܲܓܼܝܼ ܐܸܢܘܿܢ ܒܡܸܠܲܬܼ ܦܘܼܡܹܗ ܠܡܸܬܲܠ ܦܹܐܪܹ̈ܐ . 197 : ܩܥ̣ܵܐ ܡ̣ܢ ܫܸܠܝܵܐ ܒܪܘܼܚ ܓܸܠܝܵܢܵܐ ܕܡܲܠܸܠ ܥܲܡܹܗ 198 ܕܗܵܐ ܠܲܡ ܐܸܡܪܵܐ ܡܕܲܢܹܐ ܡܘܼܡܹ̈ܐ ܘܫܵܒܸ̇ܩ ܚܵܘܒܹ̈ܐ . 199 : ܗܵܢܵܘ̇ ܕܐܸܡ̄ܪܹܬܼ ܒܵܬܲܪܚܐܬܹ̇ܐ ܘܩܲܕܡܝܼ ܗ̄ܘ̣ ܡܹܢܝ 200 ܘܠܵܐ ܝܵܕܲܥ̇ܢܵܐ ܕܐܲܝܟܲܢ ܐܸܒܪܹܝܘܗܝ ܕܩܲܫܝܼܫ ܘܲܛܠܹܐ . 201 : ܛܠܹܐ ܡܸܢܝ ܒܲܛ [...] ܝܼܠܝܼܕܘܼܬܹܗ ܒܪܘܼܟܵܒܼ ܦܲܓܼܪܵܐ 202 ܘܩܲܫܝܼܫ ܗ̄ܘ̣ ܡܸܢܝ ܒܲܥܬܼܝܕܬܼ̈ܐ ܕܣܘܼܪܝ ܐܪ̈ܙܘܗܝ . 203 : ܡܲܢ̣ܘ ܕܛܠܹܐ ܡ̣ܢ ܝܘܿܚܲܢܵܢ ܥܘܼܪ̈ܠܝ ܠܸܒܿܐ 204 ܘܲܐܝܟܲܢ ܩܲܫܝܼܫ ܘܐܵܬܹ̇ܐ ܠܚܵܪܬܼܵܐ ܓܠܵܘ ܘܒܲܕܡܘ ܠܝܼ . 205 : ܠܡܲܢ̣ܘ ܒܵܪܹܐ ܓܲܒܼܪܵܐ ܕܐܬܹ̇ܐ ܒܵܬܲܪܡܠܵܘܗܝ 206 ܘܲܠܡ̇ܢ ܟܲܢܝܼ ܐܸܡܪܵܐ ܚܲܝܵܐ ܘܫܵܩܸ̇ܠ ܥܵܘܠܵܐ . 207 : ܐܸܢ ܚܲܝܼܕܵܐ ܢܚܸܬܼ ܘܐܸܬܼܓܲܫܲܡ ܘܲܗܘ̤ܵܐ ܒܸܣܪܵܐ 208 : ܡܵܢܲܐ ܗ̄ܝ̣ ܕܐܲܠܨܲܬܼ ܕܲܒܼܝܲܕܼ ܒܸܣܪܵܐ [...] ܕܲܟܹܿܐ ܥܵܘܠܲܢ 209 : ܠܡ̇ܢ ܠܵܐ ܫܲܩܠܹܗ ܠܥܵܘܠܵܐ ܕܓܸܢܣܲܢ ܒܐܲܠܵܗܘܼܬܹܗ 210 ܥܕܲܡܵܐ ܕܬܲܚܬܝܼ ܫܘܼܒܼܚܹܗ ܪܲܒܿܐ ܠܘܵܬܼ ܫܝܼܛܘܼܬܼܵܐ . 211 ܘܲܟܒܲܪ ܚܲܝܠܵܐ ܕܪܲܒ ܡ̣ܢ ܕܝܼܠܹܗ ܩܢܹܐ ܗ̄ܘ̣ܵܐ ܒܸܣܪܵܐ . 212 ܘܡܸܛܠ ܗܵܕܹܐ ܫܲܚܠܸܦ ܝܵܬܹܗ ܕܢܙܟܐ ܒܫܝܛܐ 213 : ܚܣ ܠܵܐ ܬܸܗܘܹܐ ܕܗܵܕܐ ܢܹܐܡܲܪ ܐܵܘܢܸܬܼ [...] ܒܼ 214 ܕܚܹܝܠ ܐܝܼܬܼܘܼܬܹܗ ܣܢܝܼܩ ܥܲܠ ܚܲܝܠܵܐ ܕܒܸܣܪܐ ܫܝܼܛܵܐ . 215 : ܒܸܣܪܵܐ ܗ̄ܘ̣ ܕܝܼܪܸܒܼ ܘܲܩ̣ܢܵܐ ܚܲܝܠܵܐ ܒܝܲܕܼ ܐܝܼܬܼܘܼܬܼܵܐ 216 : ܠܵܘ ܐܝܼܬܼܘܬܼܵܐ ܩܢܵܬ̤ ܥܘܼܕܼܪܵܢܵܐ ܡ̣ܢ ܡܵܝܘܿܬܼܵܐ 217 : ܠܦܲܓܼܪܵܢܵܝܵܐ ܠܒܸܘ ܨܒܼܝܵܢܵܐ ܐܸܠܵܗܵܝܵܐ 218 ܘܲܙܟܼܵܐ ܘܙܲܟܿܝܼ ܠܲܟܢܵܘ̈ܬܹܗ ܒܚܹܝܠ ܢܵܣܘܿܒܹܗ . 219 ܠܹܗ ܗܘ̤ ܟܢܝܼ ܐܸܡܪܵܐ ܕܲܟܼܝܵܐ ܒܪܹܗ ܕܲܙܟܲܪܝܵܐ : pb. f.34v 220 ܕܲܒܼܝܲܕ ܕܸܒܼܚܹܗ ܡܕܲܟܲܐ ܡܘܼܡܹ̈ܐ ܕܲܒܢܲܝ̈ ܓܢܣܹܗ . 221 : ܠܵܐ ܬܘܼܒܼ ܫܲܡ݂ܲܗ ܘܲܩܪ̣ܵܐ ܓܲܒ̣ܪܵܐ ܕܼܵܐܬܹ̇ܐ ܒܚܲܪܬܼܵܐ 222 ܕܲܒܼܫܘܼܠܵܡܵܐ ܕܙܲܒܼܢܹ̈ܐ ܕܵܢܝܼ̇ܝ ܘܲܡܚܲܪܲܪ ܟܠ . 223 : ܡܸܛܠܵܬܹܗ ܗܘ̤ܐ ܟܸܢܵܪܵܐ ܠܪܘܼܝܝ ܓܸܠܝܵܢܵܐ 224 ܕܒܹܗ ܢܸܬܼܚܲܬܡܘܢ ܩ̈ܠܐ ܫܚܝܼܩܹ̈ܐ ܕܲܢܒ̣ܝܘܼܬܼܵܐ . 225 : ܓܠ̣ܐ ܠܹܗ ܪܘܚܵܐ ܘܚ̣ܙܝܗܝ ܕܐܵܬܹ̇ܐ ܘܲܣܘܲܚ̣ ܠܐܘܼܪܥܹܗ 226 ܘܲܚܕܝܼ ܕܲܚ̣ܙܵܐ ܣܲܒܼܪܵܐ ܕܪܵܓܘܼܗܝ ܢܒܼܝܹ̈ܐ ܘܡܼ̈ܠܟܹܿܐ . 227 : ܚܙܵܐ ܕܐܲܝܟ ܟܠܢܵܫ ܐܵܬܹ̇ܐ ܨܹܐܕܼܵܘܗܝ ܕܢܸܥܡܸܕ ܡܸܢܹܗ 228 ܘܫܲܪܝܼ ܕܲܢܦܝܼܣ ܕܗܘ̤ ܠܹܗ ܢܲܥܡܸܕܼ ܘܠܵܘ ܗܘ̤ ܡܸܢܹܗ . 229 : ܐܸܢܵܐ ܣܢܝܼܩ ܐ̄ܢܵܐ ܕܡܸܢܵܟ ܐܸܥܡܸܕ ܐܲܝܟ ܚܲܣܝܼܪܵܐ 230 ܠܵܘ ܕܐܢ̄ܬܿ ܬܹܐܬܹܐ ܠܘܵܬܼ ܡܸܣܟܹܿܢܵܐ ܡܸܥܬܲ ܪܡܢܗ . 231 : ܐܲܢ̄ܬܿ ܡܲܒܿܘܥܵܐ ܐܢ̄ܬܿ ܕܡܫܩܹܐ ܚܲܝܹ̈ܐ ܠܡܵܝܘܿܬܼܘܼܬܼܵܐ 232 ܡܵܢܵܐ ܣܢܝܼܩ ܐܲܢ̄ܬܿ ܕܢܸܬܼ ܡܲܠܐ ܠܵܟ ܡ̣ܢ ܡܵܝܘܿܬܼܵܐ . 233 : ܐܲܢ̄ܬܹ ܩܲܪܝ̣ܫ ܐܲܢ̄ܬܿ ܘܒܼܵܟ ܡܸܬܿܕܲܟܝܢ ܛܲܡܲܐܝ̈ ܢܲܦ̣ܫܵܐ 234 ܘܐܲܝܟܲܢ ܒܵܥ̇ܝܬܿ ܕܘܼܟܵܝ ܢܲܦ̣ܫܵܐ ܡܕܲܟܹܿܐ ܡܘܼܡܹ̈ܐ . 235 : ܕܝܼܠܵܟ ܓܲܙܵܐ ܕܟܼܠ ܚܸܟܼ̈ܡܵܬܼܵܐ ܘܲܣܬܝܼܪ̈ܝܬܐ 236 ܡܵܢܵܐ ܝܵܠܸ̇ܦ ܪܲܒܿܐ ܡܸܗܝܪܵܐ ܡ̣ܢ ܬܲܠܡܝܼܕܹܗ . 237 : ܐܲܢ̄ܬܿ ܢܗܝܼܪܵܐ ܕܡܲܢܗܲܪ ܟܠܵܐ ܒܢܘܼܗܪܵܐ [ ܒܢܘܼܗܪܵܐ ] ܕܐܲܦܵܘ̈ܗܝ 238 ܡ̇ܢ ܚܵܫܲܚ̇ ܠܵܟ ܕܠܩܵܐ ܙܥܘܿܪܵܐ ܫܪܵܓܵܐ ܕܡܸܠܲܬܼ . 239 : ܕܝܼܠܵܟ ܝܲܡܵܐ ܫܦܝܼܥܵܐ ܕܪ̈ܚܡܹܐ ܕܲܡܸܫܝܼܓ ܥܵܘܠܵܐ 240 ܡ̇ܢ ܡܲܣܚܹܐ ܐܲܢ̄ܬܿ ܪܲܒܿܘܼܬܼ ܫܘܼܒܼܚܵܟ ܒܡܲܝ̈ܐ ܫܚܝܼܡܹ̈ܐ . 241 : ܫܒܼܘܿܩ ܠܵܡ ܗܵܫܵܐ ܦܲܢܝܼ ܡܲܠܟܿܐ ܠܘܵܬܼ ܟܵܪܘܿܙܵܐ 242 ܗܵܟܲܢ ܝܵܐܹ̇ܐ ܕܒܼܝܼ ܬܸܬܼܡܲܠܐ ܙܲܕܝܼܩܘܼܬܼܵܐ . 243 : ܫܒ̣ܘܿܩ ܠܵܐ ܬܸܓܼܠܹܐ ܪܲܒܿܘܼܬܼܝ ܘܐܝܼܩܵܪܝ ܠܥܹܝܢ ܚܲܙ̈̇ܝܐ 244 ܥܲܕ ܣܵܥܲ̇ܪ ܐ̄ܢܵܐ ܘܲܡܫܲܡܠܹܐ ܐ̄ܢܵܐ ܟܠ ܡܵܐ ܕܲܟܼܬܼܝܼܒܼ . 245 : ܫܒܼܘܿܩ ܥܵܡܸ̇ܕܼ ܐ̄ܢܵܐ ܐܲܝܟ ܚܲܣܝܼܪܵܐ ܣܢܝܼܩ ܥܲܠ ܪ̈ܲܚܡܹܐ 246 ܕܐܸܓܼܡܘܿܪ ܒܩܢܘܿܡܝ ܚܲܣܝܼܪܘܼܬܼܵܐ ܐܓܸܢܵܣܵܐ ܕܐ̄ܪܵܫ̈ܐ . 247 : ܡܸܢܹܗ ܕܓܸܢܣܐ ܕܚܵܒܼ ܠܲܚܛܝܼܬܐ ܐܝܼܬܲܝ ܐܸܢܵܐ 248 ܫܒܼܘܿܩ ܦܵܪܲܥ ܐ̄ܢܵܐ ܫܛܵܪܵܐ ܕܲܟܼܬܲܒܼ ܐܵܕܼܵܡ ܒܲܥܕܸܢ . 249 : ܡ̣ܢܹܗ ܕܡܸܕܼܪܵܐ ܕܓܲܪܦܘܼܗܝ ܚܲܫܹ̈ܐ ܐܝܼܬܼܵܘܗܝ ܪܘܼܟܵܒ̣ܝ 250 ܫܒܼܘܿܩ ܫܵܓ̇ܪ ܐ̄ܢܵܐ ܪܲܦܝܘܼܬܼ ܛܝܼܢܹܗ ܒܢܘܼܪܵܐ ܘܪܘܼܚܵܐ . 251 ܡ̣ܢ ܛܘܼܗܡܵܐ ܐܢܵܐ ܕܒܠܥܗ ܡܵܘܬܿܐ ܘܟܼܵܡ ܥܲܠ ܚܲܝܵܘ̈ܗܝ . 252 ܫܒܼܘܿܩ ܢܵܚܹ̇ܬܼ ܐ̄ܢܵܐ ܒܐܵܪܵܙܵܐ ܠܡܵܝ̈ܐ ܘܡܲܣܸܩ ܐ̄ܢܵܐ ܠܗ . 253 : ܒܲܪ ܓܸܢܣܵܐ ܐ̄ܢܵܐ ܕܲܫܒܹܐ ܠܒܝܼܫܵܐ ܒܝܲܕܼ ܚܹܐܪܘܼܬܹܗ 254 ܐܹܦܘܿܩ ܐܲܦܢܹܐ ܫܒܼܝܼܬܼܵܐ ܕܥܲܡܲܢ ܡ̣ܢ ܡܵܪܘܿܕܸܵܐ . 255 : ܫܛܵܪܵܐ ܕܡܵܘܬܼܵܐ ܟܬܲܒܼܘ ܐܲܒܼܵܗܲܝ̈ ܘܚܵܒܼܘ ܠܲܚܛܝܼܬܼܵܐ 256 ܘܣܵܡܹ̇ܬܼ ܬܸܢܘܼܝ ܕܦܪܲܥ ܐ̄ܢܵܐ ܠܹܗ ܒܐ̄ܪܵܙܵܐ ܠܘܼܩܕܼܵܡ . 257 : ܨܲܠܡܵܐ ܦܲܐܝܵܐ ܕܪܘܼܟܵܒ̣ ܦܲܓܼܪܲܢ ܐܲܫܚܸܬܼܘܲܒܼܠܝܼ 258 ܐܹܚܘܿܬܼ ܐܲܫܝܼܓܼ ܨܵܐܬܼܵܐ ܕܥܵܘܠܵܐ ܡ̣ܢ ܨܘܼܪ̈ܬܹܗ . 259 : ܒܟܼܟܼܪܵܐ ܕܡ̈ܝܐ ܢܵܣܸ̇ܟ ܐ̄ܢܵܐ ܠܹܗ ܠܲܨܠܸܡ ܨܲܠܡܲܢ 260 ܘܲܚܠܵܦ ܢܘܼܪܵܐ ܢܵܦ̇ܚ ܐ̄ܢܵܐ ܠܹܗ ܪܘܼܚܵܐ ܕܚܲܝܹ̈ܐ . 261 : ܐܸܢ ܠܵܐ ܡܫܝܼܓܼ ܐ̄ܢܵܐ ܨܵܐܬܹܗ ܒܲܩܢܘܿܡܝ ܠܵܐ ܡܸܬ̇ܕܲܟܲܐ 262 ܘܐܸܢ ܠܵܐ ܢܵܚܹ̇ܬܼ ܥܲܡܝܼ ܠܲܥܡܵܪܐ ܠܵܐ ܡܸܬܼܚܲܣܹܐ . 263 : ܐܲܝܟ ܪܹܫܝܼܬܼܵܐ ܓܒܢܝ ܒܵܪܘܝܵܐ ܡ̣ܢ ܡܵܝܘܿܬܹ̈ܐ 264 ܘܣܡܢܝ ܕܐܸܗܘܹܐ ܐܲܝܟ ܦܘܼܪܩܵܢܵܐ ܚܠܵܦ ܚܲܝܲܝ̈ܗܘܿܢ . 265 : ܒܝܼ ܐܲܝܟ ܕܒܼܚܵܐ ܨܒ̣ܵܐ ܕܲܢܪܲܥܹܐ ܝܵܬܼܗ ܠܥܒܕܘ̈ܗܝ 266 ܘܩܲܒܸܿܠ ܩܘܼܪܒܵܢܝ ܘܐܲܓܼܙܪܒܐܝܼܕܲܝ̈ ܫܲܝܢܵܐ ܠܟܼܠܵܐ . 267 ܘܡܸܛܠ ܕܲܨܒ̣ܵܐ ܘܦܪܫܢܝ ܡ̣ܢ ܟܠ ܡܸܛܠ ܐ̄ܢܵܫ̈ܐ : pb. f.35r 268 ܙܵܕܲܩ ܕܐܦܪܘܿܥ ܚܘܼܒܵܐ ܚܠܵܦ ܟܠ ܠܲܐܠܵܗ ܟܠܵܐ . 269 : ܒܝܲܠܕܐ ܕܲܬܼܪܹܝܢ ܕܵܪܸܫ̇ ܐܢܵܐ ܠܵܗ̇ ܠܐܘܼܪܚܵܐ ܕܫܲܝܢܵܐ 270 ܘܐ̄ܢܵܐ ܪܵܕܹ̇ܐ ܐ̄ܢܵܐ ܒܕܼܵܡ ܟܠ ܕܐܵܬܹ̇ܐ ܒܐ̄ܪܵܙܚܘܼܕܵܬܼܵܐ . 271 : ܡܸܛܠ ܡܹܐܬܼܝܼܬܼܝ ܓܒܼܵܟ ܦܘܼܩܕܵܢܵܐ ܘܩ̣ܪܟ ܩܵܠܵܐ 272 ܕܐܸܩܪܹܐ ܠܐܢܵܫܵܐ ܠܘܵܬܼ ܡܵܘܠܕܵܐ ܕܗܵܘܹ̇ܐ ܒܐܝܼܕܲܝ̈ . 273 : ܫܒܼܘܿܩ ܥܵܡܸ̇ܕܼ ܐ̄ܢܵܐ ܒܡܲܝ̈ܐ ܒܐܝܼܕܲܝ̈ܟ ܐܲܝܟ ܕܲܒܼܩܲܒܼܪܵܐ 274 ܘܡܲܚܸܬܼ ܐ̄ܢܵܐ ܥܲܡܝܼ ܠܡܵܘܿܬܼܘܼܬܼܵܐ ܘܡܲܣܸܩ ܐ̄ܢܵܐ ܠܵܗ̇ . 275 : ܐܸܥܡܲܕ ܗܵܫܵܐ ܐܲܝܟ ܡܵܐ ܕܲܣܢܝܼܩ ܥܲܠ ܕܘܼܟܵܝܵܐ 276 ܘܒܼܵܬܼܪ ܙܲܒܼܢܵܐ ܡܚܵܘܹܐ ܐ̄ܢܵܐ ܚܝܲܠܝ ܒܕܼܘܟܵܝ ܛܲܡ̈ܐܹܐ . 277 : ܫܠܸܡ ܟܵܪܘܿܙܵܐ ܠܲܡܫܲܕ ܪܵܢܹܗ . ܒܐܲܝܠܹܝܢ ܕܲܫ̣ܡܲܥ 278 ܘܩܲܒܸܿܠ ܟܵܗܢܵܐ ܕܲܢܣܝܼܡ ܐܝܼܕܹܗ ܥܲܠ ܪܲܒܿ ܟܘܼܗܪܹ̈ܐ . 279 : ܐܘ ܝܘܿܚܲܢܵܢ ܕܲܡܫܲܡܸܫ ܗ̄ܘ̣ܵܐ ܒܩܘܼܕܼܫܵܐ ܕܲܠܒܲܪ 280 ܕܲܫܘ̣ܵܐ ܕܢܸܥܘܼܠ ܠܲܩܕܘܫ ܩܘܼܕܼܫ̈ܐ ܕܠܵܐ ܡܲܦܲܣ ܗ̄ܘ̣ܵܐ . 281 : ܐܹܝܘ ܒܲܪ ܓܸܢܣܵܐ ܕܚܲܣܝܼܪ ܘܲܣܢܝܼܩ ܥܲܠ ܫܘܼܒܼܩܵܢܵܐ 282 ܕܲܦܬܲܚ ܕܲܙܵܐ ܕܲܡܟܲܣܲܝ ܗ̄ܘ̣ܵܐ ܡ̣ܢ ܩܕܼܵܡ ܕܪ̈ܐ . 283 : ܠܵܐ ܗ̄ܘ̣ܵܐ ܠܩܘܼܕܫܐ ܕܪ̈ܒܝ ܟܘܡܪ̈ܐ ܥܠ ܝܘܚܢܢ 284 ܠܗܵܘ̇ ܕܲܫܡܲܝܵܐ ܕܪܫ ܡܥܠܬܗ ܐ̄ܪܵܙܵܢܵܐܝܼܬܼ . 285 : ܫܲܠܸܡ ܛܲܟܼܣܵܐ ܕܲܡܟܲܗܸܢ ܗ̄ܘ̣ܵܐ ܢܵܡܘܿܣܵܐܝܼܬܼ 286 ܘܫܲܪܝܼ ܡܟܲܗܸܢ ܐ̄ܪ̈ܙܵܢܐܝܼܬܼ ܒܕܲܪܓܼܐ ܕܠܥܸܠ . 287 : ܫ̣ܒܩ ܬܸܫܡܸܫܬܿܐ ܕܡܲܥܡܘܿܕܼܝ̈ܵܬܼܵܐ ܐܕܒܹܝܬܼ ܝܗ̄ܘܼܕܵܝ̈ܐ 288 ܘܫܲܪܝܼ ܪܵܕܐ ܒܓܼܵܘ ܩܵܢܘܿܢܵܐ ܕܚܘܼܣܝ ܥܲܡܡܹ̈ܐ . 289 : ܩܪܸܒܼ ܠܥܡܕܐ ܝܲܡܵܐ ܪܒܿܐ ܡܫܝܼܓ ܚܲܛ̈ܝܼܐ 290 ܘܲܦܬܲܚ ܬܲܪܥܵܐ ܕܐܚܝܼܕܼܝܢ ܗ̄ܘ̣ܵܘ ܒܐܦܝ ܐܢܵܫܵܐ . 291 : ܢܚܸܬܼ ܪܲܒܿ ܟܘܼܡܪܹ̈ܐ ܠܡܲܝ̈ܐ ܘܲܥ̣ܡܕܲ ܘܩܲܕܸܫ ܐܸܢܘܿܢ 292 ܘܐܲܩܢܝܼ ܐܸܢܘܿܢ ܚܲܝܠܵܐ ܕܪܘܼܚܵܐ ܠܡܸܬܲܠ ܚܲܝܹ̈ܐ . 293 : ܩܪܸܒܼ ܩܲܕܲܝܼܫܵܐ ܠܘܵܬܼ ܐܸܣܛܘܣܐ ܪܦܝܐ ܘܚܪܫܐ 294 ܘܥܒܕܗ ܥܘܒܐ ܕܡܵܘ ܠܸܕ ܐܢܵܫܐ ܪܘܼܚܵܢܵܐܝܼܬܼ . 295 : ܢܚܸܬܼ ܘܐܸܬܛܲܒܲܥ ܒܥܘܼܒܐ ܕܡܝ̈ܐ ܐܲܝܟ ܕܲܒܼܒܼܪܵܐ 296 ܘܩ̣ܵܡ ܘܐܸܬܼܢܲܚܲܡ ܘܢܲܚܸܡ ܠܐܵܕܼܵܡ ܐ̄ܪܵܙܵܢܵܐܝܼܬܼ . 297 : ܣܠܸܩ ܡ̣ܢ ܥܘܼܢܵܐ ܕܐܸܡܵܐ ܚܕܲܬܿܐ ܕܠܵܐ ܒܲܥܝܵܕܼܵܐ 298 ܘܲܢܚܸܬܼ ܪܘܼܚܵܐ ܘܡܲܫܚܹܗ ܒܚܲܝܠܵܐ ܐܲܠܵܗܵܝܵܐ . 299 : ܒܪܘܼܚܵܐ ܡܲܫܚܹܗ ܠܵܐ ܗܘ̣ܵܐ ܡܸܫܚܐ ܢ̇ܡܘܿܣܵܝܵܐ 300 ܡܸܫܚܵܐ ܓܲܒܼܝܵܐ ܕܲܡܝܬܲܪ ܗ̄ܘ̣ܵܐ ܛܵܒ̣ ܡ̣ܢ ܚܲܒܼܪ̈ܵܘܗܝ . 301 : ܒܛܘܼܦ̣ܣܵܐ ܕܵܝܵܘܢܵܐ ܢܚܸܬܼ ܗ̄ܘ̣ܵܐ ܪܘܼܚܵܐ ܘܩܵܘܝܼ ܨܐܕܵܘܗܝ 302 ܘܲܒܼܬܿܚܘܝܼܬܼܵܐ ܓܠܝܼܬܼܵܐ ܚܵܘܝܼ ܥܲܠ ܟܣܝܼܘܼܬܹܗ . 303 : ܒܝܵܘܢܵܐ ܚܵܘܝܼ ܕܟܠܹܗ ܥܘܼܬܼܪܵܐ ܕܪܘܼܚܵܐ ܩܲܒܸܠ 304 ܘܒܹܗ ܗܘ̤ ܡܩܵܘܹܐ ܕܠܵܐ ܫܘܼܢܵܝܵܐ ܒܛܲܟܼܣܵܐ ܕܥܘܹܡܪܹܗ . 305 : ܨܲܪ ܬܿܚܘܝܼܬܼܵܐ ܒܝܲܕ ܦܲܪ̈ܚܵܬܼܵܐ ܪܹܚܡܲܬܼ ܫܝܢܐ 306 ܕܒܹܗ ܗܘ̤ ܡܩܘܐ ܫܝܢܐ ܕܟܼܠܵܐ ܕܠܵܐ ܙܘܼܥܙܵܥܵܐ . 307 : ܒܐܬ̤ܵܐ ܕܫܝܢܵܐ ܢܚܸܢܿ ܘܩܘܝܼ ܒܹܗ ܚܝܠ ܟܣܝܘܬܼܵܐ 308 ܘܚܲܬܸܡ ܐܒܐ ܒܝܲܕܼ ܒܲܪܬܼ ܩܠܵܐ ܕܗ̇ܢܐ ܚܲܒܝܼܒܼܝ . 309 : ܒܪܘܼܚܵܐ ܡܲܫܚܹܗ ܐܲܝܟ ܐܲܬܠܝܼܛܵܐ ܠܡܐܚܕ ܕܲܪܲܐ 310 ܘܐܫܡܥ ܩܠܵܐ ܠܘܿܬ ܚܙܝ̈ܐ ܕܐܲܬܠܝܼܛܘܼܬܼܵܐ . 311 : ܩܵܠܵܐ ܒܲܠܚܘܕ ܫܡܥܘ ܚܙ̈ܝܐ ܕܐܲܟܼܪܸܙ ܐܲܒܼܵܐ 312 ܘܒܡܫܚܘܼܬܼܵܐ ܕܒܲܕܡܘܼܬܼ ܝܵܘܢܵܐ ܠܵܐ ܐܲܬܒܲܩܝܼܘ . 313 ܒܟܸܣܝܵܐ ܡܲܫܚܹܗ ܠܥܹܝܢ ܚܲܕ ܒܲܠܚܘܼܕ ܕܡܫܡܫ ܗܘ̣ܐ . 314 ܕܗܵܟܼܢ ܦܵܩܹܕ ܛܲܟܼܣܵܐ ܪܲܒܿܐ ܕܲܡܫܚܝܘܼܬܼܵܐ . 315 ܠܟܼܵܗܢܹ̈ܐ ܒܲܠܚܘܿܕܼ ܡܦܣ ܡܸܫܚܵܐ ܠܲܡܩܲܕܵܫܘ : pb. f.35v 316 ܟܲܕ ܡܸܬܼܒܲܩܝܼܢ ܐܲܝܟ ܒܲܝܬܵܝܹ̈ܐ ܒܪܲܒܿܘܼܬܼ ܕܲܪܓܹܗ . 317 ܐܵܦ ܝܘܿܚܲܢܵܢ ܐܲܝܟ ܫܲܡܵܫܵܐ ܘܪܵܚܡܵܐ ܕܚܲܬܼܢܵܐ 318 ܒܝܲܕܼ ܓܸܠܝܢܐ ܫܘ̣ܐ ܕܢܸܬܼ ܒܩܐ ܒܪܘܼܚܵܐ ܕܲܢܚܸܬܼ . 319 : ܗܘ̤ ܒܠܲܚܘܿܕܵܘܗܝ ܚܙ̣ܵܐ ܡܵܘܗܲܒܼܬܼܵܐ ܕܒܲܕܼܡܘܼܬܼ ܝܵܘܢܵܐ 320 ܘܐܲܣܗܸܕܼ ܘܐܸܡ̣ܲܪ ܕܫܲܪܝܼܪ ܚܸܙܘܵܐ ܘܪܲܒܿ ܪܘܼܟܵܒܼܵܐ . 321 : ܚܙܹ̇ܝܬܼ ܠܲܡ ܪܘܼܚܵܐ ܟܝܵܢܵܐ ܟܲܣܝܵܐ ܒܐ̄ܪܵܙ ܦܪܚܬܐ 322 ܕܲܢܚܸܬܼ ܘܩܵܘܝܼ ܟܣܝܐ ܒܓܲܠܝܐ ܒܚܘܼܒܵܐ ܫܲܠܡܵܐ . 323 : ܣܗܸܕܼ ܡܸܨܥܵܝܵܐ ܕܲܡܫܲܡܸܫ ܗ̄ܘ̣ܵܐ ܕܲܢܚܸܬܼܪܘܼܚܵܐ 324 ܘܐܲܪܡܝܼ ܐܝܕܼܵܐ ܐܲܒܼܵܐ ܒܩܠܐ ܒܐܪܵܙ ܚܘܼܕܵܬܼܵܢ . 325 : ܗܵܫܵܐ ܕܫܠܡ ܛܲܟܼܣܵܐ ܕܡܲܝ̈ܐ ܘܚܲܬܸܿܡ ܐܲܒܼܵܐ 326 ܢܒ̣ܥܹܐ ܕܡܲܢ̣ܘܼ ܕܩܲܒܸܿܠ ܪܘܼܚܵܐ ܘܲܫܡܵܐ ܕܲܒܼܪܵܐ . 327 : ܡܲܢ̣ܘܼ ܒܡܲܢ̣ܘܼ ܕܲܢܚܸܬܼ ܘܲܥܡ݂ܲܪ ܒܐ̄ܪܵܙ ܦܪܚܬܐ 328 ܘܲܠܡ̇ܢ ܟܲܢܝܼ ܒܪܵܐ ܕܨܒ̣ܐ ܒܹܗ ܘܫܲܡܠܝܼ ܚܘܼܒܹܿܗ . 329 : ܡܲܢ̣ܘܼ ܕܢܚܸܬܼ ܠܥܘܼܒܵܐ ܕܡܝ̈ܐ ܐܲܝܟ ܚܲܣܝܼܪܵܐ 330 ܘܲܡܢ̣ܘ ܕܡܲܫܚܹܗ ܪܘܼܚܵܐ ܒܚܘܼܒܵܐ ܘܩܢ̣ܘ ܚܲܝܠܵܐ . 331 : ܐܸܢ ܗܘ̤ ܕܡܸܠܬܼܵܐ ܪܲܟܸܿܒܼ ܝܵܬܹܗ ܘܗܘ̤ܐ ܒܣܪܐ 332 ܡܛܠ ܡܵܢܵܐ ܠܵܘ ܒܲܩܢܘܿܡܹܗ ܡܲܫܚܹܗ ܠܒܸܣܪܹܗ . 333 : ܠܡܵܢܵܐ ܠܵܐ ܝܼܗ̣̄ܒܼ ܚܲܝܠܵܐ ܠܪܘܼܟܵܒܼ ܦܲܓܼܪܹܗ 334 ܕܲܢܚܸܬܼ ܪܘܼܚܵܐ ܘܚܲܝܸܠ ܦܲܓܼܪܹܗ ܒܲܡܫܚܝܘܼܬܼܵܐ . 335 : ܐܸܢ ܗܘ̤ ܕܲܫܘܹܐ ܥܲܡ ܝܵܠܘܕܼܗ ܒܚܘܼܒܵܐ ܘܚܲܝܠܵܐ 336 ܠܡ̇ܢ ܐܵܘܣܸܦ ܠܹܗ ܫܡܵܐ ܕܲܒܛܲܝܒܲܘܼ ܐܲܝܟ ܚܲܣܝܼܪܵܐ . 337 : ܐܸܢ ܪܘܼܚܵܢܵܐ ܗ̄ܘ̣ ܘܒܲܪ ܐܘܿܣܝܼܵܐ ܗ̄ܘ̣ ܕܐܲܒܼܵܐ ܘܪܘܼܚܵܐ 338 ܠܡ̇ܢ ܢܵܚܸ̇ܬܼ ܘܐܲܚܪܹܝܢ ܡܲܣܗܸܕܼ ܘܐܲܟܸܿܢ ܝܵܪܸܒܼ . 339 : ܐܲܝܟܲܢ ܢܵܚܸ̇ܬܼ ܚܲܕܼ ܨܹܝܕܼ ܚܲܒܼܪܹܗ ܠܵܐ ܩܢܹܝܢ ܣܵܟܼܵܐ 340 ܘܐܲܝܟܲܢ ܡܵܫܲܚ̇ ܐܝܼܬܼܝܵܐ ܠܐܝܼܬܼܝܵܐ ܠܵܐ ܚܲܣܝܼܪܵܐ . 341 : ܥܸܠܬܹܗ ܕܡܸܚܵܐ ܪܲܒܿܘܼܬܼ ܕܲܪܓܼܵܐ ܗ̣̄ܝ ܕܲܫܒܼܝܼܚܘܼܬܼܵܐ 342 ܕܐܲܝܢܵܐ ܕܲܒܼܖܝܼܪ ܒܥܸܠܲܬܼ ܡܸܫܚܵܐ ܢܵܣܸ̇ܒܼ ܕܲܪܓܼܵܐ . 343 : ܘܐܸܢ ܠܝܼܚܝܼܕܼܵܐ ܡܫܲܚ̣ ܪܘܚ ܩܘܼܕܫܵܐ ܘܡܲܠܝܗܝ ܪܘܼܚܵܐ 344 ܡܵܕܝܢ ܕܲܪܓܼܵܐ ܕܪܲܒܿܘܼܬܼ ܫܘܼܒܼܚܵܐ ܢܲܣܲܒ̣ ܚܲܕܬܼܵܐܝܼܬܼ . 345 : ܘܐܸܢ ܪܲܒܿܘܼܬܼܵܐ ܢܣܲܒ̣ ܒܲܥܡܵܕܼܵܐ ܒܸܡܲܫܚܵܐ ܘܩܠܵܐ 346 ܐܲܝܟܵܘ ܕܲܫܘܹܐ ܥܲܡ ܝܵܠܘܿܕܹܗ ܘܪܘܼܚܵܐ ܕܡܸܢܹܗ . 347 : ܘܐܸܢ ܠܵܐ ܦܲܐܝ̈ܵܢ ܗܵܠܹܝܢ ܕܐܸܡ̇ܪܹܬܼ ܕܐܵܦ ܠܵܐ ܦܲܐܝ̈ܵܢ 348 ܡܵܕܹܝܢ ܢܸܒܼܥܹܐ ܕܡܲܢ̣ܘܼ ܕܝܼܪܸܒܼ ܒܥܸܠܲܬܼ ܡܸܫܚܵܐ . 349 : ܠܵܐ ܓܲܣܝܼܪܵܐ ܠܵܐ ܡܸܬܼܒܪܲܟ ܡ̣ܢ ܡ̇ܢ ܕܲܒܼܨܝܼܪ 350 ܘܐܲܝܢܵܐ ܕܩܲܪܲܝܼܫ ܡ̇ܢ ܚܵܫܲܚ̇ ܠܹܗ ܘܼܕܼܵܫ ܡܸܫܚܵܐ . 351 : ܠܲܐ ܚܝܼܕ ܣܵܟܼܵܐ ܠܵܐ ܐܵܚܸ̇ܕܼ ܠܹܗ ܥܘܼܒܵܐ ܕܡܲܝ̈ܵܐ 352 ܘܲܠܪܡ ܡ̣ܢ ܟܠ ܠܵܐ ܡܵܘܪܸܒܼ ܠܹܗ ܪܲܒܿܘܼܬܼ ܕܲܪܓܼܵܐ . 353 : ܕܐܝܼܬܼܵܘܗܝ ܘܐܝܼܬܼܵܘܗܝ ܘܒܼܵܗ̇ ܒܐܝܼܬܼܘܼܬܹܗ ܡܩܵܘܹܐ ܡܸܡܬܘܿܡ 354 ܘܠܵܐ ܡܸܫܬܲܚܠܲܦ ܟܝܵܢ ܐܝܼܬܼܘܼܬܹܗ ܡ̣ܢ ܗܵܝ̇ ܕܐܝܼܬܼܵܘܗܝ . 355 : ܟܠ ܕܲܓܼܡܝܼܪܵܐ ܗ̄ܘ̣ ܒܫܸܡ ܐܝܼܬܼܘܼܬܼܵܐ ܠܵܐ ܡܸܫܬܲ ܚܠܲܦ 356 ܘܐܸܢ ܡܸܫܬܲ ܚܠܲܦ ܒܲܫܡܵܐ ܫܐܝܼܠܵܐ ܩܢܹܐ ܐܝܼܬܼܘܼܬܼܵܐ . 357 : ܟܠ ܕܲܥܒܼܝܼܕܼܵܐ ܗ̄ܘ̣ ܣܢܝܼܩ ܥܲܠ ܚܲܝܠܹܗ ܕܥܵܒܼܘܿܕܼܘܼܬܼܵܐ 358 ܘܠܵܬ ܡܸܬܼܩܲܝܲܡ ܒܸܠܥܵܕܼ ܪܸܡܙܵܐ ܕܗܵܘ̇ ܕܐܲܩܝܼܡܹܗ . 359 : ܐܲܝܢܵܐ ܕܝ̇ܪܒܼ ܒܝܲܕܼ ܡܘܼܫܚ̈ܵܬܐ ܐܚܪܹܝܢ ܡܵܘܪܸܒܼ ܠܹܗ 360 ܘܐܸܠܘܼܪܲܒܿ ܗ̄ܘ̣ܵܐ ܠܵܐ ܝܵܪܸܒܼ ܗ̄ܘ̣ܵܐ ܡ̣ܢ ܡܵܐ ܕܐܝܼܬܼܵܘܗܝ . pb. f.36r 361 : ܠܲܝܬܿ ܒܲܟܼܝܵܢܵܐ ܕܡܵܘܒܸܿܕܼ ܕܝܼܠܹܗ ܒܲܕܼܠܵܐ ܕܝܼܠܹܗ 362 ܘܐܲܝܟܲܢ ܫܲܚܠܸܦ ܝܵܬܹܗ ܒܕܼ ܝܼܠܲܢ ܡܵܘܪܸܒܼ ܟܠܵܐ . 363 : ܚܣ ܠܵܐ ܢܹܐܡܲܪ ܐܵܘ ܢܸܬܼܪܲܥܹܐ ܐܲܝܟ ܛܵܠܘܿܡܹ̈ܐ 364 ܕܡܸܠܬܹܗ ܕܐܲܒܼܵܐ ܐܵܘ ܒܸܿܕܼ ܕܝܼܠܹܗ ܒܕܼܝܼܠܲܢ ܕܲܢܣ݂ܲܒܼ . 365 : ܢܣܝܼܒܼܵܐ ܗ̄ܘ̣ ܕܝܼܪܸܒܼ ܒܝܲܕܼ ܡܘܼܫܚ̈ܝܵܬܼܵܐ ܠܵܘ ܢܵܣܘܿܒܹܿܗ 366 ܫܝܼܛܵܐ ܗ̄ܘ̣ ܕܲܩ̣ܢܐ ܫܡܵܐ ܥܸܠܝܐ ܒܚܹܝܠ ܢܵܣܘܿܒܹܗ . 367 : ܨܲܠܡܵܐ ܕܐܲܫܚܸܬܼ ܒܨܵܐܝܬܐ ܕܥܵܘܠܵܐ ܕܪܸܓܲܬܼ ܦܸܐܪܵܐ 368 ܗܘ̤ܝܘܼ ܕܲܢܣ݂ܲܟ ܪܘܼܚܵܐ ܒܟܼܘܼܪܵܐ ܕܡܥܲܡܘܿܕܼܝܼܬܼܵܐ . 369 : ܡܵܐܢܵܐ ܫܝܼܛܵܐ ܕܛܝܼܢܵܐ ܪܦܝܐ ܢܣܒܼ ܦܚܵܪܵܐ 370 ܘܗ̣ܦܟ ܥܲܒܼܕܹܗ ܡܵܐܢܵܐ ܕܚܫ̇ܚ ܠܫܒܼܚ̈ܝܬܐ . 371 : ܠܹܗ ܠܲܟܼܝܵܢܵܐ ܕܡܸܕܼܪܹܗ ܕܐܵܕܼܵܡ ܫܩ̣ܠ ܒܵܪܘܿܝܵܐ 372 ܘܓܲܒܼܠܹܗ ܒܡ̈ܝܬܐ ܘܫܓܼܪܗ ܒܪܘܚܵܐ ܘܲܩ̣ܢܵܐ ܫܘܼܦܪܵܐ . 373 : ܟܝܵܢܲܢ ܚܵܒܼ ܗ̄ܘ̣ܵܐ ܘܐܵܦ ܐܸܬܼܡܲܫܟܲܢ ܠܡܵܘܬܿܐ ܘܒܼܝܼܫܵܐ 374 ܘܒܹܗ ܒܲܟܼܝܵܢܲܢ ܦܪܥ̣ ܒܵܪܘܿܝܵܐ ܚܵܘܒܲܬܼ ܓܸܢܣܲܢ . 375 : ܣܒܲܢܝܘܼܬܼ ܢܲܦ̣ܫܲܢ ܐܲܫܚܸܬܼ ܫܘܿܦܪܹܗ ܕܨܲܠܡܲܢ ܦܲܐܝܵܐ 376 ܘܲܗܦ̤ܟ ܨܵܪܵܢ ܒܝܲܕ ܣܲܡܡܵܢܹ̈ܐ ܪܘܼܚܵܢܵܝܹܐ . 377 : ܚܣܵܡܵܐ ܒܝܼܫܵܐ ܠܚܐ ܨܘܪ̈ܬܢ ܒܪ̈ܝܬܐ 378 ܘܫܲܚܠܸܦ ܗܵܫܵܐ ܘܪܫ̣ܡ ܐܸܢܹܝܢ ܠܓܼܵܘ ܡ̣ܢ ܕܲܦܵܐ . 379 : ܫܕܹܐ ܗ̄ܘ̣ܵܐ ܓܸܢܣܲܢ ܐܲܝܟ ܣܪܘܿܚܵܐ ܠܐܟܣܘܪܝܐ 380 ܘܡ̣ܢ ܕܐܸܬܼܡܲܟܲܟ ܚܵܢܹܗ ܒܪ̈ܲܚܡܹܐ ܩܠܵܐ ܕܫܪܝܗܝ . 381 : ܚܒܼܝܼܫ ܗ̄ܘ̣ܵܐ ܒܲܫܝܘܿܠ ܘܪܲܡܝܢ ܗ̄ܘ̣ܵܘ ܒܹܗ ܚܸܒܼ̈ܠܹܐ ܕܡܵܘܬܵܐ 382 ܘܚܣ ܥܲܠ ܫܸܦܠܹܗ ܪ̈ܲܚܡܹܐ ܕܓܲܒܼܠܘܼܗܝ ܘܲܢܚܸܬܼܘ ܦܲܪܩܘܼܗܝ . 383 : ܣܪܹܐ ܗ̄ܘ̣ܵܐ ܟܠܹܗ ܘܡܲܒܲܣܒܲܣ ܗ̄ܘ̣ܵܐ ܒܫܘܿܚܢܹ̈ܐ ܕܥܵܘܠܵܐ 384 ܘܥܨܒܹܗ ܚܢܢܐ ܘܐܲܫܝܼܓܼ ܡܸܢܹܗ ܣܲܪܝܼܘܼܬܼ ܥܵܘܠܹܗ . 385 : ܚܲܕ ܗܲܕܵܡܵܐ ܓܒܼܵܐ ܡ̣ܢ ܟܠܹܗ ܓܘܿܫܡܵܐ ܕܐ̄ܢܵܫ̈ܐ 386 ܘܐܲܠܦܹܗ ܒܪܘܼܚܵܐ ܕܢܲܐܣܹܐ ܟܹܐܒܹ̈ܐ ܕܲܒܼܢܲܝ̈ ܓܸܢܣܹܗ . 387 ܘܚܲܕ ܒܲܪܢܵܫܵܐ ܓܒ݂ܲܠ ܚܲܕ ܬܼܵܐܝܼܬܼ ܠܒܲܪ ܡ̣ܢ ܛܲܟܼܣܵܐ 388 : ܘܚܕܬܼܒܐܝܼܕܹܗ ܟܝܵܫܵܐ ܕܲܒܼܠܝܼ ܒܡܵܝܘܬܼܘܼܬܼܵܐ 389 ܠܗܠܐ ܨܪܗ ܡ̣ܢ ܣܡܡ̈ܢܐ ܕܲܙܪܲܥ ܐ̄ܢܵܫܵܐ . 390 : ܒܣܲܡܵܐ ܕܪܘܼܚܵܐ ܡܲܕܟ ܨܵܪܹܗ ܒܦܲܓܼܪܵܐ ܘܢܲܦ̣ܫܵܐ 391 ܒܦܲܓܼܪܵܐ ܘܢܲܦ̣ܫܵܐ ܪܲܟܸܿܒܼ ܥܲܒܼܕܹܗ ܒܲܕܼܡܘܼܬܼ ܐܵܕܼܵܡ . 392 : ܕܲܢܚܕܬܼ ܒܹܿܗ ܦܲܓܼܪܵܐ ܘܢܲܦ̣ܫܵܐ ܕܲܟܼܢܵܘ̈ܬܗ 393 ܥܘܡܪܵܐ ܕܲܟܼܝܵܐ ܪܲܟܸܿܒܼ ܥܲܒܼܕܹܗ ܠܨܸܒܼܝܵܢ ܚܘܼܒܹܿܗ . 394 : ܕܲܒܼܪܘܼܟܵܒܹܗ ܢܹܐܣܘܿܪ ܟܠܵܐ ܒܚܘܼܒܵܐ ܕܝܼܠܹܗ 395 ܒܗܲܝܟܲܠ ܦܲܓܼܪܹܗ ܨܒܼܵܐ ܕܲܢܩܲܒܸܿܠ ܣܸܓܼܪܲܬܼ ܐ̄ܢܵܫܵܐܘ 396 : ܘܲܒܼܓܲܠܝܘܼܬܼܵܐ ܢܚܵܘܹܐ ܠܟܼܠܵܐ ܚܹܝܠ ܟܲܣܝܘܼܬܹܗ 397 ܫܢ̈ܝܐ ܬܠܵܬܼܝܼܢ ܪܲܒܿܝܹܗ ܒܦܲܓܼܪܵܐ ܘܥܸܢܝܵܢ ܐ̄ܢܵܫ̈ܐ . 398 : ܟܲܕ ܝܵܪܸܒܼ ܗ̄ܘ̣ܵܐ ܠܥܸܚܢ ܚܲܙ̈ܝܹܐ ܘܲܩܕܼܵܡ ܐܲܦܘ̈ܗܝ 399 ܒܵܬܲܪ ܙܲܒܼܢܵܐ ܟܲܕܸܐܸܬܼܓܲܡܪܲܬ̤ ܬܲܪܒܲܝܬܼ ܦܲܓܼܪܵܐ . 400 : ܨܒ̣ܵܐ ܕܲܢܒܲܕܸܩ ܥܲܠ ܚܘܼܕܵܬܼܵܐ ܕܡܸܫܬܲܡܠܹܐ ܒܹܗ 401 ܓܒ̣ܵܐ ܡ̣ܢ ܓܼܢܣܹܗ ܚܲܕܼ ܟܵܪܘܿܙܵܐ ܘܫܲܕܲܪ ܩܘܼܕܼܡܵܘܗܝ . 402 : ܘܲܢܦ̣ܩ ܐܲܟܼܪܸܙ ܩܠܐ ܕܲܟܼܬܼܝܼܒܼ ܒܲܢܒ̣ܝܼܘܼܬܼܵܐ 403 ܟܲܢܸܫ ܘܲܐܝܬܿܝܼ ܠܲܒܼܢܲܝ̈ ܝܲܥܩܘܿܒ̣ ܕܲܡܒܲܕܪܝܼܢ ܗ̄ܘ̣ܵܘ . 404 : ܘܐܲܫܡܲܥ ܐܢܘܿܢ ܛܸܒܿܐ ܕܡܲܠܟܿܐ ܕܲܡܣܟܝܢ ܗ̄ܘ̣ܵܘ 405 ܘܙܲܡܸܢ ܐܸܢܘܿܢ ܠܲܚܠܘܿܠ ܡܲܠܟܿܐ ܪܘܼܚܵܢܵܝܵܐ . 406 : ܘܲܒܼܓܼܵܘ ܪ̈ܓܹܐ ܩܒܸܿܠ [ ܘ ] ܡܲܠܟܿܐ ܟܲܕܼ ܠܵܐ ܨܒ̣ܝܢ 407 ܟܵܢܝܹܗ ܒܐܸܡܪܵܐ ܘܲܒܪܝܗܝ ܕܸܒܼܚܵܐ ܕܲܡܚܲܣܹܐ ܟܠ . 408 : ܘܨܵܪ ܒܲܥܡܵܕܹܗ ܡܵܘܬܿܐ ܘܚܲܝܹ̈ܐ ܘܚܘܼܕܵܬܼ ܟܠܵܐ 409 ܡܲܬܼܠܹܗ ܒܚܲܬܼܢܵܐ ܡܸܛܸܠ ܚܘܼܒܹܿܗ ܕܲܠܘܵܬܼ ܐ̄ܢܵܫܵܐ . 410 ܘܲܩ̣ܪܵܐ ܟܠܲܬܼܵܐ ܠܒܢܝ̈ ܓܢܣܗ ܕܐܬܢܩܦܘ ܠܗ . 411 ܫܡܠܝܼ ܚܬܼܢܵܐ ܒܝܲܕ ܡܫܬܿܘܼܬܼܵܐ ܕܗܝܡܵܢܘܬܼܵܐ . pb. f.36v 412 : ܘܐܲܩܦ ܨܐܕܘܗܝ ܥܹܕܲܬܼ ܥܲܡܡܹ̈ܐ ܡܟܝܼܪܲܬܼ ܩܘܼܕܼܫܵܐ 413 ܚܠܵܦ ܐܲܪ̈ܓܘܵܢܹܐ ܟܲܣܝܵܗ̇ ܒܢܲܝܬܿܐ ܕܡܥܡܘܿܕܝܼܬܼܵܐ . 414 : ܘܣܵܡ ܠܵܗ̇ ܬܵܓܼܵܐ ܕܲܓܼܕܝܼܠ ܟܠܹܗ ܒܲܛܒܼܥܹ̈ܐ ܕܪܘܼܚܵܐ 415 ܒܗܸܕ ܪܵܐ ܕܪܘܼܚܵܐ ܚܵܘܝܼ ܫܘܼܒܼܚܵܗ ܠܥܹܝܢ ܚܲܙ̈ܝܹܐ . 416 : ܕܟܲܕ ܐܲܪܥܵܢܵܐ ܗ̄ܘ̣ ܝܲܗ̣ܒܼ ܠܹܗ ܬܵܓܼܵܐ ܕܡܲܠܟܿܘܼܬܼܪܵܘܡܵܐ 417 ܒܠܹܗ ܕܐܲܒܼܵܐ ܛܵܒܼ ܡ̣ܢ ܟܠܢܵܫ ܡܵܘܪܸܒܼ ܗ̄ܘ̣ܵܐ ܠܹܗ . 418 : ܒܝܲܕܼ ܣܵܗܕܘܼܬܼܵܐ ܕܗܵܢ̇ܘ ܚܲܒܿܝܼܒ̣ܝ ܘܓܼܵܡܲܪ ܨܒܝܵܢܝ 419 ܐܲܒܼܵܐ ܩܵܥܹ̇ܐ ܘܲܒܼܪܵܐ ܥܵܡܸ̇ܕܼ ܘܪܘܼܚܵܐ ܢܵܚܸ̇ܬܼ . 420 : ܣܵܗܕ̈ܐ ܬܠܵܬܼܵܐ ܕܐܲܪܡܝܼܘ ܐܝܼܕܵܐ ܒܫܘܠܛܵܢ ܡܠܟܐ 421 ܒܪܓܸܢܣܲܢ ܗ̄ܘ̣ ܕܲܥ̣ܡܲܕܼ ܘܩܢ̣ܐ ܫܡܐ ܕܒܪܘܬܐ . 422 : ܘܠܹܗ ܐܸܬܼܝܲܗ ܒܲܬ̤ ܪܹܫܵܢܘܼܬܼܵܐ ܘܬܼܵܓܐ ܕܪܵܘܡܵܐ 423 ܗܘ̤ܝܘܼ ܕܡܲܫܚܗ ܪܘܼܚܵܐ ܒܚܲܝܠܵܐ ܘܩܵܘܝܼ ܨܹܐܕܵܘܗܝ . 424 : ܘܲܥܠܵܘܗܝ ܐܲܣܗܸܕܼ ܐܲܒܼܵܐ ܒܩܵܠܵܐ ܕܫܲܪܝܼܪ ܚܘܼܒܹܿܗ 425 ܗܘ̤ܝܘܿ ܕܲܫܘ̣ܵܐ ܘܲܗܘ̤ܵܐ ܥܘܼܡܪܵܐ ܠܡܸܠܬܹܗ ܕܐܲܒܑܼܵܐ . 426 : ܘܗ̤ܘ ܐܸܬܼܚܲܩܲܪ ܒܫܡ ܐܝܼܬܼܘܼܬܼܵܐ ܕܥܸܠܲܝ ܡ̣ܢ ܟܠ 427 ܣ̇ܗܕ ܐܵܦ ܗܘ̤ ܥܲܠ ܣܘܼܥܪ̈ܢܹܐ ܕܲܗܘ̤ܵܘ ܨܹܐܕܘܗܝ . 428 : ܕܨܝܕܼ ܒܲܪܢ̈ܫܐ ܕܕܼܵܡܹ̇ܐ ܠܐ̄ܢܵܫܵܐ ܡܸܣܬܲܥܪܝܼܢ ܗ̄ܘ̣ܵܘ 429 ܥܡܕܗ ܕܐܢܫܐ ܦܓܼܪܐ ܗ̄ܘ̣ ܕܥܡ̣ܕܼ ܡ̣ܢ ܦܓܼܪ̈ܢܐ . 430 : ܘܲܕܼܪܫ̣ ܐܘܼܪܚܵܐ ܠܲܒܼܢܲܝ̈ ܓܢܸܣܹܗ ܠܘܵܬܼ ܚܘܼܟܵܬܼܵܐ 431 ܕܪܲܓܼܵܐ ܘܲܫܡܵܐ ܕܝܼܪܸܬܼ ܩܵܥܹ̇ܐ ܕܡ̣ܢ ܡܵܝܘܿܬܹ̈ܐ ܗ̄ܘ̣ . 432 ܕܗܘ̤ܵܐ ܒܲܛܝܒܿܘ ܝܪܬܐ ܘܡܵܪܵܐ ܕܪܵܘܡܵܐ ܘܥܘܡܩܵܐ . 433 : ܪܘܚܵܐ ܕܩܲܒܸܠ ܒܐܬܵܐ ܕܝܘܢܵܐ ܓܠܵܐ ܘܒܲܕܩ ܠܲܢ 434 ܕܡܸܢܹܗ ܕܓܸܢܣܲܢ ܕܚܣܝܼܪ ܘܲܣܢܝܼܩ ܐܝܼܬܵܘܗܝ ܐܵܦ ܗܘ . 435 : ܟܝܲܕܼ ܡܵܘܗܒܼܬܼܵܐ ܫܡܲܠܝܼ ܘܲܓܡܲܪ ܚܲܣܝܼܪܘܼܬܹܗ 436 ܘܫܵܘܬܸܦ ܐܢܘܿܢ ܠܒܢܝ̈ ܓܸܢܣܹܗ ܒܥܘܼܬܪܵܐ ܕܪܘܼܚܵܐ . 437 : ܥܡܕ ܐܝܟ ܟܠܢܫ ܦܓܪܢܝܵܐ ܒܡ̣ܝܵܐ ܓܫܝܼܡܹ̈ܐ 438 ܘܝܠܕܗ ܥܘܒܐ ܕܡܥܡܘܕܝܬܼܵܐ ܪܘܼܚܵܢܐܝܼܬܼ . 439 : ܒܫܡ ܐܝܼܬܘܼܬܼܵܐ ܫܡܵܗ̈ܐ ܬܠܵܬܵܐ ܥܡܕ ܘܐܸܬܩܕܲܫ 440 ܐܲܒܼܵܐ ܒܩܵܠܵܐ ܘܲܒܼܪܵܐ ܒܚܘܼܒܵܐ ܘܪܘܼܚܵܐ ܒܡܸܫܚܵܐ 441 : ܒܡܵܗܹ̈ܐ ܬܠܵܬܼܵܐ ܓܲܡܪܘܼܗܝ ܨܐܕܵܘܗܝ ܠܲܫܡܵܐ ܕܩܲܒܸܿܠ 442 ܘܝܼܪܸܒܼ ܒܲܫܡܵܐ ܘܲܒܼܣܘܥܪܵܢܵܐ ܘܐܲܡܸܠܟ ܥܲܠ ܟܠ . 443 ܒܣܘܼܒܵܪ ܒܵܛܢܹܗ ܘܐܸܫܬܵܘܕܲܝܼ ܠܹܗ ܫܡܵܐ ܕܲܒܼܪܘܬܵܐ . 444 [...] ܒܐ̄ܪܵܙܵܐ ܒܝܲܕܼ ܡܵܘܠܵܕܵܐ ܪܘܼܚܢܝܐ . 445 : ܒܲܪ ܥܸܠܝܐ ܐܸܡ݂ܲܪ ܥܝܪܵܐ ܕܲܥܬܼܝܼܕܼ ܡܢܸܗ [...] 446 : ܕܒܲܪܢܵܫܵܐ ܗ̄ܘ̣ܵܐ ܕܩܲܒܸܿܠ ܪܘܼܚܵܐ ܒܛܘܼܦܼܣܵܐ ܕܝܵܘܢܵܐ 447 : ܒܲܪܢܵܫܵܐ ܗ̄ܘ̣ܵܐ ܕܡܲܫܚܹܗ ܪܘܼܚܵܐ ܒܚܲܝܠܵܐ ܥܲܣܝܵܐ 448 ܕܲܒܼܚܹܝܠ ܪܘܼܢܝܵܐ ܢܸܪܕܘܿܦ ܫܹܐ ܕ̈ܐܹܗ ܢܲܐܣܹܐ ܟܹܐܒܹ̈ܐ . 449 : ܒܲܪ ܢܵܫܵܐ ܗ̄ܘ̣ܵܐ ܒܲܦܓܼܪܵܐ ܘܢܲܦ̣ܒܵܐ ܣܛܲܪ ܡ̣ܢ ܥܵܘܠܵܐ 450 ܡܫܲܒܚܹܗ ܒܪܘܼܚܵܐ ܘܲܗܘ̤ܵܐ ܦܲܓܼܪܵܐ ܐܲܠܵܗ ܘܒܲܪܢܵܫ . 451 : ܒܫܸܡ ܒܲܪܢܵܒܵܐ ܩܵܪܐ ܐܢܵܐ ܠܹܗ ܡܸܛܠ ܦܲܓܼܪܹܗ 452 ܘܫܸܡ ܐܲܠܵܗܵܐ ܝܵܗܸ̇ܒܼ ܐ̄ܢܵܐ ܠܹܗ ܡܸܛܠ ܕܲܪܓܹܗ . 453 : ܚܲܕܼ ܒ [...] ܪܐ ܐ̄ܢܵܐ ܦܓܼܪܐ [...] ܠܬܼܵܐ ܒܪܵܐ ܕܐܲܠܵܗܵܐ 454 ܚܲܕ ܒܐܝܼܬܼܘܼܬܼܵܐ ܕܠܵܐ ܡܸܣܬܲܕܩܵܐ ܒܝܲܕ ܦܘܼܠܵܓܹ̈ܐ . 455 ܟܝܢ̈ܐ ܦܸܪܫܹ̇ܬܼ ܒܲܫܡܵܐ ܕܲܬܼܪܹܝܢ ܠܵܐ ܗܘ̣ܐ ܒܢܲܝܵܐ : pb. f.37r 456 ܚܲܕܼ ܥ̇ [...] ܒܪܵܐ ܕܐܝܼܬܼܘܼܬܼܵܐ ܘܦܲܓܼܪܵܐ ܕܡܸܢܲܢ . 457 : ܡܫܝܼܚܵܐ ܘܲܒܼܪܵܐ ܩ̇ܪܐ ܐܢܵܐ ܠܹܗ ܡܸܛܠ ܬܲܪ̈ܬܼܝܢ 458 ܕܡܲܫܚܹܗ ܒܪܘܼܚܵܐ ܘܲܗܘ̤ܵܐ ܒܚܘܼܒܵܐ ܒܪܵܐ ܥܲܡ ܡ̣ܠܬܼܵܐ . 459 : ܡܸܠܬܐ ܘܦܲܓܼܪܵܐ ܡܵܐ ܕܐܵܡܲ݁ܪ ܢܵܐ ܬܪܹܝܢ ܒܲܟܼܝܵܢܵܐ 460 ܒܲܕܼ ܡܘܼܬܼ ܦܲܓܼܪܵܐ ܘܢܲܦ̣ܫܵܐ ܒܓܼܵܘܹܗ ܚܲܕܼ ܒܲܪܢܵܫܵܐ . 461 : ܢܲܦ̣ܫܵܐ ܒܦܲܓܼܪܵܐ ܘܦܲܓܼܪܵܐ ܒܢܲܦ̣ܫܵܐ ܦܪܝܼܫܝܼܢ ܘܲܫܘܹܝܢ 462 ܘܣܵܗܸ̇ܕܼ ܟܠܢܵܫ ܕܲܬܼܪܹܝܢ ܐܸܢܘܿܢ ܘܚܲܕܼ ܡܸܬܼܟܲܢܝܢ . 463 : ܡܸܠܬܐ ܒܦܲܓܼܪܵܐ ܒܛܘܼܦ̣ܣܵܐ ܕܡܸܠܬܐ ܕܡܸܠܬܐ ܕܲܒܼܵܓܼܘ ܢܲܦ̣ܫܵܐ 464 ܕܐܝܼܬܹܝܗ̇ ܒܢܲܦ̣ܫܵܐ ܘܠܲܒܲܪ ܡܸܢܵܗ̇ ܕܠܵܐ ܦܘܼܪܫܵܢܵܐ . 465 : ܒܗܵܢܵܐ ܛܘܼܦܣܵܐ ܣܝܼܡ ܒܸܢܝܵܢܵܐ ܕܬܼܵܘܕܲܝܼܬܼ ܡܸܠܲܬܼܝ 466 ܟܲܕܼ ܡܲܩܸܦ ܐ̄ܢܵܐ ܬܪܹܝܢ ܕܲܦܪܝܼܒܼܝܼܢ ܠܚܲܕ ܫܘܼܟܼܠܵܠܵܐ . 467 : ܘܐܸܢ ܛܵܠܡ̇ܝܼܢ ܠܝܼ ܗܲܪ̈ܛܝܩܐ ܒܡܹܐܪܠ ܩܪܨܐ 468 ܢܚܵܘܘܿܢ ܗܸܢܘܿܢ ܡܢ̣ܘ ܕܲܥ̣ܡܲܕܼ ܘܡܲܫܚܹܗ ܪܘܼܚܵܐ . 469 : ܢܹܐܡܲܪ ܕܝܼܢܵܐ ܠܘܵܬܼ ܕܲܝ̇ܢܵܐ ܕܫܡ̇ܥ ܫܦܝܼܪ 470 ܘܢܲܝܬܐ ܣܵܗܕܹ̈ܐ ܡ̣ܢ ܒܹܝܬܼ ܐܪ̈ܟܐ ܕܡ̈ܠܝ ܪܘܚܐ . 471 ܢܩܘܼܡܘܼܢ ܓܲܒܹ̈ܐ ܚܲܕܼ ܠܘܼܩܒܲܠ ܚܲܕܼ ܐܲܝܟ ܕܲܒܼܕܼܝܼܢܵܐ 472 ܘܢܸܗܘܹܐ ܪܸܡܙܵܐ ܐ̄ܣܟܘܿܠܲܣܛܝܼܩܵܐ ܕܫܡ̇ܥ ܠܲܬܼܪܹܝܢ . 473 : ܒܕܼܝܼܢܵܐ ܢܚܵܘܘܿܢ ܕܲܠܡ̇ܢ ܦܲܐܝ̈ܢ ܗܵܠܹܝܢ ܕܐܸܡ̇ܪܹܬܼ 474 ܘܐܸܢ ܡܸܙܕܲܕܩܝܢ ܗܵܐ ܡܸܬܼܓܲܠܝܵܐ ܕܫܲܦܝܼܪ ܛܠܡܘܢܝ . 475 : ܕܠܵܐ ܚܸܪܝܵܢܵܐ ܢܸܓܼܠܘܢ ܚܲܝܠܵܐ ܕܲܟܣܹܐ ܒܡܸ̈ܠܹܐ 476 ܘܐܸܢܗ̤ܘ ܕܚ̇ܢܝܢ ܠܘܼܩܒܲܠ ܢܝܼܫܵܐ ܗܵܐ ܫܲܪܝܼܪܝܼܢ . 477 : ܩܕܼܵܡ ܕܝ̇ܢܐ ܐܸܢ ܢܵܨܝ̇ܢ ܥܲܡܝܼ ܠܵܐ ܚܸ̇ܠ ܐ̄ܢܵܐ 478 ܕܛܲܟܼܣܵܐ ܕܡܲܠܟܿܐ ܡܲܪܡܹܐ ܦܓܼܕ̈ܐ ܒܦܘܼܡ ܫܓܼܘܿܫܵܐ . 479 : ܐܝܢܐ ܕܥܵܪܸܩ ܡ̣ܢ ܢܵܡܘܿܣܵܐ ܓܠܹܐ ܗ̄ܘ̣ ܩܘܼܛܪܵܓܹܗ 480 ܘܲܩܕܼܵܡ ܕܝܼܢܵܐ ܡܚܲܝܲܒܼ ܐ̄ܢܵܐ ܠܹܗ ܒ̣ܥܨܝܵ ܫܘܼܬܗ . 481 : ܠܵܐ ܡܫܲܢܹܐ ܐ̄ܢܵܐ ܡ̣ܢ ܢܵܡܘܿܣܹ̈ܐ ܐܲܠܵܗܵܝܹ̈ܐ 482 ܘܠܵܐ ܡܚܲܠ̣ܦ ܐ̄ܢܵܐ ܬܪܲܥ ܡܵܪܘܼܬܼܵܐ ܒܕܼܝܼܢܵܐ ܐ̄ܚܪܹܢܵܐ . 483 : ܗܵܐ ܩܵܐܸܡ ܐ̄ܢܵܐ ܩܕܼܵܡ ܕܝ̇ܢܐ ܕܚܵܙܹ̇ܐ ܒܟܼܣܝܵܐ 484 ܟܠ ܕܲܡܩܲܛܪܸܓܼ ܢܚܵܘܹܐ ܒܓܸܠܝܐ ܒܝܲܕܼ ܣܘܼܥܪ̈ܢܐ . 485 : ܡܢܐ ܡܟܣܝܢ ܙܹܐܦܵܐ ܕܲܒܼܗܘܿܢ ܒܐܸܣܟܹܿܝܡ ܩܘܼܫܬܿܐ 486 ܘܲܠܡ̇ܢ ܡܲܛܥܝܼܢ ܐܲܝܟ ܬܒܼܘ̈ܥܐ ܕܫܲܪܝܼܪ̈ܬܼܵܐ . 487 : ܡܵܢܵܐ ܚܬܼܝܼܪ̈ܝܼܢ [ ܒܣܲܓܝܐ ܘܼܬܐ ܕܓܒܼܵܐ ] ܟܟܼܝܼܠܵܐ 488 ܕܗܸܕܿܝܘܿܛܘܼܬܼܵܐ ܒܨܝܼܪ ܗ̄ܘ̣ ܚܲܝܠܵܗ̇ ܩܕܼܵܡ ܚܸܪ̈ܡܵܬܼܵܐ . 489 : ܐܵܦܸܢ ܙܵܟܹܝ̇ܢ ܒܲܫܓܼܝܼܫܘܼܬܼܵܐ ܠܵܘ ܙܵܟܼܘܼܬܼܵܐ ܗ̄ܝ̣ 490 ܐܸܠܵܐ ܩܛܝܼܪܵܐ ܕܲܚܬܼܝܼܪܘܼܬܼܵܐ ܕܙܵܟ̇ܐ ܒܓܼܕ [ ܘ ... ܕܵܐ ]. 491 :[... ܒܡܲܪܵ ] ܚܘܼܬܼܵܐ ܕܠܘܼܩܒܲܠ ܩܘܼܫܬܿܐ 492 ܘܐܲܫܦܸܠ ܩܘܼܫܬܿܐ ܒܲܡܠܹܙ ܙܲܒܼܢܵܐ ܩܕܼܵܡ [...] ܥܐ . 493 ܠܵܐ ܡܸܙܕܟܹܐ ܙܟܼܵܘ ܡܲܪ̈ܚܹܐ ܠܫܸܡ ܟܹܐܢܦܬܼܵܐ . 494 ܘܠܵܘ ܟܹܐܢܘܼܬܼܵܐ ܚܵܒܲܬ̤ ܡ̣ܢ [ ܡܬܘܿܡ ܐܝܟ ܡܵܐ ] 495 :[ ܟܲܣܒܲܪܘ ] ܗܢܘܿܢ ܐܲܛܥܝܼܘ ܒܝܲܕܼ ܡܸܠܲܝܗ̈ܘܿܢ ܒܩܘܼܛܢܵܐ 496 ܘܐܲܣܒܲܪܘ ܐܸܢܘܿܢ ܕܲܚܠܵܦ ܩܘܼܫܬܿܐ ܗܘ̤ܝܢ ܬܵܒܼܘ̈ܥܹܐ . 497 : ܕܲܓܵܠܵܐܝܼܬܼ ܠܒܼܝܼܫܝܼܢ ܡܸܫܟܹ̈ܐ ܕܐܸܡܪܹ̈ܐ [...] ܢܹ̈ܐ 498 ܘܕܐܒܹ̈ܐ ܐܢܘܿܢ ܒܣܘܼܗܥܪ̈ܢܲܝܗܘܹܢ ܕܠܘܼܩܒܲܠ ܩܘܼܫܬܐ . 499 : ܡܲܢ̣ܘ ܡܸܢܗܘܿܢ [...] ܐ ܨܠܲܚ ܙܹܐܦܹܗܘܠܵܐ ܐܸܬܼܦܲܪܣܝܼ 500 ܘܐܲܝܢܵܘ ܕܲܙܟ̣ܵܐ ܒܕܼܝܼܢܵܐ ܟܹܐܢܵܐ ܐܸܠܵܐ ܒܚܘܼܬܼܪܵܐ . 501 : ܗܵܐ ܪ̈ܒܢܐ ܕܬܲܠܡܸܕܼܘ ܐܸܢܘܿܢ ܚܵܒ̣ܘ ܘܐܸܬܼܦܲܪܣ [ ܝܼ ] ܘ 502 ܘܛܸܪܕܲܬ̤ ܐܸܢܘܿܢ ܥܹܕܬܿܐ ܕܟܼܝܼܬܼܵܐ ܠܒܲܪ ܡ̣ܢ ܬܲܪ̈ܥܹܝܗ̇ . 503 ܦܘܠܘܵܢܢܹܐ ܘܐܹܘܢܸܡ̈ܝܵܢܹܐ ܥܩܝܼܪܝܼܢ ܘܲܫܕܝܼܢ : pb. f.37v 504 ܕܒܝܬ ܐܲܪܝܘܣ ܘܲܕܢܵܘܵܬܹ̈ܗ ܗܘ̤ܘ ܢܘܼܟܼܪ̈ܝܹܐ . 505 ܘܐܵܦ ܪ̈ܒܵܢܹܐ ܕܕܓܠܘܼܬܼܵܐ ܦܟܿܗ ܡܸܠܝܗ̈ܘܿܢ . 506 ܡܢܐ ܚܫܝܼܒܼܝܼܢ ܬܲܠܡܝܼܕܲܗ̈ܘܢ ܟܠܒܹ̈ܿܐ ܦܹܐܩܹ̈ܐ . 507 ܡ̣ܢ ܐܹܘܛܹܟܹ̈ܐ ܠܵܐ ܕܵܚܸܠ ܐܢܵܐ ܕܚܵܢܹܐ ܠܬܘܫܵܐ ܗܘ̣ . 508 ܘܡ̣ܢ ܡܸܨܪܵܝܵܐ ܠܵܐ ܡܫܦܠ ܐ̄ܢܵܐ ܘܲܙܟܼܵܐ ܒܓܼܘܡܼܕܵܐ ܗܘ̣ . 509 : ܘܠܵܐ ܡ̣ܢ ܝܪ̈ܬܹܐ ܕܡܲܪ̈ܗܵܛܲܝܗܘܿܢ ܡܸܬܼܪܲܦܹܐ ܐ̄ܢܵܐ 510 ܕܟܲܒܹ̈ܐ ܐܸܢܘܿܢ ܠܲܥ̈ܓܹܐ ܘܦܐܩܹ̈ܐ ܠܘܵܬܼ ܝܘܠܦܵܢܵܐ . 511 : ܡܸܩܥܵܐ ܗܘ̣ ܩܵܥܹ̇ܝܢ ܡܵܐ ܕܡܸܫܬܲܓܸܫܝܼܢ ܒܲܕܡܘܬ ܠܓܝܼܘܢ 512 ܘܲܡܫܲܠܹܐ ܠܗܘܿܢ ܩܵܠܹܗ ܕܝܼܫܘܿܥ ܐܲܝܟ ܕܲܠܠܸܓܼܝܼܘܢ . 513 : ܠܩܠ ܡܲܨܘܼܬܼܗܘܿܢ ܕܲܕܠܵܐ ܛܲܟܼܣܵܐ ܢܵܕܘ ܚܘܫܵܒܲܝ̈ 514 ܘܲܦܗ̇ܘ ܣܓܼܝ ܠܒܪ ܡ̣ܢ ܐܘܼܪܚܵܐ ܕܪܕܝܼܢ ܗ̄ܘ̣ܵܘ ܒܵܗ̇ . 515 : ܒܐܘܼܪܚܵܐ ܕܡܠܟܼܐ ܚܸܙܩܸ̇ܬܼ ܕܐܸܦܘܿܩ ܒܲܠܘܝܼܬ ܡܲܠܟܐ 516 ܘܩܵܠ ܓܝ̈ܣܐ ܕܕܚܠܲܬܼ ܩܘܼܫܬܿܐ ܟܠܵܢܝ ܡ̣ܢ ܡܲܪܕܝܼܬܼܝ . 517 : ܠܵܐ ܗ̄ܘ̣ܵܐ ܒܩܸܢܛܵܐ ܕܡ̣ܢ ܡܸܠܲܝܗ̈ܘܿܢ ܣܛ̇ܝܹܬܼ ܡ̣ܢ ܡܸܠܲܬܼܝ 518 ܥܠܲܝܗܘܿܢ ܗܸܦܪܬܼ ܕܠܵܐ ܢܸܕܠܘܢܵܗ̇ ܠܡܲܪܕܝܼܬܼܝ ܩܘܼܫܬܿܐ . 519 : ܡܸܛܢ ܛܸܢܸ̇ܬܿ ܠܘܼܩܒܲܠ ܓܘܼܡܕܵܐ ܕܪܸ̈ܥܝܵܢܲܝܗܘܿܢ 520 ܟܲܕ ܗܸܕܝܘܿܛܝܼܢ ܚܵܛ̇ܦܝܼܢ ܕܲܪܓܼܵܐ ܕܪܲܒܵܢܘܼܬܼܵܐ . 521 : ܠܫܲܒܼܪܘܼܬܼ ܠܸܒܵܐ ܒܥܹ̇ܝܬܼ ܕܐܹܚܲܟܸܿܡ ܒܗܵܠܹܝܢ ܕܲܬܼܢܹ̇ܝܬܼ 522 ܕܠܵܐ ܬܸܬܕܵܘܲܕ ܒܵܬܲܪ ܫܸܡ̈ܥܹܐ ܕܩ̈ܠܐ ܫܓܼܝܫ̈ܐ . 523 : ܨܲܠܡܵܐ ܕܡܲܠܟܿܐ ܨܵܪܘ ܚܘܼܫܵܒܲܝ̈ ܒܕܼܦܵܐ ܕܡܸ̈ܠܹܐ 524 ܘܲܒܼܦܸܬܼ ܓܼܵܡܲܝ̈ ܨܒܹܝ̇ܬܼ ܕܐܹܚܵܘܹܝܘܗܝ ܠܥܹܝܢ ܚܲܙ̈ܝܹܐ . 525 : ܗܘ̤ܐܲ ܦܸܣ ܠܝܼ ܕܐܹܨܘܿܪ ܨܲܠܡܵܐ ܕܫܘܘܕܵܝ ܡܸܠܘܗ̈ܝ 526 ܕܝܗ̣ܒ ܫܘܼܒܼܩܵܢܵܐ ܒܛܲܒܼܥܵܐ ܕܲܫܡܹܗ ܠܲܒܼܢܲܝ̈ ܒܲܝܬܗ . 527 : ܢܘܼܚܵܡ ܦܲܓܼܪܵܐ ܘܦܘܼܪܩܵܢ ܢܲܦ̣ܫܵܐ ܡܠ݂ܲܟ ܘܐܸܫܬܵܘܕܝܼ 528 ܘܲܟܼܬܲܒܼ ܐܸܢܘܿܢ ܒܬܲܪ̈ܬܹܿܝܢ ܠܘܼܚܹ̈ܐ ܕܡܲܝ̈ܐ ܘܪܘܼܚܵܐ . 529 : ܢܝܼܫܵܐ ܕܚܲܝܹ̈ܐ ܩܒ̣ܥ ܒܲܥܡܵܕܵܐ ܠܚܲܝܠܵܘ̈ܬܹܐ 530 ܕܢܸܗܘܘܿܢ ܚܵܢܹ̇ܝܢ ܠܘܵܬܼ ܬܘܼܩܵܢܵܐ ܕܡܲܠܟܿܘܼܬ ܪܵܘܡܵܐ . 531 : ܒܡ̈ܝܵܐ ܩܲܒܼܥܹܗ ܠܢܝܼܫܵܐ ܚܕܬܼܵܐ ܕܝܲܠܕܐ ܕܪܘܼܚܵܐ 532 ܕܟܼܠ ܕܲܡܕܲܡܹܐ ܒܝܲܕ ܨܒܼܝܵܢܵܐ ܚܪܘܼܪܹ̈ܐ ܢܵܣܸܒܼ̇ . 533 : ܗܵܐ ܫܘܼܘܟܵܝܵܐ ܕܡܲܠܟܿܘܼܬܼ ܪܵܘܡܵܐ ܕܠܵܐ ܡܸܬܕܓܠ 534 ܬܵܘܢܸܬܼ ܚܲܦܲܛ ܕܢܸܣܲܒ̣ ܡܲܓܠ ܥܘܼܬܼܪܵܐ ܕܪܘܼܚܵܐ . 535 : ܗܵܐ ܩܒܼܝܼܥ ܢܝܼܫܑܵܐ ܩܕܼܵܡ ܝܵܠܘܼܦܹ̈ܐ ܕܢܸܬܕܲܡܘܢ ܒܹܗ 536 ܢܗܲܝܡܸܢ ܠܸܒܵܐ ܘܢܵܘܕܹܐ ܦܘܼܡܵܐ ܘܢܸܚܢܘܿܢ ܙܵܘ̈ܥܹܐ . 537 : ܗܵܐ ܕܪܲܫ̣ ܡܲܠܟܿܐ ܐܘܼܪܚܵܐ ܚܲܕܲܬܵܐ ܗܘ̤ ܒܲܩܢܘܿܡܹܗ 538 ܬܵܘ ܢܸܪܕܹܐ ܒܵܗ̇ ܠܘܵܬܼ ܫܘܼܠܵܡܵܐ ܥܲܕ ܐܝܼܬܼ ܬܘܼܗܪܵܐ . 539 : ܗܵܐ ܦܬܼܝܼܚ ܥܘܼܒܵܐ ܕܡܵܘ ܠܸܕ ܐ̄ܢܵܫܵܐ ܪܘܼܚܵܢܵܐܝܼܬܼ 540 ܩܒܼܘܿܪ [ ܘ ] ܒܲܥܡܵܕܵܐ ܡܵܝܘܿܬܼܘܼܬܼܵܐ ܘܲܩܢ̣ܵܘ ܚܲܝܹ̈ܐ . 541 : ܢܸܫܡܲܥ ܟܠܢܵܫ ܠܗܵܝ̇ ܒܲܪܬܼ ܩܵܠܵܐ ܕܗܵܢ̇ܘܵ ܚܲܒܿܝܼܒ̣ܝ 542 ܘܢܸܩܥܹܐ ܚܘܼܒܿܐ ܠܘܵܬܼ ܗܵܘ̇ ܕܐܲܚܝܼ ܠܐ̄ܢܵܫܵܐ ܒܚܘܼܒܵܐ . 543 : ܥܲܡ ܝܘܿܚܲܢܵܢ ܢܸܩܥܹܐ ܒܩܵܠܵܐ ܚܕܼܵܐ ܬܵܘܕܝܼܬܼܵܐ 544 ܗܵܢ̇ܵܘ ܐܸܡܪܹܗ ܕܐܲܠܵܗ ܟܠܵܐ ܡܕܲܟܿܐ ܡܘܼܡܹ̈ܐ ܀ 1 : ܨܲܠܡܵܐ ܡܠܝܠܐ ܨܒܼܵܐ ܒܵܪܘܿܝܵܐ ܕܢܲܬܼܩܸܢ ܠܐܵܕܼܵܡ 2 ܘܡܕܟ ܪܘܼܚܵܐ ܥܲܡ ܣܲܡܡܵܢܹ̈ܐ ܕܫܝܼܛܘܼܬܼ ܡܸܕܼܪܹܗ . 3 : ܪܟܒ ܠܘܩܕܼܡ ܡܐܢܐ ܕܚܸܨܦܵܐ ܡ̣ܢ ܕܲܚܝܼܚܵܐ 4 ܘܡܲܫܚܹܗ ܒܪܘܼܚܵܐ ܘܲܗܘ̤ܵܐ ܟܠܗ ܠܲܢܦܸܫ ܚܲܝܹ̈ܐ . 5 : ܨܵܪ ܗܲܕܵܡܹ̈ܐ ܒܘܲܣܡܵܐ ܕܡܸܕܪܵܐ ܡܸܬܼܚܲܙܝܵܢܵܐ 6 ܘܲܢܦ̣ܝܝ ܪܘܼܚܵܐ ܕܠܵܐ ܡܸܬܼܚܲܙܝܵܐ ܒܡܸܬܼܚܲܙܝܵܢܵܐ . 7 : ܐܘ ܨܲܝܵܪܵܐ ܕܟܲܣܝܼ ܚܲܝܠܵܐ ܕܐܘܼܡܵܢܘܼܬܹܗ 8 ܘܣܵܡܹܗ ܠܫܘܼܦܪܵܐ ܕܦܲܐܝܘܼܬܼ ܨܲܠܡܹܗ ܠܓܼܵܘ ܡ̣ܢ ܕܲܦܵܐ . 9 : ܒܐܘܼܡܵܢܘܼܬܹܗ ܕܡܵܝܘܿܬܼܘܬܼܵܐ ܕܲܠܒܲܪ ܦܲܐܝ̈ܵܢ 10 ܘܠܚܙ̈ܝܐ ܡܚܘ̈ܝܢ ܫܘܼܦܪܐ ܕܬܼܘܼܩܵܢܲܝ̈ܗܹܝܢ . 11 : ܒܐܘܼܡܵܢܘܼܬܼܵܐ ܕܐܲܠܵܗܘܼܬܼܵܐ ܕܠܵܓܼܵܘ ܦܲܐܝ̈ܢ 12 ܘܒܲܪ̈ܵܝܵܬܼܵܐ ܐܲܝܟ ܬܲܟܼܣܝܼܬܼܵܐ ܠܓܲܘܵܝ̈ܬܼܵܐ . 13 : ܡܵܐܢܵܐ ܥܦܝܼܦܵܐ ܥܒ̣ܕܠܕܝܢܢ ܡܲܬܼܩܸܢ ܟܠܵܐ 14 ܦܲܓܼܪܵܐ ܓܲܠܝܵܐ ܘܢܲܦ̣ܫܵܐ ܟܣܝܼܬܼܵܐ ܚܲܕ ܒܲܪܢܵܫܵܐ . 15 : ܥܒ݂ܲܕ ܒܵܪܘܿܝܵܐ ܡ̣ܢ ܕܲܚܝܼܢܵܐ ܒܫܝܼܛ ܒܲܚܙܵܝܵܬܼܵܐ 16 ܘܬܩܢ ܕܲܠܓܼܵܘ ܡ̣ܢ ܟܣܝܼܘܼܬܼܵܐ ܕܪܲܒܿܘܼܬܼ ܚܲܝܠܹܗ . 17 : ܣܡ ܝܲܩܝܼܪܵܐ ܡܠܹܐ ܚܲܝܘܼܬܼܵܐ ܒܡܝܼܬܼܵܐ ܐܘܫܝܼܛܵܐ 18 ܕܢܸܬܲܠ ܚܲܝܹ̈ܐ ܒܡܵܘܿܬܼܘܼܬܼܵܐ ܒܚܹܝܠ ܚܲܝܘܼܬܹܗ . 19 : ܙܡ݂ܲܪ ܓܵܘܿܝܵܐ ܩܢܹܐ ܒܘܼܝܵܢܵܐ ܒܡܸܢܲܝ̈ ܦܲܓܼܪܵܐ 20 ܘܲܫ̣ܦܲܪ ܡܸܕܪܵܐ ܒܩܵܠ ܢܸܥܡ̈ܬܼܵܐ ܕܪܘܼܚܵܐ ܚܲܝܹ̈ܐ . pb. f.32v 21 : ܗܲܠܸܠ ܚܲܝܹ̈ܐ ܒܗܝܟܠ ܡܸܕܪܹܗ ܩܠ ܬܸܫܒܘܿܚܬܼܵܐ 22 ܘܲܟܼܢܫܘ [...] ܡܠܝܼ̈ܠܹܐ ܘܚܪ̈ܫܹܐ ܠܩܠ ܢܸܥܡܬܹ̈ܗ . 23 : ܩܡ ܡܝܘܿܬܐ ܒܕܡܘܬ ܨܠܡܵܐ ܒܓܵܘ ܠܦܛܝܢ 24 ܘܲܒܼܨܘܪ̈ܵܬܹܗ ܬܗܲܪܘ ܪ̈ܘܢܫܹܐ ܘܦܲܓܼܪ̈ܢܵܝܹܐ . 25 ܒܡܠܹܐ ܙܲܒܼܫܵܐ ܩܵܘܝܼ ܫܘܼܦܪܵܐ ܕܨܠܡܵܐ ܕܙܲܒܼܢܵܐ . 26 : ܘܲܣܠܸܩ ܥܵܘ̇ܠܵܐ ܒܕܡܘܼܬܼ ܨܐܬܵܐ ܥܠ ܨܘܪ̈ܬܹܗ 27 ܒܟܗܘ ܣܡܡ̈ܢܐ ܕܦܝܘܬ ܫܘܦܪܹܗ ܒܕ̈ܓܲܬ ܦܹܐܪܵܐ . 28 : ܘܩܢ̣ܐ ܓܵܘܢܵܐ ܕܡܵܝܘܿܬܼܘܼܬܼܵܐ ܒܐܘܼ ܟܼܠܵܐ ܕܡܸܢܹܗ 29 ܠܚܵܬܹܗ ܚܛܝܼܬܼܵܐ ܠܫܸܡ ܚܲܝܘܼܬܼܵܐ ܕܨܲܠܡܵܐ ܠܡܵܐ ܕܡܲܠܟܿܐ . 30 : ܘܪܫܡܬ̤ ܒܫܡܬ̤ ܒܫܡܗ̇ ܗܸܒܼܠܵܐ ܘܡܵܘܬܿܐ ܥܲܠ ܗܲܕܵܡܵܘ̈ܗܝ 31 ܐܲܫܚܸܬܼ ܘܲܒܼܠܝܼ ܢܘܼܓܼܪܵܐ ܕܙܲܒܼܢܵܐ ܒܡܵܝܘܿܬܘܼܬܼܵܐ . 32 : ܘܕܼܵܫܵܗ̇ ܡܵܘܬܿܐ ܘܚܲܒܼܵܠ ܫܘܼܦܪܵܐ ܕܡܲܠܝܼܠܘܼܬܹܗ 33 ܐܲܗܸܠ ܘܲܓܼܚܸܟ ܐܵܦ ܣܵܩܘܿܪܹܗ ܥܲܠ ܡܘܼܟܵܟܹܗ . 34 : ܘܲܦܣܩ ܣܲܒܼܪܵܐ ܕܠܵܐ ܡܸܬܼܚܲܕܲܬܼ ܡ̣ܢ ܚܘܼܒܵܠܹܗ 35 : ܡܠܡܿܐ ܕܚ̣ܙܐ ܕܐܲܗܸܠܘ ܒܝܼܫܹ̈ܐ ܒܲܨܠܸܡ ܨܲܠܡܵܐ 36 : ܚܣ ܥܲܠ ܨܲܠܡܹܗ ܕܠܵܐ ܢܸܨ ܛܲܥܲܪ ܡ̣ܢ ܡܲܪ̈ܚܹܐ 37 ܨܲܠܡܵܐ ܡܲܕܪܸܙ ܫܘܼܠܛܵܢ ܡܠܟܿܐ ܒܝܲܕܼ ܓܲܠܝܘܼܬܗ . 38 : ܘܲܒܼܨܘܼܪ̈ܵܬܹܗ ܡܚܘܹܐ ܫܘܼܦܪܵܐ ܕܗܵܘ̇ ܕܐܲܒܝܼܡܹܗ 39 ܒܨܲܠܡܹܗ ܕܐܵܕܼܵܡ ܡܸܬܼܚܵܘܹܐ ܗ̄ܘ̣ܵܐ ܫܘܼܠܛܵܢ ܡܵܪܹܗ . 40 : ܘܲܒܼܨܘܼܪ̈ܵܬܹܗ ܡܸܬܼ ܒܲܕܲܩ ܗ̄ܘ̣ܵܐ ܚܹܝܠ ܟܲܣܝܘܼܬܹܗ 41 ܘܕܲܢ̣ܦܲܠ ܐܵܕܼܵܡ ܘܚܒܿܠ ܡܘܿܬܿܐ ܨܠܸܡ ܨܘܼܪ̈ܬܹܗ . 42 : ܫܲܕܪ ܡܲܠܟܿܐ ܚܢܵܢܵܐ ܘܪ̈ܲܚܡܹܐ ܕܲܢܩܝܼܡܘܼܢܝܗܝ 43 ܬܪܹܝܢ ܐܝܼܙܓܲܕ̈ܐ ܕܫܲܝܵܢܐ ܫܲܕܲܪ ܠܐܝܼܩܵܪ ܨܲܠܡܹܗ . 44 : ܘܐܲܟܼܪܸܙܘ ܒܐܲܪܥܵܐ ܩܵܠ ܚܘܼܕܬܵܐ ܠܡܵܝܘܿܬܼܘܼܬܼܵܐ 45 ܒܝܲܕ ܬܘܼܩܵܢܹܗ ܓܠ̣ܵܐ ܠܲܥܒܼܝܼ̈ܕܹܐ ܚܹܝܠ ܟܣܝܘܼܬܗ . 46 : ܘܲܒܼܚܘܼܕܵܬܹܗ ܚܵܘܝܼ ܐܸܢܘܿܢ ܥܘܼܬܼܪܵܐ ܕܚܘܼܒܹܿܗ 47 : ܪܲܡܪܸܡ ܣܲܓܿܝܼ ܫܸܡ ܚܘܼܕܵܬܹܗ ܡ̣ܢ ܬܘܼܩܵܢܹܗ 48 : ܕܢܲܬܼܗܲܪ ܐܸܢܘܿܢ ܠܲܫܡܲܝܵܢܹ̈ܐ ܕܲܟܼܟܵܐ ܪܚܡܹܗ 49 ܒܝܲܕ ܬܘܼܩܵܢܹܗ ܐܣܝܼܪܝܼܢ ܗ̄ܘ̣ܵܘ ܡ̣ܢ ܫܘܼܪܵܝܵܐ . 50 : ܘܲܒܼܚܘܼܕܵܬܹܗ ܐܲܦܨܲܚ ܐܸܢܘܿܢ ܕܲܟܼܡܝܼܪܝܼܢ ܗ̄ܘ̣ܵܘ 51 ܢܚܸܬܼ ܨܸܒܼܝܵܢܹܗ ܠܘܵܬܼ ܬܘܼܩܵܢܹܗ ܒܚܘܼܒܵܐ ܕܲܦܐܹܐ . 52 : ܘܨܵܪ̣ ܥܲܠ ܕܲܦܵܐ ܦܲܓܼܪܹܗ ܕܐܵܕܼܵܡ ܐܵܕܼܵܡ ܕܲܬܼܪܹܝܢ 53 ܒܛܲܟܼܣܹܗ ܕܐܵܕܵܡ ܨܵܪܹܗ ܠܐܵܕܼܵܡ ܒܣܲܡܵܐ ܕܪܸܡܙܵܐ . 54 : ܘܚܕܬ ܠܐܵܕܼܵܡ ܘܠܝܠܕ̈ܬܗ ܒܝܲܕ ܒܲܪ ܐܵܕܼܵܡ 55 ܢ̣ܦܩ ܡ̣ܢ ܟܪܣܐ ܐܵܕܼܵܡ ܕܲܬܼܪܹܝܢ ܐܲܝܟ ܕܡ̣ܢ ܐܲܪܥܵܐ . 56 : ܘܕܼܵܡ̇ܐ ܟܠܹܗ ܠܗܵܘ̇ ܩܲܕܼܡܵܝܵܐ ܕܝܠܕܬ̤ ܐܲܪܥܵܐ 57 ܒܦܲܓܼܪܵܐ ܘܢܲܦ̣ܫܵܐ ܫܘܹܐ ܥܲܡ ܐܵܕܼܵܡ ܕܲܬܼܪܹܝܢ . 58 : ܘܲܒܼܫܘܼܠܛܢܐ ܡܵܪܵܐ ܗ̄ܘ̣ ܕܐܵܕܼܵܡ ܘܲܕܼܝܠܕ̈ܬܗ 59 ܫܘܹܐ ܒܲܟܼܝܵܢܵܐ ܘܪܲܒܿ ܒܐܝܼܒܵܪܵܐ ܡ̣ܢ ܟܠ ܕܲܗܘ̤ܵܘ . 60 : ܘܣܵܗܸܕܼ ܥܝܼܪܵܐ ܕܣܲܒܲܪ ܒܲܛܢܹܗ ܘܲܩܪܵܝܗܝ ܡܵܪܵܐ 61 ܒܣܲܓܿܝܼܵܐܬܼ̈ܐ ܪܲܒܿ ܡ̣ܢ ܐܵܕܼܵܡ ܐܼܵܕܼܵܡ ܕܲܬܼܪܹܝܢ . 62 : ܘܠܵܐ ܡܸܬܼܦܲܚܲܡ ܥܲܡ ܥܒܼܝܼ̈ܕܹܐ ܕܲܪܓܼܵܐ ܕܲܡܛ̣ܵܝܗܝ 63 ܡܥܲܠܲܝܼ ܒܲܛܢܹܗ ܕܠܵܐ ܐܸܬܼܚܲܠܲܛ ܒܲܙܪܥ ܐ̄ܢܵܫܵܐ . 64 : ܘܲܫܒ̣ܚܼܝ ܝܲܠܕܗ ܕܲܫܡܲܝܵܢܹ̈ܐ ܗܘ̤ܵܘ ܟܲܪ̈ܘܿܙܵܘܗܝ 65 ܗܘ̤ ܒܲܠܚܘܿܕܼܵܘܗܝ ܩܲܒܸܿܠ ܘܝܼܪܸܬܼ ܫܸܡ ܡܵܪܘܼܬܼܵܐ . 66 : ܕܲܫܡܲܝܵܢܹ̈ܐ ܘܐܲܪ̈ܥܵܢܵܝܹܐ ܠܹܗ ܢܸܫܐܲܡܥܘܼܢ 67 ܟܝܵܢܹܗ ܣܵܗܸ̇ܕܼ ܕܐܲܪܥܵܢܵܝܵܐ ܗ̄ܘ̣ ܡ̣ܢ ܐܲܪ̈ܥܵܢܹܐ . 68 : ܘܫܸܡ ܫܘܼܠܛܵܢܹܗ ܩܵܥ̇ܐ ܘܡܲܟܼܪܸܙ ܕܐܲܠܵܗܵܝܵܐ ܗ̄ܘ̣ 69 ܐܲܪܥܵܢܵܝܵܐ ܗ̄ܘ̣ ܡܸܛܠ ܦܲܓܼܪܵܐ ܘܢܲܦ̣ܫܵܐ ܕܐ̄ܢܵܫܵܐ . pb. f.33r 70 : ܘܫܲܡܲܝܵܢܵܐ ܗ̄ܘ̣ ܕܲܗܘ̤ܵܐ ܥܘܼܡܪܵܐ ܠܲܐܠܵܗ ܟܠܵܐ 71 ܐܲܪ̈ܥܵܢܵܝܹܐ ܬܗܲܪܘ ܘܐܸܬܕܲܡܲܪܘ ܒܪܲܒܿܘܼܬܼ ܕܲܪ̈ܓܼܵܐ . 72 : ܘܐܲܒܼܵܐ ܘܪܘܼܚܵܐ ܚܲܬܿܡܘ ܩ̈ܠܐ ܘܚܵܘܝܼܘ ܕܲܒܪܐ ܗ̄ܘ̣ 73 ܓ̣ܒܼܵܐ ܐܝܼܙܓܲܕ̈ܐ ܡ̣ܢ ܪ̈ܘܼܚܵܢܹܐ ܘܡ̣ܢ ܦܲܓܼܪ̈ܢܐ . 74 : ܕܢܸܗܘܘܿܢ ܦܘܼܡܹ̈ܐ ܫܡܲܝܵܐ ܘܐܲܪܥܵܐ ܥܲܠ ܡܹܐܬܼܝܼܬܹܗ 75 ܝܩܲܪ ܐܢܘܢ ܐܵܦ ܠܐܲܝܼܙܓܲܕ̈ܐ ܕܟܼܵܪܘܿܙܘܼܬܹܗ . 76 : ܘܪܲܡܪܸܡ ܐܸܢܘܿܢ ܠܲܡܒܲܕ ܩܵܢܵܘ̈ܗܝ ܠܥܹܝܢ ܚܙ̈ܝܐ 77 ܓ̣ܒܼܵܐ ܝܘܿܚܲܢܵܢ ܡ̣ܢ ܐܲܪ̈ܥܵܢܹܐ ܩܠܐ ܕܲܟܼܬܝܼܒܼ . 78 : ܘܫܲܕܲܪ ܥܝܼܪܵܐ ܘܣܼܵܒܪ ܒܛܢܗ ܕܠܵܐ ܣܘܼܟܵܝܵܐ 79 ܗܵܘ̇ ܐܝܼܙܓܲܕܵܐ ܕܐܲܟ̣ܪܸܙ ܒܛܢܐ ܒܐܕܢܝ̈ ܡܲܪܝܲܡ . 80 : ܗܘ̤ ܒܕܩ ܠܹܗ ܐܦ ܠܲܙܟܲܪܝܵܐ ܥܲܠ ܝܘܿܚܲܢܵܢ 81 ܚܲܕܼ ܪܘܼܚܵܢܵܐ ܐܲܝܬܼܝ ܣܒܪܬܼܵܐ ܕܥܲܒܕܵܐ ܘܡܵܪܵܐ . 82 : ܘܐܲܟܼܪܸܙ ܒܲܛܢܵܐ ܠܲܒܼܬܼܘܼ ܠܘܼܬܼܵܐ ܘܠܲܥܩܲܪܘܼܬܼܵܐ 83 ܣܒܼܐ ܥܩܪܐ ܡܛܝܗܝ ܕܲܢܟܿܗܸܢ ܒܲܩܕܘܫ ܩܘܼܕܼܫ̈ܐ . 84 : ܘܲܫܠܸܡ ܛܲܟܼܣܹܗ ܘܲܫ̣ܡܲܥ [ ܩܵܠܵܐ ] ܩܵܠܵܐ ܕܡܲܟܼܪܸܙ ܥܝܼܪܵܐ 85 ܒܫܘܼܒܼܚܵܐ ܪܲܒܿܐ ܚܵܘܝܼ ܢܲܦ̣ܫܹܗ ܪܘܼܚܵܢܵܝܵܐ . 86 : ܘܙܥ ܘܐܸܬܼܒܼܠܗܝܼ ܣܵܒܼܵܐ ܥܲܩܪܵܐ ܒܙܝܼܘܹܗ ܦܲܐܝܵܐ 87 ܠܲܒܸܿܒܼ ܥܝܼܪܵܐ ܠܲܐܪܥܵܢܵܝܵܐ ܒܩܵܠܵܐ ܢܝܼܚܵܐ . 88 : ܕܠܵܐ ܠܲܡ ܬܸܕܼܚܲܠ ܕܥܸܠܲܬܼ ܫܲܝܢܵܐ ܗ̣̄ܝ ܡܹܐܬܼܝܼܬܼܝ ܨܲܕܲܝܟ 89 ܩܲܒܸܿܠ ܟܲܣܝܵܐ ܕܼܒܼܚܵܐ ܕܐܝܼܕܲܝ̈ܟ ܘܲܕܼܪܥܝܟ . 90 : ܘܲܫܠܚܲܢܝ ܨܹܐܕܲܝܟ ܕܐܹܦܲܢܹܐ ܠܵܟ ܐܲܓܼܪܵܐ ܕܲܥܡܠܲܝ̈ܟ 91 ܩܲܒܸܿܠ ܦܹܐܪܹ̈ܐ ܚܠܵܦ ܕܸܒܼܚ̈ܬܼܵܟ ܘܲܨ̈ܘܵܬܼܵܟ . 92 : ܡ̣ܢ ܐܸܠܝܫܒܲܥ ܣܒܬܐ ܥܩܪܬܐ ܕܡܝܼܬܼܘ ܗܲܕܵܡܹ̈ܝܗ̇ 93 ܣܵܒܼܵܐ ܥܲܩܪܵܐ ܫܡ݂ܲܥ ܩܵܠ ܒܲܛܢܵܐ ܕܠܵܐ ܒܲܥܝܵܕܼܵܐ . 94 : ܘܐܵܘܚܸܠ ܣܲܓܿܝܼ ܒܓܼܵܘ ܪܸܥܝܵܢܹܗ ܕܐܲܝܟܲܢ ܬܸܗܘܸܐ 95 ܚܙ̣ܵܐ ܪܘܼܚܵܢܵܐ ܠܦܲܓܼܪܵܢܵܝܵܐ ܕܚܵܪ ܒܲܟܼܝܵܢܹܗ . 96 : ܘܬܲܚܡܹܗ ܒܫܸܬܼܩܵܐ ܕܠܵܐ ܢܸܬܼܦܲܠܲܓܼ ܥܲܠ ܡܵܐ ܕܲܫܡ݂ܲܥ 97 ܐܲܣܪܹܗ ܥܝܼܪܵܐ ܒܲܬܼܪܹܝܢ ܪܸ̈ܓ̣ܫܵܘܗܝ ܒܡܸܠܬܐ ܘܫܸܡܥܵܐ . 98 : ܕܢܸܗܘܹܐ ܫܸܬܼܩܹܗ ܐܵܦ ܚܲܪ ܫܘܼܬܹܗ ܣܗܵܕܹ̈ܐ ܕܝܼܠܹܗ 99 ܠܵܐ ܗ̄ܘ̣ܵܐ ܒܚܸܡܬܼܵܐ ܕܥܲܠ ܦܘܼܠܵܓܼܵܐ ܟܠܵܝܗܝ ܕܲܢܡܲܠܸܠ . 100 : ܒܥܸܠܬܐ ܐܲܣܪܹܗ ܕܡܵܐ ܕܡܸܬܼܓܲܠܝܵܐ ܢܗܲܝܡܸܢ ܟܠܢܵܫ 101 ܠܵܐ ܦܲܐܝܵܐ ܗ̄ܘ̣ܵܬܼ ܕܗܘ̤ ܢܸܫܬܲ ܠܹܐ ܚܸܙܘܵܐ ܕܲܚ̣ܙܵܐ . 102 : ܕܠܵܐ ܢܸܗܘܹܐ ܠܹܗ ܐܲܝܟ ܟܵܪܘܿܙܵܐ ܕܲܫܒ̣ܝܼܚܵܬܹ̈ܗ 103 ܫܸܬܼܩܵܐ ܐܲܠܸܦ ܠܲܒܼܢܲܝ̈ ܥܲܡܹܗ ܚܸܙܘܵܐ ܟܲܣܝܵܐ . 104 : ܘܲܫܪܲܪ ܐܸܢܘܿܢ ܕܠܵܐ ܢܸܬܼܦܲܠܓܘܢ ܡܵܐ ܕܡܸܬܼܦܲܫܲܩ 105 ܝܲܪ̈ܚܹܐ ܬܸܫܥܵܐ ܐܲܣܪܹܗ ܥܝܼܪܵܐ ܒܙܲܝܢܵܐ ܕܫܸܬܼܩܵܐ . 106 : ܥܕܲܡܵܐ ܕܐܲܦܪܝܼ ܥܘܼܒܵܐ ܥܲܩܪܵܐ ܐܲܝܟ ܫܘܼܘܕܵܝܹܗ 107 ܫܠܸܡ ܒܲܥܒܼܕܐ ܡ̈ܠܐ ܕܲܫ̣ܡܲܥ ܡ̣ܢ ܪܘܼܚܵܢܵܐ . 108 : ܘܩܲܒܸܿܠ ܦܹܐܪܵܐ ܘܡܲܠܸܠ ܘܲܫܡ݂ܲܥ ܘܲܦܪܵܥ ܫܘܼܒ̣ܚܵܐ 109 ܟܢܝܗ ܒܲܫܡܐ ܐܲܝܟ ܡܵܐ ܕܝܼܠܸܦ ܡ̣ܢ [ ܡ̣ܢ ] ܓܸܠܝܵܢܵܐ . 110 : ܚܢܢܐ ܕܡܲܟܸܪܸܙ ܪ̈ܚܡܹܐ ܕܚܵܢܹܝ̇ܢ ܠܲܒܼܢܲܝ̈ܢܵܫܵܐ 111 ܢܦ݂ܲܩ ܝܘܚܲܢܵܢ ܒܐܝܼܙܓܲܕܘܼܬܼܵܐ ܕܲܩܕܡ ܡܠܟܐ . 112 : ܘܲܢܲܓܼܕܗ ܪܸܡܙܵܐ ܠܘܵܬܼ ܕܘܼܪ̈ܫܵܐ ܪܘܼܚܵܢܵܝܵܐ 113 ܫܢ̈ܝܵܐ ܬܠܵܬܼܝܼܢ ܒܚܘܼܪܒܿܐ ܕܲܠܒܲܪ ܡܸܬܼܪܲܒܿܐ ܗ̄ܘ̣ܵܐ . 114 : ܟܲܕ ܡܸܬܼܗܲܓܹܿܐ ܒܲܣܬܿܝܼܪ̈ܵܬܼܵܐ ܕܟܼܵܪܘܿܙܘܼܬܼܵܐ 115 ܒܗܕܹܐ ܬܸܢܘܲܝ ܢܲܓܼܕܹܗ ܪܸܡܙܵܐ ܡ̣ܢ ܓܵܘ ܫܲܝܢܵܐ . 116 : ܕܲܒܼܥܸܢܵܝܵܢܵܐ ܐܲܠܵܗܵܝܵܐ ܢܕܪܸܫ ܚܲܝ̈ܘܗܝ 117 ܠܒܲܪ ܡ̣ܢ ܐ̄ܢܵܫ̈ܐ ܡܸܬܼܪܲܒܹܿܐ ܗ̄ܘ̣ܵܐ ܒܚܹܝܠ ܚܸܟܼܡ̈ܬܼܵܐ . 118 : ܥܕܲܡܵܐ ܕܲܩܪ̣ܵܝܗܝ ܪܘܸܚ ܓܸܠܝܵܢܵܐ ܠܟܼܵܪܘܿܙܘܼܬܼܵܐ 119 ܕܢܲܚ̣ ܡ̣ܢ ܫܸܠܝܐ ܒܲܕ ܡܘܼܬܼ ܫܸܡܫܵܐ ܡ̣ܢ ܐܸܣܦܹܝܪܵܐ . 120 ܘܢܲܓܼܕܹܗ ܠܥܵܠܡܵܐ ܒܵܬܲܪܢܘܼܗܪܵܐ ܕܕܼܵܪܘܿܙܘܼܬܹܗ : pb. f.33v 121 ܒܝܘܿܪ ܕܢܵܢ ܢܗܪܐ ܦܬܼܚܗ ܠܓܲܙܵܐ ܕܡܫܕܪܢܹܗ . 122 : ܟܲܕܼ ܩܵܥܹ̇ܐ ܗ̄ܘ̣ܵܐ ܕܬܼܵܘ ܚ̈ܛܵܝܹܐ ܣܵܒܼܘܫܘܼܩܵܢܵܐ 123 ܒܫܘܼܒܼܩܵܢ ܥܵܘܠܵܐ ܐܥܝܼܪ ܐܢܘܢ ܠܕܡ̈ܟܐ ܕܥܵܘܠܵܐ . 124 ܘܢܵܕܼܘ ܛܲܒܿܝܼ̈ܥܹܐ ܠܩܵܠ ܫܘܼܒܼܩܵܢܵܐ ܕܲܕܠܵܐ ܥܡܠܵܐ . 125 : ܗܘܬ ܒܲܪܬܼ ܩܵܠܹܗ ܐܲܝܟ ܫܝܼܦܘܪܵܐ ܒܐܸܕܢܝ̈ ܥܡܵܐ 126 ܘܟܲܢܸܫ ܐܸܢܘܿܢ ܠܒܠ ܫܘܼܘܕܵܝܵܐ ܕܫܘܒܩܢ ܥܵܘ̇ܠܐ . 127 : ܒܥܘܒܵܐ ܕܡ̈ܝܵܐ ܡܸܫܬܵܘܕܹܐ ܗܘ̣ܵܐ ܕܢܵܘܠܸܕܼ ܐܸܢܘܿܢ 128 ܘܐܲܝܟ ܕܲܒܼܟܼܘܪܵܐ ܢܚܲܕܬ ܐܢܘܿܢ ܒܲܬܝܵܒܼܘܼܬܼܵܐ . 129 : ܐܲܪܡܝܼ ܡܨܝܼܕܲܬܵܐ ܕܒܠ ܦܸܬܓܼܵܡܵܘ̄ : ܥܠ ܟܠ ܡܟܫܚ̈ܢ 130 ܘܚܲܒܸܫ ܐܢܘܿܢ ܠܓܼܵܘ ܡ̣ܢ ܫܸܡܥܵܐ ܕܟܪܘܙ ܟܬܹܗ . 131 : ܒܝܲܕ ܫܘܼܒܼܩܵܒܵܐ ܓ̣ܪܓ ܐܢܘܿܢ ܐܲܝܟ ܪܲܒܼܠܸܩܛܵܐ 132 ܘܐܲܟܸܢ ܒܲܕܡ ܡܵܢܵܐ ܗ̣ܝ ܥܸܠܬܼܵܐ ܕܫܘܼܕܟܝ ܡܸܠܵܘܗܝ̈ . 133 : ܩ̈ [...] ܐ ܡ̣ܢ ܫܸܠܝܵܐ ܘܫܲܚܠܸܦ ܩܠܹܗ ܒܐܸܕܢܲܝ̈ ܥܡܵܐ 134 ܕܥܒܕܼܐ ܐܝܼܬܲܝ ܘܡܫܡܫܵܢܵܐ ܕܐܲܝܢܵܐ ܕܓܼܒܼܵܢܝ . 135 : ܐܸܙܓܲܕܵܐ ܐ̄ܢܵܐ ܕܩܕܡ ܡܠܟܐ ܕܲܟܼܬܸܒܼ ܕܐܵܬܹܐ 136 ܘܫܲܠܚܢܝ ܕܐܲܟܼܪܸܙ ܕܗܵܐ ܡܛܝܼ ܠܵܗ̇ ܐܲܝܟ ܣܘܼܟܵܝܵܐ . 137 : ܒܡܲܝܵܐ ܒܲܠܚܘܿܕܼ ܦܲܩܕܢܝ ܕܐܸܬܼܠ ܫܘܼܒܼܩܵܢ ܥܵܘܠܵܐ 138 ܥܲܕܼ ܐܵܬܹ̇ܐ ܗܘ̤ ܘܝܵܗܸ̇ܒܼ ܪܘܼܚܵܐ ܥܲܡ ܫܘܼܒܼܩܵܢܵܐ . 139 : ܒܡܲܝ̈ܵܐ ܘܪܘܼܚܵܐ ܡܛܲܠܸܩ ܝܲܠܪܵܐ ܕܡܵܝܘܿܬܼܘܼܬܼܵܐ 140 ܘܡܵܘܥܹܐ ܙܲܪܥܵܐ ܪܘܼܚܵܢܵܝܵܐ ܕܚܲܝܬܼ ܡܝܼܬܹ̈ܐ . 141 : ܒܟܼܘܼܪܵܐ ܕܪܘܼܚܵܐ ܢܵܣ̇ܟ ܨܲܠܡܵܐ ܕܐܲܣܢܝܼ ܥܵܘܠܵܐ 142 ܘܡܲܩܢܹܐ ܫܘܼܦܪܵܐ ܕܲܫܡܲܝܵܢ̈ܐ ܠܲܐܪ̈ܥܢܝܐ . 143 : ܒܥܘܼܒܐ ܕܡ̈ܝܵܐ ܡܘܠܕ ܐܢܵܫܵܐ ܪܘܼܚܵܢܵܐܝܼܬ 144 ܟܲܕ ܡܸܬܼܒܝܢ ܒܲܫܡܵܐ ܚܲܕܬܵܐ ܒܘܼܟܼܪܹ̈ܐ ܕܼܪܘܼܚܵܐ . 145 : ܡܚܲܪ ܪܦܲܓܼܪܵܐ ܡ̣ܢ ܥܲܒܼܕܘܼܬܼܵܐ ܕܡܵܝܘܿܬܼܘܼܬܼܵܐ 146 ܘܦܵܪܹܩ ܢܲܦ̣ܫܵܐ ܡ̣ܢ ܚܘܼܬܼܚ̈ܵܬܹܐ ܕܲܪ̈ܓܼܝܵܓܼܬܼܵܐ . 147 : ܫܵܒܹ̇ܩ ܥܵܘܠ̇ܐ ܘܝܵܗ̇ܒܼ ܪܘܼܚܵܐ ܐܲܝܟ ܪܲܗܒܼܘܼܢܵܐ 148 ܕܠܵܐ ܢܸܬܼܦܲܠܓܘܢ ܥܲܠ ܫܘܼܘܕܵܝܵܘ̈ܗܝ ܒܢܲܝ̈ ܝܵܪܬܘܼܬܹܗ . 149 : ܩܵܐ ܒܲܝܢܵܬܼܟܼܘܿܢ ܩܵܐܸ̇ܩ ܘܲܟܣܹܐ ܡ̣ܢ ܥܝܢ̈ܝܟܘܢ 150 ܐܵܦܠܵܐ ܐܸܢܵܐ ܕܡܲܟܼܪܸܙ ܐ̄ܢܵܐ ܠܹܗ ܝܵܕܥ̇ ܐ̄ܢܵܐ ܠܹܗ 151 : ܝܪܸܡܙܵܐ ܓܠ̣ܐ ܠܝܼ ܕܐܲܟܼܪܸܙ ܕܸܢܚܹܗ ܒܹܝܬܼ ܚܸܫܘ̈ܟܹܐ 152 ܕܲܒܝܲܕ ܡܸ̈ܠܲܝ ܢܸܚܙܘܿܢ ܢܘܼܗܪܵܐ ܕܙܲܕܝܼܩܘܼܬܼܵܐ . 153 : ܫܪܵܓܼܵܐ ܐܝܬܝ ܠܵܘ ܐܸܣܦܹܝܪܵܐ ܕܪܲܒܿܘܼܬܼ ܫܸܡܫܵܐ 154 ܘܠܵܐ ܡܸܬܼܦܲܝܡ ܨܸܡܚܵܐ [ ܕܫܸܡܫܵܐ ] ܥܲܡ ܪܲܒܿܘܼܬܹܗ . 155 : ܙܥܘܿܪܢܵܐ ܡܸܢܹܗ ܕܠܵܐ ܡܘܼܫܚ̈ܬܼܵܐ ܘܕܲ ܠܵܐ ܟܲܝܠܵܐ 156 ܘܠܵܐ ܫܵܘܹ̇ܐ ܐ̄ܢܵܐ ܐܵܦܠܵܐ ܕܐܸܫܪܹܐ ܣܐܘܿܢܵܐ ܕܪ̈ܓܼܠܵܘܗܝ . 157 : ܡ̣ܢ ܡܵܘܗܲܒܼܬܼܵܐ ܕܪܲܒܿܘܼܬܼ ܥܘܼܬܼܪܹܗ ܝܲܗ̣ܒ ܠܝܼ ܩܲܠܝܼܠ 158 ܘܲܥܬܼܪܘ ܪ̈ܓ̣ܫܲܝ ܡ̣ܢ ܣܝܼܡ̈ܬܼܵܐ ܕܟܲܣܝܼܘܼܬܼ ܚܘܼܒܹܿܗ . 159 : ܠܢܸܬܼܪܵܐ ܙܥܘܿܪܵܐ ܕܪܚܵܐ ܕܡܸܢܹܗ ܫܘܵܘ ܚܘܼܫܵܒܲܝ̈ 160 ܘܲܩܢܹ̇ܝܬܼ ܚܲܝܠܵܐ ܠܟܼܵܪܘܿܙܲܘܼܬܼܵܐ ܕܲܣܬܝܼܪ̈ܵܬܹܗ . 161 : ܠܒܲܪ ܡ̣ܢ ܛܲܟܼܣܵܐ ܕܪܵܪܘܿܙܘܼܬܼܵܐ ܥܨܢܝ ܓܸܠܝܵܢܵܐ 162 ܘܡ̣ܢ ܓܵܘ ܟܲܪܣܵܐ ܪܗܝܼܒܼ ܗܘܹ̇ܝܬܼ ܕܐܹܦܘܿܩ ܘܐܸܓܼܡܘܿ ܪܡܸܠܵܘ̈ܗܝ . 163 : ܘܟܲܕ ܛܵܒܼ ܦܪܫܢܝ ܠܲܫܠܝܼܚܘܼܬܼܵܐ ܕܟܼܵܪ ܘܿܙܘܼܬܹܗ 164 ܠܵܐ ܨܒܼܵܐ ܚܘܝܬܝ ܙܝܼܘܹܗ ܕܐܲܦܘ̈ܵܗܝ ܐܸܠܵܐ ܒܐ̄ܪܵܙܵܐ . 165 : ܠܵܘ ܒܲܚܙܵܬܼܵܐ ܕܪ̈ܓܼܫܹܐ ܕܲܠܒܲܪ ܝܵܕܲܥ̇ ܐ̄ܢܵܐ ܠܹܗ 166 ܒܪܘܼܚܵܐ ܝܲܗ̄ܒ̣ ܠܝܼ ܐܸܬ̤ܵܐ ܓܠܝܼܬܼܵܐ ܕܐܸܠܲܦ ܡܲܢ̣ܘ . 167 : ܗܵܘ̇ ܕܐܸܡ݂ܲܪ ܠܝܼ ܕܐܲܟܼܪܸܙܝܲܠܕܵܐ ܕܡܲܠܡܕܼܝܼܬܼܵܐ 168 ܛܘܼܦ̣ܣܵܐ ܕܝܵܘܢܵܐ ܨܵܪ̣ ܚܵܘܝܼ ܠܝܼ ܒܪܘܼܚ ܓܸܠܝܵܢܐ . pb. f.34r 169 ܗܵܕܹܐ ܓܠ̣ܐ ܠܝܼ ܐ̄ܪܵܙܵܢܵܐܝܼܬܼ ܐܲܝܟ ܒܲܝܬܵܝܵܐ . 170 : ܕܐܲܝܢܵܐ ܕܚܵܙܹ̇ܝܬܿ ܕܢܵܣܸ̇ܒ̣ ܗܘ̤ܝܘܼ ܡܵܪܵܐ 171 : ܐܵܦ ܗ̤ܝ ܥܸܠܬܼܵܐ ܕܐܲܟܼܪܸܙ ܘܐܲܡܸܕܼ ܡܸܛܠ ܗܵܕܐ ܗ̤ܝ 172 ܕܐܸܕܪܘܫ ܐܘܼܪܲܚܵܐ ܕܢܸܪܕܘܢ ܐ̄ܢܵܫ̈ܐ ܠܘܵܬܼ ܓܸܠܝܵܢܹܗ . 173 : ܗܵܐ ܡܲܢܲܥ ܠܹܗ ܘܲܩܪܸܒܼ ܡܸܟܲܝܠ ܕܢܚܵܐ ܕܢܘܼܗܪܹܗ 174 ܢܸܡܪܘܿܩ ܟܠܢܵܫ ܣܲܢܝܘܼܬܼ ܢܲܦ̣ܫܹܗ ܕܠܵܐ ܢܸܬܼܒܲܛܪܲܓܼ . 175 : ܣܲܝܦܵܐ ܕܪܘܼܚܵܐ ܐܲܚܝܼܕܼ ܒܐܝܼܕܹܗ ܠܒܼܘܼܚܪܵܢ ܐ̄ܢܵܫ̈ܐ 176 ܘܐܲܝܢܵܐ ܕܛܵܠܸ̇ܡ ܦܹܐܪܹ̈ܐ ܕܫܘܼܒܼܚܵܐ ܒܹܗ ܦܵܣܸ̇ܩ ܠܹܗ . 177 : ܚܲܝܵܐ ܗ̣̄ܝ ܡܸܠܬܹܗ ܘܐܵܦ ܚܲܪ ܝܼܦܵܐ ܛܵܒ̣ ܡ̣ܢ ܣܲܝܦܵܐ 178 ܘܥܵܐ ܠܵܐ ܒܨܵܬܼܗ̇ ܠܓܼܵܘ ܡ̣ܢ ܪܸ̈ܓܼܫܹܐ ܕܙܵܘ̈ܥܝ ܢܲܦ̣ܫܵܐ . 179 : ܡܵܪܵܐ ܗ̄ܘ̣ ܕܥܲܠ ܟܠ ܘܐܵܦ ܕܲܝܢ̇ܵܐ ܕܚܲܝܹ̈ܐ ܘܡܝܼ̈ܬܐ 180 ܘܲܒܼܒܼܘܼܚܪܵܢܹܗ ܥܬܝܼܕܼ ܕܲܢܦ̣ܪܫ ܛܵܒ̈ܐ ܘܒܼܝ̈ܫܹܐ . 181 : ܬܚܹܝܬܼ ܫܘܼܠܛܵܢܵܐ ܕܪܸܫܢܘܼܬܹܗ ܣܝܼܡ ܟܠ ܫܘܼܠܛܵܢ 182 ܘܡܡܠܟ ܪܸܡܙܗ ܥܲܠ ܪ̈ܘܚܵܢܹܐ ܘܦܲܓܼܪ̈ܵܢܹܝܐ . 183 : ܬܵܘ ܢܲܟܼܬܸܒܼ ܠܹܗ ܢܲܦ̣ܫܵܐ ܘܦܲܓܼܪܵܐ ܒܲܟܼܣܸܦ ܪܹܫܵܐ 184 : ܘܲܢܩܲܪܸܒ̣ ܠܹܗ ܫܲܦܝܘܼܬܼ ܢܲܦ̣ܫܵܐ ܚܠܵܦ ܡܲܕܲܐܬܼܵܐ 185 : ܐܘ ܟܵܪܘܿܙܵܐ ܕܲܡܠܒܒܼ ܗ̄ܘ̣ܵܐ ܘܲܡܕܲܚܸܠ ܗ̄ܘ̣ܵܐ 186 : ܘܚܘܼܒܵܐ ܘܩܸܢܛܵܐ ܡܠܹܝܢ ܗ̄ܘ̣ܵܘ ܩܵܠܹ̈ܐ ܕܟܵܪܘܿܙܘܼܬܹܗ 187 : ܡܲܕܪܸ ܙܪ̈ܲܚܡܹܐ ܒܲܫܡܹܗ ܘܩܵܠܹܗ ܒܐܸܕܼܢܲܝ̈ ܟܠܢܵܫ 188 ܘܡܲܪܡܹܐ ܦܓܼܘܼܕ̈ܐ ܕܲܓܼܙܵܪ ܕܝܼܢܵܐ ܒܦܘܼܡ ܡܲܪ̈ܚܹܐ . 189 : ܙܒܝܼܦ ܐܲܝܟ ܫܲܒܼܛܵܐ ܠܘܼܩܒܲܠ ܥܵܘܠܵܐ ܕܲܡܢܓܼܕܼ ܠܹܗ 190 ܘܡܲܟܼܪܸܙ ܣܲܒܼܪܵܐ ܠܲܕܼܠܵܐ ܣܲܒܼܪܵܐ ܒܝܲܕܼ ܟܘܼܢܵܝܹܗ . 191 : ܫܡܹܗ ܡܸܬܼܦܲܫܲܩ ܚܢܵܢܵܐ ܕܚܵܐ̇ܢ ܠܐ̄ܢܵܫ̈ܐ ܡܲܓܢ 192 ܘܲܠܛܝܼܫ ܣܲܝܦܵܐ ܕܡܸܠܲܬܼ ܦܘܼܡܹܗ ܐܲܝܟ ܬܵܒܼܘܥܐ . 193 : ܥܛ̇ܐ ܒܲܫܡܹܗ ܫܛܵܪܵ ܐ̄ܢܵܫܘܼܬܼܵܐ ܕܚܵܒܼܘܒܲܚܛܝܼܬܼܵܐ 194 ܘܡܲܟܿܬܸܒܼ ܐ̄ܢܵܫ̈ܐ ܕܢܸܗܘܘܿܢ ܥܒ̈ܕܐ ܠܡܫܕܪܢܗ . 195 : ܢܚܸܬܼܘ ܦܸܬܼܓܼܵܡܵܘ̈ܗܝ ܒܲܕܼ ܡܘܼܬܼ ܡܸܛܪܵܐ ܠܐܲܪܥܵܐ ܕܐ̄ܢܵܫ̈ܐ 196 ܘܪ̈ܲܓܼܝܼ ܐܸܢܘܿܢ ܒܡܸܠܲܬܼ ܦܘܼܡܹܗ ܠܡܸܬܲܠ ܦܹܐܪܹ̈ܐ . 197 : ܩܥ̣ܵܐ ܡ̣ܢ ܫܸܠܝܵܐ ܒܪܘܼܚ ܓܸܠܝܵܢܵܐ ܕܡܲܠܸܠ ܥܲܡܹܗ 198 ܕܗܵܐ ܠܲܡ ܐܸܡܪܵܐ ܡܕܲܢܹܐ ܡܘܼܡܹ̈ܐ ܘܫܵܒܸ̇ܩ ܚܵܘܒܹ̈ܐ . 199 : ܗܵܢܵܘ̇ ܕܐܸܡ̄ܪܹܬܼ ܒܵܬܲܪܚܐܬܹ̇ܐ ܘܩܲܕܡܝܼ ܗ̄ܘ̣ ܡܹܢܝ 200 ܘܠܵܐ ܝܵܕܲܥ̇ܢܵܐ ܕܐܲܝܟܲܢ ܐܸܒܪܹܝܘܗܝ ܕܩܲܫܝܼܫ ܘܲܛܠܹܐ . 201 : ܛܠܹܐ ܡܸܢܝ ܒܲܛ [...] ܝܼܠܝܼܕܘܼܬܹܗ ܒܪܘܼܟܵܒܼ ܦܲܓܼܪܵܐ 202 ܘܩܲܫܝܼܫ ܗ̄ܘ̣ ܡܸܢܝ ܒܲܥܬܼܝܕܬܼ̈ܐ ܕܣܘܼܪܝ ܐܪ̈ܙܘܗܝ . 203 : ܡܲܢ̣ܘ ܕܛܠܹܐ ܡ̣ܢ ܝܘܿܚܲܢܵܢ ܥܘܼܪ̈ܠܝ ܠܸܒܿܐ 204 ܘܲܐܝܟܲܢ ܩܲܫܝܼܫ ܘܐܵܬܹ̇ܐ ܠܚܵܪܬܼܵܐ ܓܠܵܘ ܘܒܲܕܡܘ ܠܝܼ . 205 : ܠܡܲܢ̣ܘ ܒܵܪܹܐ ܓܲܒܼܪܵܐ ܕܐܬܹ̇ܐ ܒܵܬܲܪܡܠܵܘܗܝ 206 ܘܲܠܡ̇ܢ ܟܲܢܝܼ ܐܸܡܪܵܐ ܚܲܝܵܐ ܘܫܵܩܸ̇ܠ ܥܵܘܠܵܐ . 207 : ܐܸܢ ܚܲܝܼܕܵܐ ܢܚܸܬܼ ܘܐܸܬܼܓܲܫܲܡ ܘܲܗܘ̤ܵܐ ܒܸܣܪܵܐ 208 : ܡܵܢܲܐ ܗ̄ܝ̣ ܕܐܲܠܨܲܬܼ ܕܲܒܼܝܲܕܼ ܒܸܣܪܵܐ [...] ܕܲܟܹܿܐ ܥܵܘܠܲܢ 209 : ܠܡ̇ܢ ܠܵܐ ܫܲܩܠܹܗ ܠܥܵܘܠܵܐ ܕܓܸܢܣܲܢ ܒܐܲܠܵܗܘܼܬܹܗ 210 ܥܕܲܡܵܐ ܕܬܲܚܬܝܼ ܫܘܼܒܼܚܹܗ ܪܲܒܿܐ ܠܘܵܬܼ ܫܝܼܛܘܼܬܼܵܐ . 211 ܘܲܟܒܲܪ ܚܲܝܠܵܐ ܕܪܲܒ ܡ̣ܢ ܕܝܼܠܹܗ ܩܢܹܐ ܗ̄ܘ̣ܵܐ ܒܸܣܪܵܐ . 212 ܘܡܸܛܠ ܗܵܕܹܐ ܫܲܚܠܸܦ ܝܵܬܹܗ ܕܢܙܟܐ ܒܫܝܛܐ 213 : ܚܣ ܠܵܐ ܬܸܗܘܹܐ ܕܗܵܕܐ ܢܹܐܡܲܪ ܐܵܘܢܸܬܼ [...] ܒܼ 214 ܕܚܹܝܠ ܐܝܼܬܼܘܼܬܹܗ ܣܢܝܼܩ ܥܲܠ ܚܲܝܠܵܐ ܕܒܸܣܪܐ ܫܝܼܛܵܐ . 215 : ܒܸܣܪܵܐ ܗ̄ܘ̣ ܕܝܼܪܸܒܼ ܘܲܩ̣ܢܵܐ ܚܲܝܠܵܐ ܒܝܲܕܼ ܐܝܼܬܼܘܼܬܼܵܐ 216 : ܠܵܘ ܐܝܼܬܼܘܬܼܵܐ ܩܢܵܬ̤ ܥܘܼܕܼܪܵܢܵܐ ܡ̣ܢ ܡܵܝܘܿܬܼܵܐ 217 : ܠܦܲܓܼܪܵܢܵܝܵܐ ܠܒܸܘ ܨܒܼܝܵܢܵܐ ܐܸܠܵܗܵܝܵܐ 218 ܘܲܙܟܼܵܐ ܘܙܲܟܿܝܼ ܠܲܟܢܵܘ̈ܬܹܗ ܒܚܹܝܠ ܢܵܣܘܿܒܹܗ . 219 ܠܹܗ ܗܘ̤ ܟܢܝܼ ܐܸܡܪܵܐ ܕܲܟܼܝܵܐ ܒܪܹܗ ܕܲܙܟܲܪܝܵܐ : pb. f.34v 220 ܕܲܒܼܝܲܕ ܕܸܒܼܚܹܗ ܡܕܲܟܲܐ ܡܘܼܡܹ̈ܐ ܕܲܒܢܲܝ̈ ܓܢܣܹܗ . 221 : ܠܵܐ ܬܘܼܒܼ ܫܲܡ݂ܲܗ ܘܲܩܪ̣ܵܐ ܓܲܒ̣ܪܵܐ ܕܼܵܐܬܹ̇ܐ ܒܚܲܪܬܼܵܐ 222 ܕܲܒܼܫܘܼܠܵܡܵܐ ܕܙܲܒܼܢܹ̈ܐ ܕܵܢܝܼ̇ܝ ܘܲܡܚܲܪܲܪ ܟܠ . 223 : ܡܸܛܠܵܬܹܗ ܗܘ̤ܐ ܟܸܢܵܪܵܐ ܠܪܘܼܝܝ ܓܸܠܝܵܢܵܐ 224 ܕܒܹܗ ܢܸܬܼܚܲܬܡܘܢ ܩ̈ܠܐ ܫܚܝܼܩܹ̈ܐ ܕܲܢܒ̣ܝܘܼܬܼܵܐ . 225 : ܓܠ̣ܐ ܠܹܗ ܪܘܚܵܐ ܘܚ̣ܙܝܗܝ ܕܐܵܬܹ̇ܐ ܘܲܣܘܲܚ̣ ܠܐܘܼܪܥܹܗ 226 ܘܲܚܕܝܼ ܕܲܚ̣ܙܵܐ ܣܲܒܼܪܵܐ ܕܪܵܓܘܼܗܝ ܢܒܼܝܹ̈ܐ ܘܡܼ̈ܠܟܹܿܐ . 227 : ܚܙܵܐ ܕܐܲܝܟ ܟܠܢܵܫ ܐܵܬܹ̇ܐ ܨܹܐܕܼܵܘܗܝ ܕܢܸܥܡܸܕ ܡܸܢܹܗ 228 ܘܫܲܪܝܼ ܕܲܢܦܝܼܣ ܕܗܘ̤ ܠܹܗ ܢܲܥܡܸܕܼ ܘܠܵܘ ܗܘ̤ ܡܸܢܹܗ . 229 : ܐܸܢܵܐ ܣܢܝܼܩ ܐ̄ܢܵܐ ܕܡܸܢܵܟ ܐܸܥܡܸܕ ܐܲܝܟ ܚܲܣܝܼܪܵܐ 230 ܠܵܘ ܕܐܢ̄ܬܿ ܬܹܐܬܹܐ ܠܘܵܬܼ ܡܸܣܟܹܿܢܵܐ ܡܸܥܬܲ ܪܡܢܗ . 231 : ܐܲܢ̄ܬܿ ܡܲܒܿܘܥܵܐ ܐܢ̄ܬܿ ܕܡܫܩܹܐ ܚܲܝܹ̈ܐ ܠܡܵܝܘܿܬܼܘܼܬܼܵܐ 232 ܡܵܢܵܐ ܣܢܝܼܩ ܐܲܢ̄ܬܿ ܕܢܸܬܼ ܡܲܠܐ ܠܵܟ ܡ̣ܢ ܡܵܝܘܿܬܼܵܐ . 233 : ܐܲܢ̄ܬܹ ܩܲܪܝ̣ܫ ܐܲܢ̄ܬܿ ܘܒܼܵܟ ܡܸܬܿܕܲܟܝܢ ܛܲܡܲܐܝ̈ ܢܲܦ̣ܫܵܐ 234 ܘܐܲܝܟܲܢ ܒܵܥ̇ܝܬܿ ܕܘܼܟܵܝ ܢܲܦ̣ܫܵܐ ܡܕܲܟܹܿܐ ܡܘܼܡܹ̈ܐ . 235 : ܕܝܼܠܵܟ ܓܲܙܵܐ ܕܟܼܠ ܚܸܟܼ̈ܡܵܬܼܵܐ ܘܲܣܬܝܼܪ̈ܝܬܐ 236 ܡܵܢܵܐ ܝܵܠܸ̇ܦ ܪܲܒܿܐ ܡܸܗܝܪܵܐ ܡ̣ܢ ܬܲܠܡܝܼܕܹܗ . 237 : ܐܲܢ̄ܬܿ ܢܗܝܼܪܵܐ ܕܡܲܢܗܲܪ ܟܠܵܐ ܒܢܘܼܗܪܵܐ [ ܒܢܘܼܗܪܵܐ ] ܕܐܲܦܵܘ̈ܗܝ 238 ܡ̇ܢ ܚܵܫܲܚ̇ ܠܵܟ ܕܠܩܵܐ ܙܥܘܿܪܵܐ ܫܪܵܓܵܐ ܕܡܸܠܲܬܼ . 239 : ܕܝܼܠܵܟ ܝܲܡܵܐ ܫܦܝܼܥܵܐ ܕܪ̈ܚܡܹܐ ܕܲܡܸܫܝܼܓ ܥܵܘܠܵܐ 240 ܡ̇ܢ ܡܲܣܚܹܐ ܐܲܢ̄ܬܿ ܪܲܒܿܘܼܬܼ ܫܘܼܒܼܚܵܟ ܒܡܲܝ̈ܐ ܫܚܝܼܡܹ̈ܐ . 241 : ܫܒܼܘܿܩ ܠܵܡ ܗܵܫܵܐ ܦܲܢܝܼ ܡܲܠܟܿܐ ܠܘܵܬܼ ܟܵܪܘܿܙܵܐ 242 ܗܵܟܲܢ ܝܵܐܹ̇ܐ ܕܒܼܝܼ ܬܸܬܼܡܲܠܐ ܙܲܕܝܼܩܘܼܬܼܵܐ . 243 : ܫܒ̣ܘܿܩ ܠܵܐ ܬܸܓܼܠܹܐ ܪܲܒܿܘܼܬܼܝ ܘܐܝܼܩܵܪܝ ܠܥܹܝܢ ܚܲܙ̈̇ܝܐ 244 ܥܲܕ ܣܵܥܲ̇ܪ ܐ̄ܢܵܐ ܘܲܡܫܲܡܠܹܐ ܐ̄ܢܵܐ ܟܠ ܡܵܐ ܕܲܟܼܬܼܝܼܒܼ . 245 : ܫܒܼܘܿܩ ܥܵܡܸ̇ܕܼ ܐ̄ܢܵܐ ܐܲܝܟ ܚܲܣܝܼܪܵܐ ܣܢܝܼܩ ܥܲܠ ܪ̈ܲܚܡܹܐ 246 ܕܐܸܓܼܡܘܿܪ ܒܩܢܘܿܡܝ ܚܲܣܝܼܪܘܼܬܼܵܐ ܐܓܸܢܵܣܵܐ ܕܐ̄ܪܵܫ̈ܐ . 247 : ܡܸܢܹܗ ܕܓܸܢܣܐ ܕܚܵܒܼ ܠܲܚܛܝܼܬܐ ܐܝܼܬܲܝ ܐܸܢܵܐ 248 ܫܒܼܘܿܩ ܦܵܪܲܥ ܐ̄ܢܵܐ ܫܛܵܪܵܐ ܕܲܟܼܬܲܒܼ ܐܵܕܼܵܡ ܒܲܥܕܸܢ . 249 : ܡ̣ܢܹܗ ܕܡܸܕܼܪܵܐ ܕܓܲܪܦܘܼܗܝ ܚܲܫܹ̈ܐ ܐܝܼܬܼܵܘܗܝ ܪܘܼܟܵܒ̣ܝ 250 ܫܒܼܘܿܩ ܫܵܓ̇ܪ ܐ̄ܢܵܐ ܪܲܦܝܘܼܬܼ ܛܝܼܢܹܗ ܒܢܘܼܪܵܐ ܘܪܘܼܚܵܐ . 251 ܡ̣ܢ ܛܘܼܗܡܵܐ ܐܢܵܐ ܕܒܠܥܗ ܡܵܘܬܿܐ ܘܟܼܵܡ ܥܲܠ ܚܲܝܵܘ̈ܗܝ . 252 ܫܒܼܘܿܩ ܢܵܚܹ̇ܬܼ ܐ̄ܢܵܐ ܒܐܵܪܵܙܵܐ ܠܡܵܝ̈ܐ ܘܡܲܣܸܩ ܐ̄ܢܵܐ ܠܗ . 253 : ܒܲܪ ܓܸܢܣܵܐ ܐ̄ܢܵܐ ܕܲܫܒܹܐ ܠܒܝܼܫܵܐ ܒܝܲܕܼ ܚܹܐܪܘܼܬܹܗ 254 ܐܹܦܘܿܩ ܐܲܦܢܹܐ ܫܒܼܝܼܬܼܵܐ ܕܥܲܡܲܢ ܡ̣ܢ ܡܵܪܘܿܕܸܵܐ . 255 : ܫܛܵܪܵܐ ܕܡܵܘܬܼܵܐ ܟܬܲܒܼܘ ܐܲܒܼܵܗܲܝ̈ ܘܚܵܒܼܘ ܠܲܚܛܝܼܬܼܵܐ 256 ܘܣܵܡܹ̇ܬܼ ܬܸܢܘܼܝ ܕܦܪܲܥ ܐ̄ܢܵܐ ܠܹܗ ܒܐ̄ܪܵܙܵܐ ܠܘܼܩܕܼܵܡ . 257 : ܨܲܠܡܵܐ ܦܲܐܝܵܐ ܕܪܘܼܟܵܒ̣ ܦܲܓܼܪܲܢ ܐܲܫܚܸܬܼܘܲܒܼܠܝܼ 258 ܐܹܚܘܿܬܼ ܐܲܫܝܼܓܼ ܨܵܐܬܼܵܐ ܕܥܵܘܠܵܐ ܡ̣ܢ ܨܘܼܪ̈ܬܹܗ . 259 : ܒܟܼܟܼܪܵܐ ܕܡ̈ܝܐ ܢܵܣܸ̇ܟ ܐ̄ܢܵܐ ܠܹܗ ܠܲܨܠܸܡ ܨܲܠܡܲܢ 260 ܘܲܚܠܵܦ ܢܘܼܪܵܐ ܢܵܦ̇ܚ ܐ̄ܢܵܐ ܠܹܗ ܪܘܼܚܵܐ ܕܚܲܝܹ̈ܐ . 261 : ܐܸܢ ܠܵܐ ܡܫܝܼܓܼ ܐ̄ܢܵܐ ܨܵܐܬܹܗ ܒܲܩܢܘܿܡܝ ܠܵܐ ܡܸܬ̇ܕܲܟܲܐ 262 ܘܐܸܢ ܠܵܐ ܢܵܚܹ̇ܬܼ ܥܲܡܝܼ ܠܲܥܡܵܪܐ ܠܵܐ ܡܸܬܼܚܲܣܹܐ . 263 : ܐܲܝܟ ܪܹܫܝܼܬܼܵܐ ܓܒܢܝ ܒܵܪܘܝܵܐ ܡ̣ܢ ܡܵܝܘܿܬܹ̈ܐ 264 ܘܣܡܢܝ ܕܐܸܗܘܹܐ ܐܲܝܟ ܦܘܼܪܩܵܢܵܐ ܚܠܵܦ ܚܲܝܲܝ̈ܗܘܿܢ . 265 : ܒܝܼ ܐܲܝܟ ܕܒܼܚܵܐ ܨܒ̣ܵܐ ܕܲܢܪܲܥܹܐ ܝܵܬܼܗ ܠܥܒܕܘ̈ܗܝ 266 ܘܩܲܒܸܿܠ ܩܘܼܪܒܵܢܝ ܘܐܲܓܼܙܪܒܐܝܼܕܲܝ̈ ܫܲܝܢܵܐ ܠܟܼܠܵܐ . 267 ܘܡܸܛܠ ܕܲܨܒ̣ܵܐ ܘܦܪܫܢܝ ܡ̣ܢ ܟܠ ܡܸܛܠ ܐ̄ܢܵܫ̈ܐ : pb. f.35r 268 ܙܵܕܲܩ ܕܐܦܪܘܿܥ ܚܘܼܒܵܐ ܚܠܵܦ ܟܠ ܠܲܐܠܵܗ ܟܠܵܐ . 269 : ܒܝܲܠܕܐ ܕܲܬܼܪܹܝܢ ܕܵܪܸܫ̇ ܐܢܵܐ ܠܵܗ̇ ܠܐܘܼܪܚܵܐ ܕܫܲܝܢܵܐ 270 ܘܐ̄ܢܵܐ ܪܵܕܹ̇ܐ ܐ̄ܢܵܐ ܒܕܼܵܡ ܟܠ ܕܐܵܬܹ̇ܐ ܒܐ̄ܪܵܙܚܘܼܕܵܬܼܵܐ . 271 : ܡܸܛܠ ܡܹܐܬܼܝܼܬܼܝ ܓܒܼܵܟ ܦܘܼܩܕܵܢܵܐ ܘܩ̣ܪܟ ܩܵܠܵܐ 272 ܕܐܸܩܪܹܐ ܠܐܢܵܫܵܐ ܠܘܵܬܼ ܡܵܘܠܕܵܐ ܕܗܵܘܹ̇ܐ ܒܐܝܼܕܲܝ̈ . 273 : ܫܒܼܘܿܩ ܥܵܡܸ̇ܕܼ ܐ̄ܢܵܐ ܒܡܲܝ̈ܐ ܒܐܝܼܕܲܝ̈ܟ ܐܲܝܟ ܕܲܒܼܩܲܒܼܪܵܐ 274 ܘܡܲܚܸܬܼ ܐ̄ܢܵܐ ܥܲܡܝܼ ܠܡܵܘܿܬܼܘܼܬܼܵܐ ܘܡܲܣܸܩ ܐ̄ܢܵܐ ܠܵܗ̇ . 275 : ܐܸܥܡܲܕ ܗܵܫܵܐ ܐܲܝܟ ܡܵܐ ܕܲܣܢܝܼܩ ܥܲܠ ܕܘܼܟܵܝܵܐ 276 ܘܒܼܵܬܼܪ ܙܲܒܼܢܵܐ ܡܚܵܘܹܐ ܐ̄ܢܵܐ ܚܝܲܠܝ ܒܕܼܘܟܵܝ ܛܲܡ̈ܐܹܐ . 277 : ܫܠܸܡ ܟܵܪܘܿܙܵܐ ܠܲܡܫܲܕ ܪܵܢܹܗ . ܒܐܲܝܠܹܝܢ ܕܲܫ̣ܡܲܥ 278 ܘܩܲܒܸܿܠ ܟܵܗܢܵܐ ܕܲܢܣܝܼܡ ܐܝܼܕܹܗ ܥܲܠ ܪܲܒܿ ܟܘܼܗܪܹ̈ܐ . 279 : ܐܘ ܝܘܿܚܲܢܵܢ ܕܲܡܫܲܡܸܫ ܗ̄ܘ̣ܵܐ ܒܩܘܼܕܼܫܵܐ ܕܲܠܒܲܪ 280 ܕܲܫܘ̣ܵܐ ܕܢܸܥܘܼܠ ܠܲܩܕܘܫ ܩܘܼܕܼܫ̈ܐ ܕܠܵܐ ܡܲܦܲܣ ܗ̄ܘ̣ܵܐ . 281 : ܐܹܝܘ ܒܲܪ ܓܸܢܣܵܐ ܕܚܲܣܝܼܪ ܘܲܣܢܝܼܩ ܥܲܠ ܫܘܼܒܼܩܵܢܵܐ 282 ܕܲܦܬܲܚ ܕܲܙܵܐ ܕܲܡܟܲܣܲܝ ܗ̄ܘ̣ܵܐ ܡ̣ܢ ܩܕܼܵܡ ܕܪ̈ܐ . 283 : ܠܵܐ ܗ̄ܘ̣ܵܐ ܠܩܘܼܕܫܐ ܕܪ̈ܒܝ ܟܘܡܪ̈ܐ ܥܠ ܝܘܚܢܢ 284 ܠܗܵܘ̇ ܕܲܫܡܲܝܵܐ ܕܪܫ ܡܥܠܬܗ ܐ̄ܪܵܙܵܢܵܐܝܼܬܼ . 285 : ܫܲܠܸܡ ܛܲܟܼܣܵܐ ܕܲܡܟܲܗܸܢ ܗ̄ܘ̣ܵܐ ܢܵܡܘܿܣܵܐܝܼܬܼ 286 ܘܫܲܪܝܼ ܡܟܲܗܸܢ ܐ̄ܪ̈ܙܵܢܐܝܼܬܼ ܒܕܲܪܓܼܐ ܕܠܥܸܠ . 287 : ܫ̣ܒܩ ܬܸܫܡܸܫܬܿܐ ܕܡܲܥܡܘܿܕܼܝ̈ܵܬܼܵܐ ܐܕܒܹܝܬܼ ܝܗ̄ܘܼܕܵܝ̈ܐ 288 ܘܫܲܪܝܼ ܪܵܕܐ ܒܓܼܵܘ ܩܵܢܘܿܢܵܐ ܕܚܘܼܣܝ ܥܲܡܡܹ̈ܐ . 289 : ܩܪܸܒܼ ܠܥܡܕܐ ܝܲܡܵܐ ܪܒܿܐ ܡܫܝܼܓ ܚܲܛ̈ܝܼܐ 290 ܘܲܦܬܲܚ ܬܲܪܥܵܐ ܕܐܚܝܼܕܼܝܢ ܗ̄ܘ̣ܵܘ ܒܐܦܝ ܐܢܵܫܵܐ . 291 : ܢܚܸܬܼ ܪܲܒܿ ܟܘܼܡܪܹ̈ܐ ܠܡܲܝ̈ܐ ܘܲܥ̣ܡܕܲ ܘܩܲܕܸܫ ܐܸܢܘܿܢ 292 ܘܐܲܩܢܝܼ ܐܸܢܘܿܢ ܚܲܝܠܵܐ ܕܪܘܼܚܵܐ ܠܡܸܬܲܠ ܚܲܝܹ̈ܐ . 293 : ܩܪܸܒܼ ܩܲܕܲܝܼܫܵܐ ܠܘܵܬܼ ܐܸܣܛܘܣܐ ܪܦܝܐ ܘܚܪܫܐ 294 ܘܥܒܕܗ ܥܘܒܐ ܕܡܵܘ ܠܸܕ ܐܢܵܫܐ ܪܘܼܚܵܢܵܐܝܼܬܼ . 295 : ܢܚܸܬܼ ܘܐܸܬܛܲܒܲܥ ܒܥܘܼܒܐ ܕܡܝ̈ܐ ܐܲܝܟ ܕܲܒܼܒܼܪܵܐ 296 ܘܩ̣ܵܡ ܘܐܸܬܼܢܲܚܲܡ ܘܢܲܚܸܡ ܠܐܵܕܼܵܡ ܐ̄ܪܵܙܵܢܵܐܝܼܬܼ . 297 : ܣܠܸܩ ܡ̣ܢ ܥܘܼܢܵܐ ܕܐܸܡܵܐ ܚܕܲܬܿܐ ܕܠܵܐ ܒܲܥܝܵܕܼܵܐ 298 ܘܲܢܚܸܬܼ ܪܘܼܚܵܐ ܘܡܲܫܚܹܗ ܒܚܲܝܠܵܐ ܐܲܠܵܗܵܝܵܐ . 299 : ܒܪܘܼܚܵܐ ܡܲܫܚܹܗ ܠܵܐ ܗܘ̣ܵܐ ܡܸܫܚܐ ܢ̇ܡܘܿܣܵܝܵܐ 300 ܡܸܫܚܵܐ ܓܲܒܼܝܵܐ ܕܲܡܝܬܲܪ ܗ̄ܘ̣ܵܐ ܛܵܒ̣ ܡ̣ܢ ܚܲܒܼܪ̈ܵܘܗܝ . 301 : ܒܛܘܼܦ̣ܣܵܐ ܕܵܝܵܘܢܵܐ ܢܚܸܬܼ ܗ̄ܘ̣ܵܐ ܪܘܼܚܵܐ ܘܩܵܘܝܼ ܨܐܕܵܘܗܝ 302 ܘܲܒܼܬܿܚܘܝܼܬܼܵܐ ܓܠܝܼܬܼܵܐ ܚܵܘܝܼ ܥܲܠ ܟܣܝܼܘܼܬܹܗ . 303 : ܒܝܵܘܢܵܐ ܚܵܘܝܼ ܕܟܠܹܗ ܥܘܼܬܼܪܵܐ ܕܪܘܼܚܵܐ ܩܲܒܸܠ 304 ܘܒܹܗ ܗܘ̤ ܡܩܵܘܹܐ ܕܠܵܐ ܫܘܼܢܵܝܵܐ ܒܛܲܟܼܣܵܐ ܕܥܘܹܡܪܹܗ . 305 : ܨܲܪ ܬܿܚܘܝܼܬܼܵܐ ܒܝܲܕ ܦܲܪ̈ܚܵܬܼܵܐ ܪܹܚܡܲܬܼ ܫܝܢܐ 306 ܕܒܹܗ ܗܘ̤ ܡܩܘܐ ܫܝܢܐ ܕܟܼܠܵܐ ܕܠܵܐ ܙܘܼܥܙܵܥܵܐ . 307 : ܒܐܬ̤ܵܐ ܕܫܝܢܵܐ ܢܚܸܢܿ ܘܩܘܝܼ ܒܹܗ ܚܝܠ ܟܣܝܘܬܼܵܐ 308 ܘܚܲܬܸܡ ܐܒܐ ܒܝܲܕܼ ܒܲܪܬܼ ܩܠܵܐ ܕܗ̇ܢܐ ܚܲܒܝܼܒܼܝ . 309 : ܒܪܘܼܚܵܐ ܡܲܫܚܹܗ ܐܲܝܟ ܐܲܬܠܝܼܛܵܐ ܠܡܐܚܕ ܕܲܪܲܐ 310 ܘܐܫܡܥ ܩܠܵܐ ܠܘܿܬ ܚܙܝ̈ܐ ܕܐܲܬܠܝܼܛܘܼܬܼܵܐ . 311 : ܩܵܠܵܐ ܒܲܠܚܘܕ ܫܡܥܘ ܚܙ̈ܝܐ ܕܐܲܟܼܪܸܙ ܐܲܒܼܵܐ 312 ܘܒܡܫܚܘܼܬܼܵܐ ܕܒܲܕܡܘܼܬܼ ܝܵܘܢܵܐ ܠܵܐ ܐܲܬܒܲܩܝܼܘ . 313 ܒܟܸܣܝܵܐ ܡܲܫܚܹܗ ܠܥܹܝܢ ܚܲܕ ܒܲܠܚܘܼܕ ܕܡܫܡܫ ܗܘ̣ܐ . 314 ܕܗܵܟܼܢ ܦܵܩܹܕ ܛܲܟܼܣܵܐ ܪܲܒܿܐ ܕܲܡܫܚܝܘܼܬܼܵܐ . 315 ܠܟܼܵܗܢܹ̈ܐ ܒܲܠܚܘܿܕܼ ܡܦܣ ܡܸܫܚܵܐ ܠܲܡܩܲܕܵܫܘ : pb. f.35v 316 ܟܲܕ ܡܸܬܼܒܲܩܝܼܢ ܐܲܝܟ ܒܲܝܬܵܝܹ̈ܐ ܒܪܲܒܿܘܼܬܼ ܕܲܪܓܹܗ . 317 ܐܵܦ ܝܘܿܚܲܢܵܢ ܐܲܝܟ ܫܲܡܵܫܵܐ ܘܪܵܚܡܵܐ ܕܚܲܬܼܢܵܐ 318 ܒܝܲܕܼ ܓܸܠܝܢܐ ܫܘ̣ܐ ܕܢܸܬܼ ܒܩܐ ܒܪܘܼܚܵܐ ܕܲܢܚܸܬܼ . 319 : ܗܘ̤ ܒܠܲܚܘܿܕܵܘܗܝ ܚܙ̣ܵܐ ܡܵܘܗܲܒܼܬܼܵܐ ܕܒܲܕܼܡܘܼܬܼ ܝܵܘܢܵܐ 320 ܘܐܲܣܗܸܕܼ ܘܐܸܡ̣ܲܪ ܕܫܲܪܝܼܪ ܚܸܙܘܵܐ ܘܪܲܒܿ ܪܘܼܟܵܒܼܵܐ . 321 : ܚܙܹ̇ܝܬܼ ܠܲܡ ܪܘܼܚܵܐ ܟܝܵܢܵܐ ܟܲܣܝܵܐ ܒܐ̄ܪܵܙ ܦܪܚܬܐ 322 ܕܲܢܚܸܬܼ ܘܩܵܘܝܼ ܟܣܝܐ ܒܓܲܠܝܐ ܒܚܘܼܒܵܐ ܫܲܠܡܵܐ . 323 : ܣܗܸܕܼ ܡܸܨܥܵܝܵܐ ܕܲܡܫܲܡܸܫ ܗ̄ܘ̣ܵܐ ܕܲܢܚܸܬܼܪܘܼܚܵܐ 324 ܘܐܲܪܡܝܼ ܐܝܕܼܵܐ ܐܲܒܼܵܐ ܒܩܠܐ ܒܐܪܵܙ ܚܘܼܕܵܬܼܵܢ . 325 : ܗܵܫܵܐ ܕܫܠܡ ܛܲܟܼܣܵܐ ܕܡܲܝ̈ܐ ܘܚܲܬܸܿܡ ܐܲܒܼܵܐ 326 ܢܒ̣ܥܹܐ ܕܡܲܢ̣ܘܼ ܕܩܲܒܸܿܠ ܪܘܼܚܵܐ ܘܲܫܡܵܐ ܕܲܒܼܪܵܐ . 327 : ܡܲܢ̣ܘܼ ܒܡܲܢ̣ܘܼ ܕܲܢܚܸܬܼ ܘܲܥܡ݂ܲܪ ܒܐ̄ܪܵܙ ܦܪܚܬܐ 328 ܘܲܠܡ̇ܢ ܟܲܢܝܼ ܒܪܵܐ ܕܨܒ̣ܐ ܒܹܗ ܘܫܲܡܠܝܼ ܚܘܼܒܹܿܗ . 329 : ܡܲܢ̣ܘܼ ܕܢܚܸܬܼ ܠܥܘܼܒܵܐ ܕܡܝ̈ܐ ܐܲܝܟ ܚܲܣܝܼܪܵܐ 330 ܘܲܡܢ̣ܘ ܕܡܲܫܚܹܗ ܪܘܼܚܵܐ ܒܚܘܼܒܵܐ ܘܩܢ̣ܘ ܚܲܝܠܵܐ . 331 : ܐܸܢ ܗܘ̤ ܕܡܸܠܬܼܵܐ ܪܲܟܸܿܒܼ ܝܵܬܹܗ ܘܗܘ̤ܐ ܒܣܪܐ 332 ܡܛܠ ܡܵܢܵܐ ܠܵܘ ܒܲܩܢܘܿܡܹܗ ܡܲܫܚܹܗ ܠܒܸܣܪܹܗ . 333 : ܠܡܵܢܵܐ ܠܵܐ ܝܼܗ̣̄ܒܼ ܚܲܝܠܵܐ ܠܪܘܼܟܵܒܼ ܦܲܓܼܪܹܗ 334 ܕܲܢܚܸܬܼ ܪܘܼܚܵܐ ܘܚܲܝܸܠ ܦܲܓܼܪܹܗ ܒܲܡܫܚܝܘܼܬܼܵܐ . 335 : ܐܸܢ ܗܘ̤ ܕܲܫܘܹܐ ܥܲܡ ܝܵܠܘܕܼܗ ܒܚܘܼܒܵܐ ܘܚܲܝܠܵܐ 336 ܠܡ̇ܢ ܐܵܘܣܸܦ ܠܹܗ ܫܡܵܐ ܕܲܒܛܲܝܒܲܘܼ ܐܲܝܟ ܚܲܣܝܼܪܵܐ . 337 : ܐܸܢ ܪܘܼܚܵܢܵܐ ܗ̄ܘ̣ ܘܒܲܪ ܐܘܿܣܝܼܵܐ ܗ̄ܘ̣ ܕܐܲܒܼܵܐ ܘܪܘܼܚܵܐ 338 ܠܡ̇ܢ ܢܵܚܸ̇ܬܼ ܘܐܲܚܪܹܝܢ ܡܲܣܗܸܕܼ ܘܐܲܟܸܿܢ ܝܵܪܸܒܼ . 339 : ܐܲܝܟܲܢ ܢܵܚܸ̇ܬܼ ܚܲܕܼ ܨܹܝܕܼ ܚܲܒܼܪܹܗ ܠܵܐ ܩܢܹܝܢ ܣܵܟܼܵܐ 340 ܘܐܲܝܟܲܢ ܡܵܫܲܚ̇ ܐܝܼܬܼܝܵܐ ܠܐܝܼܬܼܝܵܐ ܠܵܐ ܚܲܣܝܼܪܵܐ . 341 : ܥܸܠܬܹܗ ܕܡܸܚܵܐ ܪܲܒܿܘܼܬܼ ܕܲܪܓܼܵܐ ܗ̣̄ܝ ܕܲܫܒܼܝܼܚܘܼܬܼܵܐ 342 ܕܐܲܝܢܵܐ ܕܲܒܼܖܝܼܪ ܒܥܸܠܲܬܼ ܡܸܫܚܵܐ ܢܵܣܸ̇ܒܼ ܕܲܪܓܼܵܐ . 343 : ܘܐܸܢ ܠܝܼܚܝܼܕܼܵܐ ܡܫܲܚ̣ ܪܘܚ ܩܘܼܕܫܵܐ ܘܡܲܠܝܗܝ ܪܘܼܚܵܐ 344 ܡܵܕܝܢ ܕܲܪܓܼܵܐ ܕܪܲܒܿܘܼܬܼ ܫܘܼܒܼܚܵܐ ܢܲܣܲܒ̣ ܚܲܕܬܼܵܐܝܼܬܼ . 345 : ܘܐܸܢ ܪܲܒܿܘܼܬܼܵܐ ܢܣܲܒ̣ ܒܲܥܡܵܕܼܵܐ ܒܸܡܲܫܚܵܐ ܘܩܠܵܐ 346 ܐܲܝܟܵܘ ܕܲܫܘܹܐ ܥܲܡ ܝܵܠܘܿܕܹܗ ܘܪܘܼܚܵܐ ܕܡܸܢܹܗ . 347 : ܘܐܸܢ ܠܵܐ ܦܲܐܝ̈ܵܢ ܗܵܠܹܝܢ ܕܐܸܡ̇ܪܹܬܼ ܕܐܵܦ ܠܵܐ ܦܲܐܝ̈ܵܢ 348 ܡܵܕܹܝܢ ܢܸܒܼܥܹܐ ܕܡܲܢ̣ܘܼ ܕܝܼܪܸܒܼ ܒܥܸܠܲܬܼ ܡܸܫܚܵܐ . 349 : ܠܵܐ ܓܲܣܝܼܪܵܐ ܠܵܐ ܡܸܬܼܒܪܲܟ ܡ̣ܢ ܡ̇ܢ ܕܲܒܼܨܝܼܪ 350 ܘܐܲܝܢܵܐ ܕܩܲܪܲܝܼܫ ܡ̇ܢ ܚܵܫܲܚ̇ ܠܹܗ ܘܼܕܼܵܫ ܡܸܫܚܵܐ . 351 : ܠܲܐ ܚܝܼܕ ܣܵܟܼܵܐ ܠܵܐ ܐܵܚܸ̇ܕܼ ܠܹܗ ܥܘܼܒܵܐ ܕܡܲܝ̈ܵܐ 352 ܘܲܠܪܡ ܡ̣ܢ ܟܠ ܠܵܐ ܡܵܘܪܸܒܼ ܠܹܗ ܪܲܒܿܘܼܬܼ ܕܲܪܓܼܵܐ . 353 : ܕܐܝܼܬܼܵܘܗܝ ܘܐܝܼܬܼܵܘܗܝ ܘܒܼܵܗ̇ ܒܐܝܼܬܼܘܼܬܹܗ ܡܩܵܘܹܐ ܡܸܡܬܘܿܡ 354 ܘܠܵܐ ܡܸܫܬܲܚܠܲܦ ܟܝܵܢ ܐܝܼܬܼܘܼܬܹܗ ܡ̣ܢ ܗܵܝ̇ ܕܐܝܼܬܼܵܘܗܝ . 355 : ܟܠ ܕܲܓܼܡܝܼܪܵܐ ܗ̄ܘ̣ ܒܫܸܡ ܐܝܼܬܼܘܼܬܼܵܐ ܠܵܐ ܡܸܫܬܲ ܚܠܲܦ 356 ܘܐܸܢ ܡܸܫܬܲ ܚܠܲܦ ܒܲܫܡܵܐ ܫܐܝܼܠܵܐ ܩܢܹܐ ܐܝܼܬܼܘܼܬܼܵܐ . 357 : ܟܠ ܕܲܥܒܼܝܼܕܼܵܐ ܗ̄ܘ̣ ܣܢܝܼܩ ܥܲܠ ܚܲܝܠܹܗ ܕܥܵܒܼܘܿܕܼܘܼܬܼܵܐ 358 ܘܠܵܬ ܡܸܬܼܩܲܝܲܡ ܒܸܠܥܵܕܼ ܪܸܡܙܵܐ ܕܗܵܘ̇ ܕܐܲܩܝܼܡܹܗ . 359 : ܐܲܝܢܵܐ ܕܝ̇ܪܒܼ ܒܝܲܕܼ ܡܘܼܫܚ̈ܵܬܐ ܐܚܪܹܝܢ ܡܵܘܪܸܒܼ ܠܹܗ 360 ܘܐܸܠܘܼܪܲܒܿ ܗ̄ܘ̣ܵܐ ܠܵܐ ܝܵܪܸܒܼ ܗ̄ܘ̣ܵܐ ܡ̣ܢ ܡܵܐ ܕܐܝܼܬܼܵܘܗܝ . pb. f.36r 361 : ܠܲܝܬܿ ܒܲܟܼܝܵܢܵܐ ܕܡܵܘܒܸܿܕܼ ܕܝܼܠܹܗ ܒܲܕܼܠܵܐ ܕܝܼܠܹܗ 362 ܘܐܲܝܟܲܢ ܫܲܚܠܸܦ ܝܵܬܹܗ ܒܕܼ ܝܼܠܲܢ ܡܵܘܪܸܒܼ ܟܠܵܐ . 363 : ܚܣ ܠܵܐ ܢܹܐܡܲܪ ܐܵܘ ܢܸܬܼܪܲܥܹܐ ܐܲܝܟ ܛܵܠܘܿܡܹ̈ܐ 364 ܕܡܸܠܬܹܗ ܕܐܲܒܼܵܐ ܐܵܘ ܒܸܿܕܼ ܕܝܼܠܹܗ ܒܕܼܝܼܠܲܢ ܕܲܢܣ݂ܲܒܼ . 365 : ܢܣܝܼܒܼܵܐ ܗ̄ܘ̣ ܕܝܼܪܸܒܼ ܒܝܲܕܼ ܡܘܼܫܚ̈ܝܵܬܼܵܐ ܠܵܘ ܢܵܣܘܿܒܹܿܗ 366 ܫܝܼܛܵܐ ܗ̄ܘ̣ ܕܲܩ̣ܢܐ ܫܡܵܐ ܥܸܠܝܐ ܒܚܹܝܠ ܢܵܣܘܿܒܹܗ . 367 : ܨܲܠܡܵܐ ܕܐܲܫܚܸܬܼ ܒܨܵܐܝܬܐ ܕܥܵܘܠܵܐ ܕܪܸܓܲܬܼ ܦܸܐܪܵܐ 368 ܗܘ̤ܝܘܼ ܕܲܢܣ݂ܲܟ ܪܘܼܚܵܐ ܒܟܼܘܼܪܵܐ ܕܡܥܲܡܘܿܕܼܝܼܬܼܵܐ . 369 : ܡܵܐܢܵܐ ܫܝܼܛܵܐ ܕܛܝܼܢܵܐ ܪܦܝܐ ܢܣܒܼ ܦܚܵܪܵܐ 370 ܘܗ̣ܦܟ ܥܲܒܼܕܹܗ ܡܵܐܢܵܐ ܕܚܫ̇ܚ ܠܫܒܼܚ̈ܝܬܐ . 371 : ܠܹܗ ܠܲܟܼܝܵܢܵܐ ܕܡܸܕܼܪܹܗ ܕܐܵܕܼܵܡ ܫܩ̣ܠ ܒܵܪܘܿܝܵܐ 372 ܘܓܲܒܼܠܹܗ ܒܡ̈ܝܬܐ ܘܫܓܼܪܗ ܒܪܘܚܵܐ ܘܲܩ̣ܢܵܐ ܫܘܼܦܪܵܐ . 373 : ܟܝܵܢܲܢ ܚܵܒܼ ܗ̄ܘ̣ܵܐ ܘܐܵܦ ܐܸܬܼܡܲܫܟܲܢ ܠܡܵܘܬܿܐ ܘܒܼܝܼܫܵܐ 374 ܘܒܹܗ ܒܲܟܼܝܵܢܲܢ ܦܪܥ̣ ܒܵܪܘܿܝܵܐ ܚܵܘܒܲܬܼ ܓܸܢܣܲܢ . 375 : ܣܒܲܢܝܘܼܬܼ ܢܲܦ̣ܫܲܢ ܐܲܫܚܸܬܼ ܫܘܿܦܪܹܗ ܕܨܲܠܡܲܢ ܦܲܐܝܵܐ 376 ܘܲܗܦ̤ܟ ܨܵܪܵܢ ܒܝܲܕ ܣܲܡܡܵܢܹ̈ܐ ܪܘܼܚܵܢܵܝܹܐ . 377 : ܚܣܵܡܵܐ ܒܝܼܫܵܐ ܠܚܐ ܨܘܪ̈ܬܢ ܒܪ̈ܝܬܐ 378 ܘܫܲܚܠܸܦ ܗܵܫܵܐ ܘܪܫ̣ܡ ܐܸܢܹܝܢ ܠܓܼܵܘ ܡ̣ܢ ܕܲܦܵܐ . 379 : ܫܕܹܐ ܗ̄ܘ̣ܵܐ ܓܸܢܣܲܢ ܐܲܝܟ ܣܪܘܿܚܵܐ ܠܐܟܣܘܪܝܐ 380 ܘܡ̣ܢ ܕܐܸܬܼܡܲܟܲܟ ܚܵܢܹܗ ܒܪ̈ܲܚܡܹܐ ܩܠܵܐ ܕܫܪܝܗܝ . 381 : ܚܒܼܝܼܫ ܗ̄ܘ̣ܵܐ ܒܲܫܝܘܿܠ ܘܪܲܡܝܢ ܗ̄ܘ̣ܵܘ ܒܹܗ ܚܸܒܼ̈ܠܹܐ ܕܡܵܘܬܵܐ 382 ܘܚܣ ܥܲܠ ܫܸܦܠܹܗ ܪ̈ܲܚܡܹܐ ܕܓܲܒܼܠܘܼܗܝ ܘܲܢܚܸܬܼܘ ܦܲܪܩܘܼܗܝ . 383 : ܣܪܹܐ ܗ̄ܘ̣ܵܐ ܟܠܹܗ ܘܡܲܒܲܣܒܲܣ ܗ̄ܘ̣ܵܐ ܒܫܘܿܚܢܹ̈ܐ ܕܥܵܘܠܵܐ 384 ܘܥܨܒܹܗ ܚܢܢܐ ܘܐܲܫܝܼܓܼ ܡܸܢܹܗ ܣܲܪܝܼܘܼܬܼ ܥܵܘܠܹܗ . 385 : ܚܲܕ ܗܲܕܵܡܵܐ ܓܒܼܵܐ ܡ̣ܢ ܟܠܹܗ ܓܘܿܫܡܵܐ ܕܐ̄ܢܵܫ̈ܐ 386 ܘܐܲܠܦܹܗ ܒܪܘܼܚܵܐ ܕܢܲܐܣܹܐ ܟܹܐܒܹ̈ܐ ܕܲܒܼܢܲܝ̈ ܓܸܢܣܹܗ . 387 ܘܚܲܕ ܒܲܪܢܵܫܵܐ ܓܒ݂ܲܠ ܚܲܕ ܬܼܵܐܝܼܬܼ ܠܒܲܪ ܡ̣ܢ ܛܲܟܼܣܵܐ 388 : ܘܚܕܬܼܒܐܝܼܕܹܗ ܟܝܵܫܵܐ ܕܲܒܼܠܝܼ ܒܡܵܝܘܬܼܘܼܬܼܵܐ 389 ܠܗܠܐ ܨܪܗ ܡ̣ܢ ܣܡܡ̈ܢܐ ܕܲܙܪܲܥ ܐ̄ܢܵܫܵܐ . 390 : ܒܣܲܡܵܐ ܕܪܘܼܚܵܐ ܡܲܕܟ ܨܵܪܹܗ ܒܦܲܓܼܪܵܐ ܘܢܲܦ̣ܫܵܐ 391 ܒܦܲܓܼܪܵܐ ܘܢܲܦ̣ܫܵܐ ܪܲܟܸܿܒܼ ܥܲܒܼܕܹܗ ܒܲܕܼܡܘܼܬܼ ܐܵܕܼܵܡ . 392 : ܕܲܢܚܕܬܼ ܒܹܿܗ ܦܲܓܼܪܵܐ ܘܢܲܦ̣ܫܵܐ ܕܲܟܼܢܵܘ̈ܬܗ 393 ܥܘܡܪܵܐ ܕܲܟܼܝܵܐ ܪܲܟܸܿܒܼ ܥܲܒܼܕܹܗ ܠܨܸܒܼܝܵܢ ܚܘܼܒܹܿܗ . 394 : ܕܲܒܼܪܘܼܟܵܒܹܗ ܢܹܐܣܘܿܪ ܟܠܵܐ ܒܚܘܼܒܵܐ ܕܝܼܠܹܗ 395 ܒܗܲܝܟܲܠ ܦܲܓܼܪܹܗ ܨܒܼܵܐ ܕܲܢܩܲܒܸܿܠ ܣܸܓܼܪܲܬܼ ܐ̄ܢܵܫܵܐܘ 396 : ܘܲܒܼܓܲܠܝܘܼܬܼܵܐ ܢܚܵܘܹܐ ܠܟܼܠܵܐ ܚܹܝܠ ܟܲܣܝܘܼܬܹܗ 397 ܫܢ̈ܝܐ ܬܠܵܬܼܝܼܢ ܪܲܒܿܝܹܗ ܒܦܲܓܼܪܵܐ ܘܥܸܢܝܵܢ ܐ̄ܢܵܫ̈ܐ . 398 : ܟܲܕ ܝܵܪܸܒܼ ܗ̄ܘ̣ܵܐ ܠܥܸܚܢ ܚܲܙ̈ܝܹܐ ܘܲܩܕܼܵܡ ܐܲܦܘ̈ܗܝ 399 ܒܵܬܲܪ ܙܲܒܼܢܵܐ ܟܲܕܸܐܸܬܼܓܲܡܪܲܬ̤ ܬܲܪܒܲܝܬܼ ܦܲܓܼܪܵܐ . 400 : ܨܒ̣ܵܐ ܕܲܢܒܲܕܸܩ ܥܲܠ ܚܘܼܕܵܬܼܵܐ ܕܡܸܫܬܲܡܠܹܐ ܒܹܗ 401 ܓܒ̣ܵܐ ܡ̣ܢ ܓܼܢܣܹܗ ܚܲܕܼ ܟܵܪܘܿܙܵܐ ܘܫܲܕܲܪ ܩܘܼܕܼܡܵܘܗܝ . 402 : ܘܲܢܦ̣ܩ ܐܲܟܼܪܸܙ ܩܠܐ ܕܲܟܼܬܼܝܼܒܼ ܒܲܢܒ̣ܝܼܘܼܬܼܵܐ 403 ܟܲܢܸܫ ܘܲܐܝܬܿܝܼ ܠܲܒܼܢܲܝ̈ ܝܲܥܩܘܿܒ̣ ܕܲܡܒܲܕܪܝܼܢ ܗ̄ܘ̣ܵܘ . 404 : ܘܐܲܫܡܲܥ ܐܢܘܿܢ ܛܸܒܿܐ ܕܡܲܠܟܿܐ ܕܲܡܣܟܝܢ ܗ̄ܘ̣ܵܘ 405 ܘܙܲܡܸܢ ܐܸܢܘܿܢ ܠܲܚܠܘܿܠ ܡܲܠܟܿܐ ܪܘܼܚܵܢܵܝܵܐ . 406 : ܘܲܒܼܓܼܵܘ ܪ̈ܓܹܐ ܩܒܸܿܠ [ ܘ ] ܡܲܠܟܿܐ ܟܲܕܼ ܠܵܐ ܨܒ̣ܝܢ 407 ܟܵܢܝܹܗ ܒܐܸܡܪܵܐ ܘܲܒܪܝܗܝ ܕܸܒܼܚܵܐ ܕܲܡܚܲܣܹܐ ܟܠ . 408 : ܘܨܵܪ ܒܲܥܡܵܕܹܗ ܡܵܘܬܿܐ ܘܚܲܝܹ̈ܐ ܘܚܘܼܕܵܬܼ ܟܠܵܐ 409 ܡܲܬܼܠܹܗ ܒܚܲܬܼܢܵܐ ܡܸܛܸܠ ܚܘܼܒܹܿܗ ܕܲܠܘܵܬܼ ܐ̄ܢܵܫܵܐ . 410 ܘܲܩ̣ܪܵܐ ܟܠܲܬܼܵܐ ܠܒܢܝ̈ ܓܢܣܗ ܕܐܬܢܩܦܘ ܠܗ . 411 ܫܡܠܝܼ ܚܬܼܢܵܐ ܒܝܲܕ ܡܫܬܿܘܼܬܼܵܐ ܕܗܝܡܵܢܘܬܼܵܐ . pb. f.36v 412 : ܘܐܲܩܦ ܨܐܕܘܗܝ ܥܹܕܲܬܼ ܥܲܡܡܹ̈ܐ ܡܟܝܼܪܲܬܼ ܩܘܼܕܼܫܵܐ 413 ܚܠܵܦ ܐܲܪ̈ܓܘܵܢܹܐ ܟܲܣܝܵܗ̇ ܒܢܲܝܬܿܐ ܕܡܥܡܘܿܕܝܼܬܼܵܐ . 414 : ܘܣܵܡ ܠܵܗ̇ ܬܵܓܼܵܐ ܕܲܓܼܕܝܼܠ ܟܠܹܗ ܒܲܛܒܼܥܹ̈ܐ ܕܪܘܼܚܵܐ 415 ܒܗܸܕ ܪܵܐ ܕܪܘܼܚܵܐ ܚܵܘܝܼ ܫܘܼܒܼܚܵܗ ܠܥܹܝܢ ܚܲܙ̈ܝܹܐ . 416 : ܕܟܲܕ ܐܲܪܥܵܢܵܐ ܗ̄ܘ̣ ܝܲܗ̣ܒܼ ܠܹܗ ܬܵܓܼܵܐ ܕܡܲܠܟܿܘܼܬܼܪܵܘܡܵܐ 417 ܒܠܹܗ ܕܐܲܒܼܵܐ ܛܵܒܼ ܡ̣ܢ ܟܠܢܵܫ ܡܵܘܪܸܒܼ ܗ̄ܘ̣ܵܐ ܠܹܗ . 418 : ܒܝܲܕܼ ܣܵܗܕܘܼܬܼܵܐ ܕܗܵܢ̇ܘ ܚܲܒܿܝܼܒ̣ܝ ܘܓܼܵܡܲܪ ܨܒܝܵܢܝ 419 ܐܲܒܼܵܐ ܩܵܥܹ̇ܐ ܘܲܒܼܪܵܐ ܥܵܡܸ̇ܕܼ ܘܪܘܼܚܵܐ ܢܵܚܸ̇ܬܼ . 420 : ܣܵܗܕ̈ܐ ܬܠܵܬܼܵܐ ܕܐܲܪܡܝܼܘ ܐܝܼܕܵܐ ܒܫܘܠܛܵܢ ܡܠܟܐ 421 ܒܪܓܸܢܣܲܢ ܗ̄ܘ̣ ܕܲܥ̣ܡܲܕܼ ܘܩܢ̣ܐ ܫܡܐ ܕܒܪܘܬܐ . 422 : ܘܠܹܗ ܐܸܬܼܝܲܗ ܒܲܬ̤ ܪܹܫܵܢܘܼܬܼܵܐ ܘܬܼܵܓܐ ܕܪܵܘܡܵܐ 423 ܗܘ̤ܝܘܼ ܕܡܲܫܚܗ ܪܘܼܚܵܐ ܒܚܲܝܠܵܐ ܘܩܵܘܝܼ ܨܹܐܕܵܘܗܝ . 424 : ܘܲܥܠܵܘܗܝ ܐܲܣܗܸܕܼ ܐܲܒܼܵܐ ܒܩܵܠܵܐ ܕܫܲܪܝܼܪ ܚܘܼܒܹܿܗ 425 ܗܘ̤ܝܘܿ ܕܲܫܘ̣ܵܐ ܘܲܗܘ̤ܵܐ ܥܘܼܡܪܵܐ ܠܡܸܠܬܹܗ ܕܐܲܒܑܼܵܐ . 426 : ܘܗ̤ܘ ܐܸܬܼܚܲܩܲܪ ܒܫܡ ܐܝܼܬܼܘܼܬܼܵܐ ܕܥܸܠܲܝ ܡ̣ܢ ܟܠ 427 ܣ̇ܗܕ ܐܵܦ ܗܘ̤ ܥܲܠ ܣܘܼܥܪ̈ܢܹܐ ܕܲܗܘ̤ܵܘ ܨܹܐܕܘܗܝ . 428 : ܕܨܝܕܼ ܒܲܪܢ̈ܫܐ ܕܕܼܵܡܹ̇ܐ ܠܐ̄ܢܵܫܵܐ ܡܸܣܬܲܥܪܝܼܢ ܗ̄ܘ̣ܵܘ 429 ܥܡܕܗ ܕܐܢܫܐ ܦܓܼܪܐ ܗ̄ܘ̣ ܕܥܡ̣ܕܼ ܡ̣ܢ ܦܓܼܪ̈ܢܐ . 430 : ܘܲܕܼܪܫ̣ ܐܘܼܪܚܵܐ ܠܲܒܼܢܲܝ̈ ܓܢܸܣܹܗ ܠܘܵܬܼ ܚܘܼܟܵܬܼܵܐ 431 ܕܪܲܓܼܵܐ ܘܲܫܡܵܐ ܕܝܼܪܸܬܼ ܩܵܥܹ̇ܐ ܕܡ̣ܢ ܡܵܝܘܿܬܹ̈ܐ ܗ̄ܘ̣ . 432 ܕܗܘ̤ܵܐ ܒܲܛܝܒܿܘ ܝܪܬܐ ܘܡܵܪܵܐ ܕܪܵܘܡܵܐ ܘܥܘܡܩܵܐ . 433 : ܪܘܚܵܐ ܕܩܲܒܸܠ ܒܐܬܵܐ ܕܝܘܢܵܐ ܓܠܵܐ ܘܒܲܕܩ ܠܲܢ 434 ܕܡܸܢܹܗ ܕܓܸܢܣܲܢ ܕܚܣܝܼܪ ܘܲܣܢܝܼܩ ܐܝܼܬܵܘܗܝ ܐܵܦ ܗܘ . 435 : ܟܝܲܕܼ ܡܵܘܗܒܼܬܼܵܐ ܫܡܲܠܝܼ ܘܲܓܡܲܪ ܚܲܣܝܼܪܘܼܬܹܗ 436 ܘܫܵܘܬܸܦ ܐܢܘܿܢ ܠܒܢܝ̈ ܓܸܢܣܹܗ ܒܥܘܼܬܪܵܐ ܕܪܘܼܚܵܐ . 437 : ܥܡܕ ܐܝܟ ܟܠܢܫ ܦܓܪܢܝܵܐ ܒܡ̣ܝܵܐ ܓܫܝܼܡܹ̈ܐ 438 ܘܝܠܕܗ ܥܘܒܐ ܕܡܥܡܘܕܝܬܼܵܐ ܪܘܼܚܵܢܐܝܼܬܼ . 439 : ܒܫܡ ܐܝܼܬܘܼܬܼܵܐ ܫܡܵܗ̈ܐ ܬܠܵܬܵܐ ܥܡܕ ܘܐܸܬܩܕܲܫ 440 ܐܲܒܼܵܐ ܒܩܵܠܵܐ ܘܲܒܼܪܵܐ ܒܚܘܼܒܵܐ ܘܪܘܼܚܵܐ ܒܡܸܫܚܵܐ 441 : ܒܡܵܗܹ̈ܐ ܬܠܵܬܼܵܐ ܓܲܡܪܘܼܗܝ ܨܐܕܵܘܗܝ ܠܲܫܡܵܐ ܕܩܲܒܸܿܠ 442 ܘܝܼܪܸܒܼ ܒܲܫܡܵܐ ܘܲܒܼܣܘܥܪܵܢܵܐ ܘܐܲܡܸܠܟ ܥܲܠ ܟܠ . 443 ܒܣܘܼܒܵܪ ܒܵܛܢܹܗ ܘܐܸܫܬܵܘܕܲܝܼ ܠܹܗ ܫܡܵܐ ܕܲܒܼܪܘܬܵܐ . 444 [...] ܒܐ̄ܪܵܙܵܐ ܒܝܲܕܼ ܡܵܘܠܵܕܵܐ ܪܘܼܚܢܝܐ . 445 : ܒܲܪ ܥܸܠܝܐ ܐܸܡ݂ܲܪ ܥܝܪܵܐ ܕܲܥܬܼܝܼܕܼ ܡܢܸܗ [...] 446 : ܕܒܲܪܢܵܫܵܐ ܗ̄ܘ̣ܵܐ ܕܩܲܒܸܿܠ ܪܘܼܚܵܐ ܒܛܘܼܦܼܣܵܐ ܕܝܵܘܢܵܐ 447 : ܒܲܪܢܵܫܵܐ ܗ̄ܘ̣ܵܐ ܕܡܲܫܚܹܗ ܪܘܼܚܵܐ ܒܚܲܝܠܵܐ ܥܲܣܝܵܐ 448 ܕܲܒܼܚܹܝܠ ܪܘܼܢܝܵܐ ܢܸܪܕܘܿܦ ܫܹܐ ܕ̈ܐܹܗ ܢܲܐܣܹܐ ܟܹܐܒܹ̈ܐ . 449 : ܒܲܪ ܢܵܫܵܐ ܗ̄ܘ̣ܵܐ ܒܲܦܓܼܪܵܐ ܘܢܲܦ̣ܒܵܐ ܣܛܲܪ ܡ̣ܢ ܥܵܘܠܵܐ 450 ܡܫܲܒܚܹܗ ܒܪܘܼܚܵܐ ܘܲܗܘ̤ܵܐ ܦܲܓܼܪܵܐ ܐܲܠܵܗ ܘܒܲܪܢܵܫ . 451 : ܒܫܸܡ ܒܲܪܢܵܒܵܐ ܩܵܪܐ ܐܢܵܐ ܠܹܗ ܡܸܛܠ ܦܲܓܼܪܹܗ 452 ܘܫܸܡ ܐܲܠܵܗܵܐ ܝܵܗܸ̇ܒܼ ܐ̄ܢܵܐ ܠܹܗ ܡܸܛܠ ܕܲܪܓܹܗ . 453 : ܚܲܕܼ ܒ [...] ܪܐ ܐ̄ܢܵܐ ܦܓܼܪܐ [...] ܠܬܼܵܐ ܒܪܵܐ ܕܐܲܠܵܗܵܐ 454 ܚܲܕ ܒܐܝܼܬܼܘܼܬܼܵܐ ܕܠܵܐ ܡܸܣܬܲܕܩܵܐ ܒܝܲܕ ܦܘܼܠܵܓܹ̈ܐ . 455 ܟܝܢ̈ܐ ܦܸܪܫܹ̇ܬܼ ܒܲܫܡܵܐ ܕܲܬܼܪܹܝܢ ܠܵܐ ܗܘ̣ܐ ܒܢܲܝܵܐ : pb. f.37r 456 ܚܲܕܼ ܥ̇ [...] ܒܪܵܐ ܕܐܝܼܬܼܘܼܬܼܵܐ ܘܦܲܓܼܪܵܐ ܕܡܸܢܲܢ . 457 : ܡܫܝܼܚܵܐ ܘܲܒܼܪܵܐ ܩ̇ܪܐ ܐܢܵܐ ܠܹܗ ܡܸܛܠ ܬܲܪ̈ܬܼܝܢ 458 ܕܡܲܫܚܹܗ ܒܪܘܼܚܵܐ ܘܲܗܘ̤ܵܐ ܒܚܘܼܒܵܐ ܒܪܵܐ ܥܲܡ ܡ̣ܠܬܼܵܐ . 459 : ܡܸܠܬܐ ܘܦܲܓܼܪܵܐ ܡܵܐ ܕܐܵܡܲ݁ܪ ܢܵܐ ܬܪܹܝܢ ܒܲܟܼܝܵܢܵܐ 460 ܒܲܕܼ ܡܘܼܬܼ ܦܲܓܼܪܵܐ ܘܢܲܦ̣ܫܵܐ ܒܓܼܵܘܹܗ ܚܲܕܼ ܒܲܪܢܵܫܵܐ . 461 : ܢܲܦ̣ܫܵܐ ܒܦܲܓܼܪܵܐ ܘܦܲܓܼܪܵܐ ܒܢܲܦ̣ܫܵܐ ܦܪܝܼܫܝܼܢ ܘܲܫܘܹܝܢ 462 ܘܣܵܗܸ̇ܕܼ ܟܠܢܵܫ ܕܲܬܼܪܹܝܢ ܐܸܢܘܿܢ ܘܚܲܕܼ ܡܸܬܼܟܲܢܝܢ . 463 : ܡܸܠܬܐ ܒܦܲܓܼܪܵܐ ܒܛܘܼܦ̣ܣܵܐ ܕܡܸܠܬܐ ܕܡܸܠܬܐ ܕܲܒܼܵܓܼܘ ܢܲܦ̣ܫܵܐ 464 ܕܐܝܼܬܹܝܗ̇ ܒܢܲܦ̣ܫܵܐ ܘܠܲܒܲܪ ܡܸܢܵܗ̇ ܕܠܵܐ ܦܘܼܪܫܵܢܵܐ . 465 : ܒܗܵܢܵܐ ܛܘܼܦܣܵܐ ܣܝܼܡ ܒܸܢܝܵܢܵܐ ܕܬܼܵܘܕܲܝܼܬܼ ܡܸܠܲܬܼܝ 466 ܟܲܕܼ ܡܲܩܸܦ ܐ̄ܢܵܐ ܬܪܹܝܢ ܕܲܦܪܝܼܒܼܝܼܢ ܠܚܲܕ ܫܘܼܟܼܠܵܠܵܐ . 467 : ܘܐܸܢ ܛܵܠܡ̇ܝܼܢ ܠܝܼ ܗܲܪ̈ܛܝܩܐ ܒܡܹܐܪܠ ܩܪܨܐ 468 ܢܚܵܘܘܿܢ ܗܸܢܘܿܢ ܡܢ̣ܘ ܕܲܥ̣ܡܲܕܼ ܘܡܲܫܚܹܗ ܪܘܼܚܵܐ . 469 : ܢܹܐܡܲܪ ܕܝܼܢܵܐ ܠܘܵܬܼ ܕܲܝ̇ܢܵܐ ܕܫܡ̇ܥ ܫܦܝܼܪ 470 ܘܢܲܝܬܐ ܣܵܗܕܹ̈ܐ ܡ̣ܢ ܒܹܝܬܼ ܐܪ̈ܟܐ ܕܡ̈ܠܝ ܪܘܚܐ . 471 ܢܩܘܼܡܘܼܢ ܓܲܒܹ̈ܐ ܚܲܕܼ ܠܘܼܩܒܲܠ ܚܲܕܼ ܐܲܝܟ ܕܲܒܼܕܼܝܼܢܵܐ 472 ܘܢܸܗܘܹܐ ܪܸܡܙܵܐ ܐ̄ܣܟܘܿܠܲܣܛܝܼܩܵܐ ܕܫܡ̇ܥ ܠܲܬܼܪܹܝܢ . 473 : ܒܕܼܝܼܢܵܐ ܢܚܵܘܘܿܢ ܕܲܠܡ̇ܢ ܦܲܐܝ̈ܢ ܗܵܠܹܝܢ ܕܐܸܡ̇ܪܹܬܼ 474 ܘܐܸܢ ܡܸܙܕܲܕܩܝܢ ܗܵܐ ܡܸܬܼܓܲܠܝܵܐ ܕܫܲܦܝܼܪ ܛܠܡܘܢܝ . 475 : ܕܠܵܐ ܚܸܪܝܵܢܵܐ ܢܸܓܼܠܘܢ ܚܲܝܠܵܐ ܕܲܟܣܹܐ ܒܡܸ̈ܠܹܐ 476 ܘܐܸܢܗ̤ܘ ܕܚ̇ܢܝܢ ܠܘܼܩܒܲܠ ܢܝܼܫܵܐ ܗܵܐ ܫܲܪܝܼܪܝܼܢ . 477 : ܩܕܼܵܡ ܕܝ̇ܢܐ ܐܸܢ ܢܵܨܝ̇ܢ ܥܲܡܝܼ ܠܵܐ ܚܸ̇ܠ ܐ̄ܢܵܐ 478 ܕܛܲܟܼܣܵܐ ܕܡܲܠܟܿܐ ܡܲܪܡܹܐ ܦܓܼܕ̈ܐ ܒܦܘܼܡ ܫܓܼܘܿܫܵܐ . 479 : ܐܝܢܐ ܕܥܵܪܸܩ ܡ̣ܢ ܢܵܡܘܿܣܵܐ ܓܠܹܐ ܗ̄ܘ̣ ܩܘܼܛܪܵܓܹܗ 480 ܘܲܩܕܼܵܡ ܕܝܼܢܵܐ ܡܚܲܝܲܒܼ ܐ̄ܢܵܐ ܠܹܗ ܒ̣ܥܨܝܵ ܫܘܼܬܗ . 481 : ܠܵܐ ܡܫܲܢܹܐ ܐ̄ܢܵܐ ܡ̣ܢ ܢܵܡܘܿܣܹ̈ܐ ܐܲܠܵܗܵܝܹ̈ܐ 482 ܘܠܵܐ ܡܚܲܠ̣ܦ ܐ̄ܢܵܐ ܬܪܲܥ ܡܵܪܘܼܬܼܵܐ ܒܕܼܝܼܢܵܐ ܐ̄ܚܪܹܢܵܐ . 483 : ܗܵܐ ܩܵܐܸܡ ܐ̄ܢܵܐ ܩܕܼܵܡ ܕܝ̇ܢܐ ܕܚܵܙܹ̇ܐ ܒܟܼܣܝܵܐ 484 ܟܠ ܕܲܡܩܲܛܪܸܓܼ ܢܚܵܘܹܐ ܒܓܸܠܝܐ ܒܝܲܕܼ ܣܘܼܥܪ̈ܢܐ . 485 : ܡܢܐ ܡܟܣܝܢ ܙܹܐܦܵܐ ܕܲܒܼܗܘܿܢ ܒܐܸܣܟܹܿܝܡ ܩܘܼܫܬܿܐ 486 ܘܲܠܡ̇ܢ ܡܲܛܥܝܼܢ ܐܲܝܟ ܬܒܼܘ̈ܥܐ ܕܫܲܪܝܼܪ̈ܬܼܵܐ . 487 : ܡܵܢܵܐ ܚܬܼܝܼܪ̈ܝܼܢ [ ܒܣܲܓܝܐ ܘܼܬܐ ܕܓܒܼܵܐ ] ܟܟܼܝܼܠܵܐ 488 ܕܗܸܕܿܝܘܿܛܘܼܬܼܵܐ ܒܨܝܼܪ ܗ̄ܘ̣ ܚܲܝܠܵܗ̇ ܩܕܼܵܡ ܚܸܪ̈ܡܵܬܼܵܐ . 489 : ܐܵܦܸܢ ܙܵܟܹܝ̇ܢ ܒܲܫܓܼܝܼܫܘܼܬܼܵܐ ܠܵܘ ܙܵܟܼܘܼܬܼܵܐ ܗ̄ܝ̣ 490 ܐܸܠܵܐ ܩܛܝܼܪܵܐ ܕܲܚܬܼܝܼܪܘܼܬܼܵܐ ܕܙܵܟ̇ܐ ܒܓܼܕ [ ܘ ... ܕܵܐ ]. 491 :[... ܒܡܲܪܵ ] ܚܘܼܬܼܵܐ ܕܠܘܼܩܒܲܠ ܩܘܼܫܬܿܐ 492 ܘܐܲܫܦܸܠ ܩܘܼܫܬܿܐ ܒܲܡܠܹܙ ܙܲܒܼܢܵܐ ܩܕܼܵܡ [...] ܥܐ . 493 ܠܵܐ ܡܸܙܕܟܹܐ ܙܟܼܵܘ ܡܲܪ̈ܚܹܐ ܠܫܸܡ ܟܹܐܢܦܬܼܵܐ . 494 ܘܠܵܘ ܟܹܐܢܘܼܬܼܵܐ ܚܵܒܲܬ̤ ܡ̣ܢ [ ܡܬܘܿܡ ܐܝܟ ܡܵܐ ] 495 :[ ܟܲܣܒܲܪܘ ] ܗܢܘܿܢ ܐܲܛܥܝܼܘ ܒܝܲܕܼ ܡܸܠܲܝܗ̈ܘܿܢ ܒܩܘܼܛܢܵܐ 496 ܘܐܲܣܒܲܪܘ ܐܸܢܘܿܢ ܕܲܚܠܵܦ ܩܘܼܫܬܿܐ ܗܘ̤ܝܢ ܬܵܒܼܘ̈ܥܹܐ . 497 : ܕܲܓܵܠܵܐܝܼܬܼ ܠܒܼܝܼܫܝܼܢ ܡܸܫܟܹ̈ܐ ܕܐܸܡܪܹ̈ܐ [...] ܢܹ̈ܐ 498 ܘܕܐܒܹ̈ܐ ܐܢܘܿܢ ܒܣܘܼܗܥܪ̈ܢܲܝܗܘܹܢ ܕܠܘܼܩܒܲܠ ܩܘܼܫܬܐ . 499 : ܡܲܢ̣ܘ ܡܸܢܗܘܿܢ [...] ܐ ܨܠܲܚ ܙܹܐܦܹܗܘܠܵܐ ܐܸܬܼܦܲܪܣܝܼ 500 ܘܐܲܝܢܵܘ ܕܲܙܟ̣ܵܐ ܒܕܼܝܼܢܵܐ ܟܹܐܢܵܐ ܐܸܠܵܐ ܒܚܘܼܬܼܪܵܐ . 501 : ܗܵܐ ܪ̈ܒܢܐ ܕܬܲܠܡܸܕܼܘ ܐܸܢܘܿܢ ܚܵܒ̣ܘ ܘܐܸܬܼܦܲܪܣ [ ܝܼ ] ܘ 502 ܘܛܸܪܕܲܬ̤ ܐܸܢܘܿܢ ܥܹܕܬܿܐ ܕܟܼܝܼܬܼܵܐ ܠܒܲܪ ܡ̣ܢ ܬܲܪ̈ܥܹܝܗ̇ . 503 ܦܘܠܘܵܢܢܹܐ ܘܐܹܘܢܸܡ̈ܝܵܢܹܐ ܥܩܝܼܪܝܼܢ ܘܲܫܕܝܼܢ : pb. f.37v 504 ܕܒܝܬ ܐܲܪܝܘܣ ܘܲܕܢܵܘܵܬܹ̈ܗ ܗܘ̤ܘ ܢܘܼܟܼܪ̈ܝܹܐ . 505 ܘܐܵܦ ܪ̈ܒܵܢܹܐ ܕܕܓܠܘܼܬܼܵܐ ܦܟܿܗ ܡܸܠܝܗ̈ܘܿܢ . 506 ܡܢܐ ܚܫܝܼܒܼܝܼܢ ܬܲܠܡܝܼܕܲܗ̈ܘܢ ܟܠܒܹ̈ܿܐ ܦܹܐܩܹ̈ܐ . 507 ܡ̣ܢ ܐܹܘܛܹܟܹ̈ܐ ܠܵܐ ܕܵܚܸܠ ܐܢܵܐ ܕܚܵܢܹܐ ܠܬܘܫܵܐ ܗܘ̣ . 508 ܘܡ̣ܢ ܡܸܨܪܵܝܵܐ ܠܵܐ ܡܫܦܠ ܐ̄ܢܵܐ ܘܲܙܟܼܵܐ ܒܓܼܘܡܼܕܵܐ ܗܘ̣ . 509 : ܘܠܵܐ ܡ̣ܢ ܝܪ̈ܬܹܐ ܕܡܲܪ̈ܗܵܛܲܝܗܘܿܢ ܡܸܬܼܪܲܦܹܐ ܐ̄ܢܵܐ 510 ܕܟܲܒܹ̈ܐ ܐܸܢܘܿܢ ܠܲܥ̈ܓܹܐ ܘܦܐܩܹ̈ܐ ܠܘܵܬܼ ܝܘܠܦܵܢܵܐ . 511 : ܡܸܩܥܵܐ ܗܘ̣ ܩܵܥܹ̇ܝܢ ܡܵܐ ܕܡܸܫܬܲܓܸܫܝܼܢ ܒܲܕܡܘܬ ܠܓܝܼܘܢ 512 ܘܲܡܫܲܠܹܐ ܠܗܘܿܢ ܩܵܠܹܗ ܕܝܼܫܘܿܥ ܐܲܝܟ ܕܲܠܠܸܓܼܝܼܘܢ . 513 : ܠܩܠ ܡܲܨܘܼܬܼܗܘܿܢ ܕܲܕܠܵܐ ܛܲܟܼܣܵܐ ܢܵܕܘ ܚܘܫܵܒܲܝ̈ 514 ܘܲܦܗ̇ܘ ܣܓܼܝ ܠܒܪ ܡ̣ܢ ܐܘܼܪܚܵܐ ܕܪܕܝܼܢ ܗ̄ܘ̣ܵܘ ܒܵܗ̇ . 515 : ܒܐܘܼܪܚܵܐ ܕܡܠܟܼܐ ܚܸܙܩܸ̇ܬܼ ܕܐܸܦܘܿܩ ܒܲܠܘܝܼܬ ܡܲܠܟܐ 516 ܘܩܵܠ ܓܝ̈ܣܐ ܕܕܚܠܲܬܼ ܩܘܼܫܬܿܐ ܟܠܵܢܝ ܡ̣ܢ ܡܲܪܕܝܼܬܼܝ . 517 : ܠܵܐ ܗ̄ܘ̣ܵܐ ܒܩܸܢܛܵܐ ܕܡ̣ܢ ܡܸܠܲܝܗ̈ܘܿܢ ܣܛ̇ܝܹܬܼ ܡ̣ܢ ܡܸܠܲܬܼܝ 518 ܥܠܲܝܗܘܿܢ ܗܸܦܪܬܼ ܕܠܵܐ ܢܸܕܠܘܢܵܗ̇ ܠܡܲܪܕܝܼܬܼܝ ܩܘܼܫܬܿܐ . 519 : ܡܸܛܢ ܛܸܢܸ̇ܬܿ ܠܘܼܩܒܲܠ ܓܘܼܡܕܵܐ ܕܪܸ̈ܥܝܵܢܲܝܗܘܿܢ 520 ܟܲܕ ܗܸܕܝܘܿܛܝܼܢ ܚܵܛ̇ܦܝܼܢ ܕܲܪܓܼܵܐ ܕܪܲܒܵܢܘܼܬܼܵܐ . 521 : ܠܫܲܒܼܪܘܼܬܼ ܠܸܒܵܐ ܒܥܹ̇ܝܬܼ ܕܐܹܚܲܟܸܿܡ ܒܗܵܠܹܝܢ ܕܲܬܼܢܹ̇ܝܬܼ 522 ܕܠܵܐ ܬܸܬܕܵܘܲܕ ܒܵܬܲܪ ܫܸܡ̈ܥܹܐ ܕܩ̈ܠܐ ܫܓܼܝܫ̈ܐ . 523 : ܨܲܠܡܵܐ ܕܡܲܠܟܿܐ ܨܵܪܘ ܚܘܼܫܵܒܲܝ̈ ܒܕܼܦܵܐ ܕܡܸ̈ܠܹܐ 524 ܘܲܒܼܦܸܬܼ ܓܼܵܡܲܝ̈ ܨܒܹܝ̇ܬܼ ܕܐܹܚܵܘܹܝܘܗܝ ܠܥܹܝܢ ܚܲܙ̈ܝܹܐ . 525 : ܗܘ̤ܐܲ ܦܸܣ ܠܝܼ ܕܐܹܨܘܿܪ ܨܲܠܡܵܐ ܕܫܘܘܕܵܝ ܡܸܠܘܗ̈ܝ 526 ܕܝܗ̣ܒ ܫܘܼܒܼܩܵܢܵܐ ܒܛܲܒܼܥܵܐ ܕܲܫܡܹܗ ܠܲܒܼܢܲܝ̈ ܒܲܝܬܗ . 527 : ܢܘܼܚܵܡ ܦܲܓܼܪܵܐ ܘܦܘܼܪܩܵܢ ܢܲܦ̣ܫܵܐ ܡܠ݂ܲܟ ܘܐܸܫܬܵܘܕܝܼ 528 ܘܲܟܼܬܲܒܼ ܐܸܢܘܿܢ ܒܬܲܪ̈ܬܹܿܝܢ ܠܘܼܚܹ̈ܐ ܕܡܲܝ̈ܐ ܘܪܘܼܚܵܐ . 529 : ܢܝܼܫܵܐ ܕܚܲܝܹ̈ܐ ܩܒ̣ܥ ܒܲܥܡܵܕܵܐ ܠܚܲܝܠܵܘ̈ܬܹܐ 530 ܕܢܸܗܘܘܿܢ ܚܵܢܹ̇ܝܢ ܠܘܵܬܼ ܬܘܼܩܵܢܵܐ ܕܡܲܠܟܿܘܼܬ ܪܵܘܡܵܐ . 531 : ܒܡ̈ܝܵܐ ܩܲܒܼܥܹܗ ܠܢܝܼܫܵܐ ܚܕܬܼܵܐ ܕܝܲܠܕܐ ܕܪܘܼܚܵܐ 532 ܕܟܼܠ ܕܲܡܕܲܡܹܐ ܒܝܲܕ ܨܒܼܝܵܢܵܐ ܚܪܘܼܪܹ̈ܐ ܢܵܣܸܒܼ̇ . 533 : ܗܵܐ ܫܘܼܘܟܵܝܵܐ ܕܡܲܠܟܿܘܼܬܼ ܪܵܘܡܵܐ ܕܠܵܐ ܡܸܬܕܓܠ 534 ܬܵܘܢܸܬܼ ܚܲܦܲܛ ܕܢܸܣܲܒ̣ ܡܲܓܠ ܥܘܼܬܼܪܵܐ ܕܪܘܼܚܵܐ . 535 : ܗܵܐ ܩܒܼܝܼܥ ܢܝܼܫܑܵܐ ܩܕܼܵܡ ܝܵܠܘܼܦܹ̈ܐ ܕܢܸܬܕܲܡܘܢ ܒܹܗ 536 ܢܗܲܝܡܸܢ ܠܸܒܵܐ ܘܢܵܘܕܹܐ ܦܘܼܡܵܐ ܘܢܸܚܢܘܿܢ ܙܵܘ̈ܥܹܐ . 537 : ܗܵܐ ܕܪܲܫ̣ ܡܲܠܟܿܐ ܐܘܼܪܚܵܐ ܚܲܕܲܬܵܐ ܗܘ̤ ܒܲܩܢܘܿܡܹܗ 538 ܬܵܘ ܢܸܪܕܹܐ ܒܵܗ̇ ܠܘܵܬܼ ܫܘܼܠܵܡܵܐ ܥܲܕ ܐܝܼܬܼ ܬܘܼܗܪܵܐ . 539 : ܗܵܐ ܦܬܼܝܼܚ ܥܘܼܒܵܐ ܕܡܵܘ ܠܸܕ ܐ̄ܢܵܫܵܐ ܪܘܼܚܵܢܵܐܝܼܬܼ 540 ܩܒܼܘܿܪ [ ܘ ] ܒܲܥܡܵܕܵܐ ܡܵܝܘܿܬܼܘܼܬܼܵܐ ܘܲܩܢ̣ܵܘ ܚܲܝܹ̈ܐ . 541 : ܢܸܫܡܲܥ ܟܠܢܵܫ ܠܗܵܝ̇ ܒܲܪܬܼ ܩܵܠܵܐ ܕܗܵܢ̇ܘܵ ܚܲܒܿܝܼܒ̣ܝ 542 ܘܢܸܩܥܹܐ ܚܘܼܒܿܐ ܠܘܵܬܼ ܗܵܘ̇ ܕܐܲܚܝܼ ܠܐ̄ܢܵܫܵܐ ܒܚܘܼܒܵܐ . 543 : ܥܲܡ ܝܘܿܚܲܢܵܢ ܢܸܩܥܹܐ ܒܩܵܠܵܐ ܚܕܼܵܐ ܬܵܘܕܝܼܬܼܵܐ 544 ܗܵܢ̇ܵܘ ܐܸܡܪܹܗ ܕܐܲܠܵܗ ܟܠܵܐ ܡܕܲܟܿܐ ܡܘܼܡܹ̈ܐ ܀ ܥܲܠ ܕܸܢܚܵܐ ܥܲܠ ܕܸܢܚܵܐ