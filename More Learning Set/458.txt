ܢܘܼܗܵܪܵܐ ܕܲܒܼܬܲܚ̈ܘܝܵܬܼܵܐ ܥܲܠ ܦܘܼܪ̈ܫܵܢܹܐ ܕܡܸܬܼܝܲܕܼ̈ܥܵܢܝܵܬܼܵܐ : ܕܐܲܝܕܵܐ ܚܫܲܝܬܼܵܐ ܐܝܼܬܹܝܗ̇ ܠܵܗ̇ ܠܟܼܠ ܚܕܼܸܵܐ ܡ̣ܢ ܗܵܢܹܝܢ . ܤܙ . ܢܘܼܗܵܪܵܐ ܕܲܒܼܬܲܚ̈ܘܝܵܬܼܵܐ ܥܲܠ ܦܘܼܪ̈ܫܵܢܹܐ ܕܡܸܬܼܝܲܕܼ̈ܥܵܢܝܵܬܼܵܐ : ܕܐܲܝܕܵܐ ܚܫܲܝܬܼܵܐ ܐܝܼܬܹܝܗ̇ ܠܵܗ̇ ܠܟܼܠ ܚܕܼܸܵܐ ܡ̣ܢ ܗܵܢܹܝܢ . ܤܙ . ܡܲܕܥܵܐ ܐܝܼܬܼܵܘܗܝ : ܪܸܓܼܫܵܐ ܪܘܼܚܵܢܵܐ : ܕܲܥܒܼܝܼܕܼ ܡܩܲܒܿܠܵܢܵܐ ܕܚܲܝܠܵܐ ܚܵܙܘܿܝܵܐ : ܐܲܝܟܼ ܒܵܒܲܬܼ ܥܲܝ̈ܢܹܐ ܒܸܤܪ̈ܵܢܵܝܬܼܵܐ : ܕܒܼܵܗ̇ ܢܤܝܼܟܼ ܢܘܼܗܪܵܐ ܡܸܬܼܪܲܓܼܫܵܢܵܐ . ܚܙܵܝܵܐ ܡܸܬܼܚܲܕܼܥܵܢܵܐ ܐܝܼܬܼܵܘܗܝ : ܝܑܼܕܲܥܬܼܵܐ ܟܝܵܢܵܝܬܼܵܐ : ܕܲܒܼܚܲܝܠܵܐ ܒܹܗ ܐܸܬܼܡܲܙܓܲܬ̤ ܥܲܡ ܬܘܼܩܵܢܹܗ ܕܲܟܼܝܵܢܵܐ : ܗܵܝ̇ ܕܲܡܫܲܡܗܝܼܢ ܠܵܗ̇ ܢܘܼܗܪܵܐ ܟܝܵܢܵܝܵܐ . ܚܲܝܠܵܐ ܩܲܕܝܼܫܵܐ ܐܝܼܬܼܵܘܗܝ : ܛܲܝܒܿܘܼܬܼܵܐ ܫܸܡܫܵܐ ܡܦܲܪܫܵܢܵܐ : ܕܐܲܝܠܹܝܢ ܕܤܝܼ̈ܡܵܢ ܒܹܝܬܼ ܢܘܼܗܪܵܐ ܠܲܚܙܵܬܼܵܐ . ܟܝܵܢܹ̈ܐ ܡ̇ܢ ܐܝܼܬܲܝܗܘܿܢ : ܨܸܒܼ̈ܘܵܬܼܵܐ ܕܐܝܼܬܲܝܗܹܝܢ ܡܸܨ̈ܥܵܝܹܐ ܡܸܬܼܦܲܪ̈ܫܵܢܹܐ ܕܡ̣ܢ ܢܘܼܗܪܵܐ ܠܲܚܙܵܬܼܵܐ . ܚܲܫܹ̈ܐ ܕܹܝܢ ܐܝܼܬܲܝܗܘܿܢ : ܐܲܝܟܼ ܐܘܼܤ̈ܝܼܵܣ ܡܸܕܸܡ ܐܲܛܝܼ̈ܡܵܬܼܵܐ : ܕܐܸܡܲܬܼܝ ܕܲܡܡܲܨ̈ܥܵܢ ܒܹܝܬܼ ܢܘܼܗܪܵܐ ܠܲܚܙܵܬܼܵܐ : ܟܵܠ̈ܝܵܢ ܡܸܢܹܗ ܦܘܼܪܫܵܢܵܐ ܕܨܸܒܼ̈ܘܵܬܼܵܐ . ܕܲܟܼܝܘܼܬܼܵܐ ܐܝܼܬܹܝܗ̇ : ܡܪܝܼܩܘܼܬܼܵܐ ܕܐܵܐܲܪ ܡܸܬܼܝܲܕܼܥܵܢܵܐ : ܕܲܒܼܥܘܼܒܹܗ ܛܵܐܹ̇ܣ ܟܝܵܢܵܐ ܪܘܼܚܵܢܵܐ ܒܲܢ ܀ ܗܦܵܟܼܬܹܗ ܀ ܐܸܢ ܠܵܐ ܐܝܼܬܼܵܘܗܝ ܡܲܕܥܵܐ ܚܠܝܼܡܵܐ ܒܲܟܼܝܵܢܹܗ : ܠܵܐ ܡܲܥܒܿܕܼܵܐ ܒܹܗ ܝܑܼܕܲܥܬܼܵܐ . ܐܲܝܟܼ ܪܸܓܼܫܵܐ ܒܸܤܪܵܢܵܐ : ܕܐܸܡܲܬܼܝ ܕܲܢܟܸܐ ܡ̣ܢ ܥܸܠ̈ܠܵܬܼܵܐ : ܫܩܝܼܠܵܐ ܡܸܢܹܗ ܚܙܵܬܼܵܐ . ܐܸܢ ܡ̇ܢ ܐܝܼܬܼܵܘܗܝ ܡܲܕܥܵܐ ܚܠܝܼܡܵܐ : ܝܑܼܕܲܥܬܼܵܐ ܕܹܝܢ ܠܲܝܼܬܹܝܗ̇ : ܠܵܐ ܡܲܥܒܸܿܕܼ ܡܲܕܥܵܐ ܦܘܼܪܫܵܢܵܐ ܒܸܠܥܵܕܹܝܗ̇ ܒܪ̈ܘܼܚܵܢܵܝܵܬܼܵܐ . ܐܲܝܟܼ ܥܲܝܢܵܐ ܕܲܚܠܝܼܡܵܐ ܒܟܼܠܗܹܝܢ ܕܝܼܠܵܗ̇ : pb. 473 ܘܲܓܼܗܝܼܪܵܐ ܡ̣ܢ ܪܓܸܫܬܼܵܐ ܕܲܚܙܵܬܼܵܐ ܟܡܵܐ ܙܲܒܼ̈ܢܝܼܢ . ܐܸܢܗ̤ܘ ܗܵܟܹܝܠ ܕܗܵܠܹܝܢ ܟܠܗܹܝܢ ܢܛܝܼܪ̈ܵܢ ܒܕܼܝܼ̈ܠܵܝܵܬܼܗܹܝܢ : ܛܲܝܒܿܘܼܬܼܵܐ ܠܵܐ ܩܲܪܝܼܒܼܵܐ : ܕܠܵܐ ܡܲܥܒܿܕܼܵܢܘܼ ܡܩܵܘ̈ܝܵܢ ܟܠܗܹܝܢ ܡ̣ܢ ܬܸܫܡܸܫܬܼܵܐ ܕܦܘܼܪ̈ܫܵܢܲܝܗܹܝܢ . ܐܲܝܟܼ ܡܵܐ ܕܐܵܦ ܒܥܸܕܵܢܵܘ̈ܗܝ ܕܠܸܠܝܵܐ : ܕܡܸܛܠ ܠܲܝܬܵܝܘܼܬܼܵܐ ܕܫܸܡܫܵܐ : ܦܲܝܝܼ̈ܫܵܢ ܕܠܵܐ ܤܵܥܘܿܪܘܼ : ܘܟܲܕܼܸ ܟܠܗܹܝܢ ܫܲܪܝܼܪ̈ܵܢ ܘܲܡܫܲܡ̈ܠܝܵܢ ܒܕܼܝܼܠܗܹܝܢ . ܐܵܡܲ݁ܪ ܐ̄ܢܵܐ ܕܹܝܢ ܥܲܝܢܵܐ ܘܲܚܙܵܬܼܵܐ ܘܨܸܒܼ̈ܘܵܬܼܵܐ : ܘܠܵܐ ܦܵܪ̈ܫܵܢ ܐܵܘ ܡܸܬܼܦܲܪ̈ܫܵܢ . ܘܗܵܕܲܐ ܗ̣̄ܝ ܕܐܲܡܝܼܪܵܐ : ܕܲܒܼܢܘܼܗܪܵܟܼ ܗ̄ܘ̣ ܚܵܙܹ̇ܝܢܲܢ ܢܘܼܗܪܵܐ . ܐܸܢܕܹܝܢ ܘܐܵܦ ܛܲܝܒܿܘܼܬܼܵܐ ܫܸܡܫܵܐ ܡܸܬܼܝܲܕܼܥܵܢܵܐ ܐܝܼܬܹܝܗ̇ ܟܲܕܼ ܩܲܪܝܼܒܼܵܐ : ܘܲܡܓܲܪܓܼܵܐ ܘܲܡܫܲܕܠܵܐ ܘܡܲܥܒܿܕܼܵܐ ܘܲܡܥܝܼܪܵܐ : ܕܲܟܼܝܘܼܬܼܵܐ ܠܵ ܐܝܼܬܹܝܗ̇ ܕܒܼܵܗ̇ ܐܲܝܟܼ ܕܒܼܵܐܐܲܪ ܕܲܡܪܝܼܩ ܡ̣ܢ ܠܒܼܝܼܕܼܘܼܬܼܵܐ ܥܢܵܢܵܝܬܼܵܐ ܘܲܡܠܘܿܐܹ̈ܐ ܡܲܚܫ̈ܟܼܵܢܹܐ : ܦܫܝܼܩܵܐܝܼܬܼ ܡܸܬܼܡܲܬܼܚܝܼܢ ܠܘܵܬܲܢ ܙܲܠܝܼ̈ܩܲܝ ܫܸܡܫܵܐ ܘܲܒܼܢܘܼܗܪܵܐ ܪܓܼܝܼܓܼܵܐ : ܕܡܸܢܗܘܿܢ ܡܸܬܼܒܲܤܡܝܼܢܲܢ ܒܗܲܢܝܼܐܝܼܬܼ ܚܙܵܬܼܵܐ ܕܗܵܢܵܐ ܟܠ ܪܘܼܚܵܢܵܝܬܼܵܐ : ܚܓܼܝܼܪܵܐ ܚܙܵܬܼܵܐ ܡ̣ܢ ܦܘܼܪܫܵܢܵܐ : ܒܲܛܝܼܠ ܟܝܵܢܵܐ ܡ̣ܢ ܤܵܥܘܿܪܘܼܬܼܵܐ : ܓܠܝܼܙܵܐ ܢܲܦܫܵܐ ܡ̣ܢ ܕܲܠܡܲܪܓܵܫܘܼ ܒܗܸܢܝܵܢܹܗ ܕܫܸܡܫܵܐ ܬܪܲܝܵܢܵܐ ܕܲܕܼܢܝܼܚ ܥܲܠ ܟܠ : ܡܸܛܠ ܤܝܵܡܵܐ ܓܘܼܫܡܵܢܵܝܵܐ ܕܒܹܗ ܡܸܬܼܡܤܸܣ ܨܼܡܚܹܗ ܕܲܫܪܵܪܵܐ ܕܠܵܐ ܢܸܫܬܲܡܪܘܼܢ ܠܘܵܬܲܢ . ܡܵܕܹܝܢ : ܐܵܠܨܵܐܝܼܬܼ ܡܸܬܼܒܲܥ݁̈ܝܵܢ ܗܵܠܹܝܢ ܟܠܗܹܝܢ ܕܐܸܬܼܐܡܲܪ . ܘܡܸܛܠ ܕܲܠܡܲܚܤܸܢ ܟܠܗܹܝܢ ܗܵܠܹܝܢ ܕܠܵܐ ܒܘܼܨܵܪ ܡܸܫܬܲܟܼ̈ܚܢ ܒܚܲܕܼ ܒܲܪܢܵܫܵܐ : ܐܵܦܠܵܐ ܤܲܓܝܼ̈ܐܹܐ ܡܸܫܬܲܟܼܚܝܼܢ ܕܡܵܛܹ̇ܝܢ ܠܫܘܼܡܠܵܝܵܐ ܡܢܵܬܵܢܵܝܵܐ ܕܝܼܕܲܥܬܼܵܐ ܪܘܼܚܵܢܵܝܬܼܵܐ . ܚܲܤܝܼܪܘܼܬܼܵܐ ܡ̇ܢ ܕܐܲܝܟܼ ܗܵܟܲܢܵܐ : ܡ̣ܢ ܠܵܐ ܤܵܦܩܘܼܬܼܵܐ ܕܡܲܕܥܵܐ : ܡ̣ܢ ܠܵܐ ܚܢܵܝܘܼܬܼܵܐ ܕܢܝܼܫܵܐ : pb. 474 ܡ̣ܢ ܠܵܐ ܡܥܲܬܕܘܼܬܹܗ ܕܨܸܒܼܝܵܢܵܐ : ܡ̣ܢ ܚܲܤܝܼܪܘܼܬܼܵܐ ܕܕܲܟܼܝܘܼܬܼܵܐ : ܡ̣ܢ ܠܵܐ ܫܟܼܝܼܚܘܼܬܼܗܘܿܢ ܕܫܲܒܵܠܹ̈ܐ : ܡ̣ܢ ܟܸܠܝܵܢܵܐ ܕܛܲܝܒܿܘܼܬܼܵܐ . ܠܵܐ ܠܲܡ ܝܵܐܹ̇ܐ ܥܘܼܬܼܪܵܐ ܠܤܲܟܼܠܵܐ : ܘܐܵܦܠܵܐ ܠܥܲܒܼܕܵܐ ܕܢܸܫܬܲܠܲܛ ܒܪܵܘܪ̈ܒܼܵܬܼܵܐ . ܡ̣ܢ ܥܘܼܘܵܟܹ̈ܐ ܕܙܲܒܼܢܵܐ : ܘܐܲܬܼܪܵܐ : ܘܦܲܪܨܘܿܦܵܐ . ܡܲܕܥܵܐ ܐܝܼܬܼܵܘܗܝ : ܪܸܓܼܫܵܐ ܪܘܼܚܵܢܵܐ : ܕܲܥܒܼܝܼܕܼ ܡܩܲܒܿܠܵܢܵܐ ܕܚܲܝܠܵܐ ܚܵܙܘܿܝܵܐ : ܐܲܝܟܼ ܒܵܒܲܬܼ ܥܲܝ̈ܢܹܐ ܒܸܤܪ̈ܵܢܵܝܬܼܵܐ : ܕܒܼܵܗ̇ ܢܤܝܼܟܼ ܢܘܼܗܪܵܐ ܡܸܬܼܪܲܓܼܫܵܢܵܐ . ܚܙܵܝܵܐ ܡܸܬܼܚܲܕܼܥܵܢܵܐ ܐܝܼܬܼܵܘܗܝ : ܝܑܼܕܲܥܬܼܵܐ ܟܝܵܢܵܝܬܼܵܐ : ܕܲܒܼܚܲܝܠܵܐ ܒܹܗ ܐܸܬܼܡܲܙܓܲܬ̤ ܥܲܡ ܬܘܼܩܵܢܹܗ ܕܲܟܼܝܵܢܵܐ : ܗܵܝ̇ ܕܲܡܫܲܡܗܝܼܢ ܠܵܗ̇ ܢܘܼܗܪܵܐ ܟܝܵܢܵܝܵܐ . ܚܲܝܠܵܐ ܩܲܕܝܼܫܵܐ ܐܝܼܬܼܵܘܗܝ : ܛܲܝܒܿܘܼܬܼܵܐ ܫܸܡܫܵܐ ܡܦܲܪܫܵܢܵܐ : ܕܐܲܝܠܹܝܢ ܕܤܝܼ̈ܡܵܢ ܒܹܝܬܼ ܢܘܼܗܪܵܐ ܠܲܚܙܵܬܼܵܐ . ܟܝܵܢܹ̈ܐ ܡ̇ܢ ܐܝܼܬܲܝܗܘܿܢ : ܨܸܒܼ̈ܘܵܬܼܵܐ ܕܐܝܼܬܲܝܗܹܝܢ ܡܸܨ̈ܥܵܝܹܐ ܡܸܬܼܦܲܪ̈ܫܵܢܹܐ ܕܡ̣ܢ ܢܘܼܗܪܵܐ ܠܲܚܙܵܬܼܵܐ . ܚܲܫܹ̈ܐ ܕܹܝܢ ܐܝܼܬܲܝܗܘܿܢ : ܐܲܝܟܼ ܐܘܼܤ̈ܝܼܵܣ ܡܸܕܸܡ ܐܲܛܝܼ̈ܡܵܬܼܵܐ : ܕܐܸܡܲܬܼܝ ܕܲܡܡܲܨ̈ܥܵܢ ܒܹܝܬܼ ܢܘܼܗܪܵܐ ܠܲܚܙܵܬܼܵܐ : ܟܵܠ̈ܝܵܢ ܡܸܢܹܗ ܦܘܼܪܫܵܢܵܐ ܕܨܸܒܼ̈ܘܵܬܼܵܐ . ܕܲܟܼܝܘܼܬܼܵܐ ܐܝܼܬܹܝܗ̇ : ܡܪܝܼܩܘܼܬܼܵܐ ܕܐܵܐܲܪ ܡܸܬܼܝܲܕܼܥܵܢܵܐ : ܕܲܒܼܥܘܼܒܹܗ ܛܵܐܹ̇ܣ ܟܝܵܢܵܐ ܪܘܼܚܵܢܵܐ ܒܲܢ ܀ ܗܦܵܟܼܬܹܗ ܀ ܐܸܢ ܠܵܐ ܐܝܼܬܼܵܘܗܝ ܡܲܕܥܵܐ ܚܠܝܼܡܵܐ ܒܲܟܼܝܵܢܹܗ : ܠܵܐ ܡܲܥܒܿܕܼܵܐ ܒܹܗ ܝܑܼܕܲܥܬܼܵܐ . ܐܲܝܟܼ ܪܸܓܼܫܵܐ ܒܸܤܪܵܢܵܐ : ܕܐܸܡܲܬܼܝ ܕܲܢܟܸܐ ܡ̣ܢ ܥܸܠ̈ܠܵܬܼܵܐ : ܫܩܝܼܠܵܐ ܡܸܢܹܗ ܚܙܵܬܼܵܐ . ܐܸܢ ܡ̇ܢ ܐܝܼܬܼܵܘܗܝ ܡܲܕܥܵܐ ܚܠܝܼܡܵܐ : ܝܑܼܕܲܥܬܼܵܐ ܕܹܝܢ ܠܲܝܼܬܹܝܗ̇ : ܠܵܐ ܡܲܥܒܸܿܕܼ ܡܲܕܥܵܐ ܦܘܼܪܫܵܢܵܐ ܒܸܠܥܵܕܹܝܗ̇ ܒܪ̈ܘܼܚܵܢܵܝܵܬܼܵܐ . ܐܲܝܟܼ ܥܲܝܢܵܐ ܕܲܚܠܝܼܡܵܐ ܒܟܼܠܗܹܝܢ ܕܝܼܠܵܗ̇ :  pb. 473  ܘܲܓܼܗܝܼܪܵܐ ܡ̣ܢ ܪܓܸܫܬܼܵܐ ܕܲܚܙܵܬܼܵܐ ܟܡܵܐ ܙܲܒܼ̈ܢܝܼܢ . ܐܸܢܗ̤ܘ ܗܵܟܹܝܠ ܕܗܵܠܹܝܢ ܟܠܗܹܝܢ ܢܛܝܼܪ̈ܵܢ ܒܕܼܝܼ̈ܠܵܝܵܬܼܗܹܝܢ : ܛܲܝܒܿܘܼܬܼܵܐ ܠܵܐ ܩܲܪܝܼܒܼܵܐ : ܕܠܵܐ ܡܲܥܒܿܕܼܵܢܘܼ ܡܩܵܘ̈ܝܵܢ ܟܠܗܹܝܢ ܡ̣ܢ ܬܸܫܡܸܫܬܼܵܐ ܕܦܘܼܪ̈ܫܵܢܲܝܗܹܝܢ . ܐܲܝܟܼ ܡܵܐ ܕܐܵܦ ܒܥܸܕܵܢܵܘ̈ܗܝ ܕܠܸܠܝܵܐ : ܕܡܸܛܠ ܠܲܝܬܵܝܘܼܬܼܵܐ ܕܫܸܡܫܵܐ : ܦܲܝܝܼ̈ܫܵܢ ܕܠܵܐ ܤܵܥܘܿܪܘܼ : ܘܟܲܕܼܸ ܟܠܗܹܝܢ ܫܲܪܝܼܪ̈ܵܢ ܘܲܡܫܲܡ̈ܠܝܵܢ ܒܕܼܝܼܠܗܹܝܢ . ܐܵܡܲ݁ܪ ܐ̄ܢܵܐ ܕܹܝܢ ܥܲܝܢܵܐ ܘܲܚܙܵܬܼܵܐ ܘܨܸܒܼ̈ܘܵܬܼܵܐ : ܘܠܵܐ ܦܵܪ̈ܫܵܢ ܐܵܘ ܡܸܬܼܦܲܪ̈ܫܵܢ . ܘܗܵܕܲܐ ܗ̣̄ܝ ܕܐܲܡܝܼܪܵܐ : ܕܲܒܼܢܘܼܗܪܵܟܼ ܗ̄ܘ̣ ܚܵܙܹ̇ܝܢܲܢ ܢܘܼܗܪܵܐ . ܐܸܢܕܹܝܢ ܘܐܵܦ ܛܲܝܒܿܘܼܬܼܵܐ ܫܸܡܫܵܐ ܡܸܬܼܝܲܕܼܥܵܢܵܐ ܐܝܼܬܹܝܗ̇ ܟܲܕܼ ܩܲܪܝܼܒܼܵܐ : ܘܲܡܓܲܪܓܼܵܐ ܘܲܡܫܲܕܠܵܐ ܘܡܲܥܒܿܕܼܵܐ ܘܲܡܥܝܼܪܵܐ : ܕܲܟܼܝܘܼܬܼܵܐ ܠܵ ܐܝܼܬܹܝܗ̇ ܕܒܼܵܗ̇ ܐܲܝܟܼ ܕܒܼܵܐܐܲܪ ܕܲܡܪܝܼܩ ܡ̣ܢ ܠܒܼܝܼܕܼܘܼܬܼܵܐ ܥܢܵܢܵܝܬܼܵܐ ܘܲܡܠܘܿܐܹ̈ܐ ܡܲܚܫ̈ܟܼܵܢܹܐ : ܦܫܝܼܩܵܐܝܼܬܼ ܡܸܬܼܡܲܬܼܚܝܼܢ ܠܘܵܬܲܢ ܙܲܠܝܼ̈ܩܲܝ ܫܸܡܫܵܐ ܘܲܒܼܢܘܼܗܪܵܐ ܪܓܼܝܼܓܼܵܐ : ܕܡܸܢܗܘܿܢ ܡܸܬܼܒܲܤܡܝܼܢܲܢ ܒܗܲܢܝܼܐܝܼܬܼ ܚܙܵܬܼܵܐ ܕܗܵܢܵܐ ܟܠ ܪܘܼܚܵܢܵܝܬܼܵܐ : ܚܓܼܝܼܪܵܐ ܚܙܵܬܼܵܐ ܡ̣ܢ ܦܘܼܪܫܵܢܵܐ : ܒܲܛܝܼܠ ܟܝܵܢܵܐ ܡ̣ܢ ܤܵܥܘܿܪܘܼܬܼܵܐ : ܓܠܝܼܙܵܐ ܢܲܦܫܵܐ ܡ̣ܢ ܕܲܠܡܲܪܓܵܫܘܼ ܒܗܸܢܝܵܢܹܗ ܕܫܸܡܫܵܐ ܬܪܲܝܵܢܵܐ ܕܲܕܼܢܝܼܚ ܥܲܠ ܟܠ : ܡܸܛܠ ܤܝܵܡܵܐ ܓܘܼܫܡܵܢܵܝܵܐ ܕܒܹܗ ܡܸܬܼܡܤܸܣ ܨܼܡܚܹܗ ܕܲܫܪܵܪܵܐ ܕܠܵܐ ܢܸܫܬܲܡܪܘܼܢ ܠܘܵܬܲܢ . ܡܵܕܹܝܢ : ܐܵܠܨܵܐܝܼܬܼ ܡܸܬܼܒܲܥ݁̈ܝܵܢ ܗܵܠܹܝܢ ܟܠܗܹܝܢ ܕܐܸܬܼܐܡܲܪ . ܘܡܸܛܠ ܕܲܠܡܲܚܤܸܢ ܟܠܗܹܝܢ ܗܵܠܹܝܢ ܕܠܵܐ ܒܘܼܨܵܪ ܡܸܫܬܲܟܼ̈ܚܢ ܒܚܲܕܼ ܒܲܪܢܵܫܵܐ : ܐܵܦܠܵܐ ܤܲܓܝܼ̈ܐܹܐ ܡܸܫܬܲܟܼܚܝܼܢ ܕܡܵܛܹ̇ܝܢ ܠܫܘܼܡܠܵܝܵܐ ܡܢܵܬܵܢܵܝܵܐ ܕܝܼܕܲܥܬܼܵܐ ܪܘܼܚܵܢܵܝܬܼܵܐ . ܚܲܤܝܼܪܘܼܬܼܵܐ ܡ̇ܢ ܕܐܲܝܟܼ ܗܵܟܲܢܵܐ : ܡ̣ܢ ܠܵܐ ܤܵܦܩܘܼܬܼܵܐ ܕܡܲܕܥܵܐ : ܡ̣ܢ ܠܵܐ ܚܢܵܝܘܼܬܼܵܐ ܕܢܝܼܫܵܐ :  pb. 474  ܡ̣ܢ ܠܵܐ ܡܥܲܬܕܘܼܬܹܗ ܕܨܸܒܼܝܵܢܵܐ : ܡ̣ܢ ܚܲܤܝܼܪܘܼܬܼܵܐ ܕܕܲܟܼܝܘܼܬܼܵܐ : ܡ̣ܢ ܠܵܐ ܫܟܼܝܼܚܘܼܬܼܗܘܿܢ ܕܫܲܒܵܠܹ̈ܐ : ܡ̣ܢ ܟܸܠܝܵܢܵܐ ܕܛܲܝܒܿܘܼܬܼܵܐ . ܠܵܐ ܠܲܡ ܝܵܐܹ̇ܐ ܥܘܼܬܼܪܵܐ ܠܤܲܟܼܠܵܐ : ܘܐܵܦܠܵܐ ܠܥܲܒܼܕܵܐ ܕܢܸܫܬܲܠܲܛ ܒܪܵܘܪ̈ܒܼܵܬܼܵܐ . ܡ̣ܢ ܥܘܼܘܵܟܹ̈ܐ ܕܙܲܒܼܢܵܐ : ܘܐܲܬܼܪܵܐ : ܘܦܲܪܨܘܿܦܵܐ .