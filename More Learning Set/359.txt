ܥܲܠ ܫܸܡܥܘܿܢ
                        ܟܹܐܦܵܐ ܟܲܕܼ ܐܸܡܸܿܪ ܠܹܗ ܡܵܪܲܢ ܙܸܠ ܠܵܟܼ ܠܒܸܣܬܲܪܝ ܣܵܛܵܢܵܐ ܕܝܼܠܹܗ ܕܩܲܕܝܼܫܵܐ ܡܵܪܝ ܝܲܥܩܘܿܒܼ ܡܲܠܦܵܢܵܐ ̣ ܡܐܡܪܐ ̣ ܟ ̣ ( ܕܥܲܠ ܫܸܡܥܘܿܢ ܟܹܐܦܵܐ ܟܲܕܼ ܐܸܡܸܿܪ ܠܹܗ ܡܵܪܲܢ : ܙܸܠ ܠܵܟܼ 1 ܠܒܸܣܬܲܪܝ 2 ܣܵܛܵܢܵܐ ̣( ܡܬܝ ̣ ܝܘ ̣ ܟܓ ܀ ܡܪܩܘܣ ̣ ܚ ̣ ܠܓ ̣) ܕܝܼܠܹܗ ܕܩܲܕܝܼܫܵܐ ܡܵܪܝ ܝܲܥܩܘܿܒܼ ܡܲܠܦܵܢܵܐ ̣ ܡܐܡܪܐ ̣ ܟ ̣ ( ܕܥܲܠ ܫܸܡܥܘܿܢ ܟܹܐܦܵܐ ܟܲܕܼ ܐܸܡܸܿܪ ܠܹܗ ܡܵܪܲܢ : ܙܸܠ ܠܵܟܼ 1 ܠܒܸܣܬܲܪܝ 2 ܣܵܛܵܢܵܐ ̣( ܡܬܝ ̣ ܝܘ ̣ ܟܓ ܀ ܡܪܩܘܣ ̣ ܚ ̣ ܠܓ ̣) ܒܟܼܠܗܘܿܢ ܡܹܐܡܪ̈ܲܝ ܠܵܟܼ ܩܵܪܹܐ ܐ̄ܢܵܐ ܒܪܵܐ ܫܲܪܝܼܪܵܐ : ܟܠܗܹܝܢ ܡܸܠܲܝ̈ ܒܵܟܼ ܢܸܬܼܝܲܗ̈ܒܵܢ ܫܘܼܒܼܚܵܐ ܠܐܲܒܼܘܼܟܼ ܀ 3 ܢܸܣܲܩ ܠܵܟܼ ܡܹܢܝ ܩܵܠ ܬܵܘܕܝܼܬܼܵܐ ܒܲܙܡܝܼܪ̈ܵܬܼܵܐ : ܟܲܕܼ ܬܵܢܹ̇ܐ ܐ̄ܢܵܐ ܡܹܐܡܪܵܐ ܕܫܘܼܒܼܚܵܟܼ ܒܲܟܼܢܘܼ̈ܫܵܬܼܵܟܼ ܀ ܢܸܗܘܸܐ ܠܵܟܼ ܦܘܼܡܝ ܦܝܼܪܡܵܐ ܕܩܵܠܹ̈ܐ ܒܲܪ ܐܲܠܵܗܵܐ : ܘܲܚܠܵܦ ܥܸܛܪܵܐ ܩܲܒܸܿܠ ܫܘܼܒܼܚܵܐ ܡ̣ܢ ܚܲܠܵܫܵܐ ܀ ܒܢܘܼܪܵܐ ܕܚܘܼܒܵܟܼ ܢܸܪܬܲܚ ܗܵܘܢܵܐ ܠܲܡܡܲܠܵܠܘܼ : ܟܲܕܼ ܡܸܬܼܓܵܘܙܲܠ ܫܘܼܦܪܹܗ ܕܫܲܪܒܵܟܼ ܨܹܝܕܼ ܫܵܡ̈ܘܿܥܹܐ ܀ ܕܹܒܼܚܵܐ ܫܲܠܡܵܐ ܢܸܗܘܘܿܢ ܡܹܐܡܪܹܿܐ ܕܗܲܝܡܵܢܘܼܬܼܵܟܼ : pb. 483 ܘܩܲܒܸܿܠ ܐܸܢܘܿܢ ܒܹܝܬܼ ܚܘܼܣܵܝܵܐ ܐܲܝܟܼ ܩܘܼܪܒܵܢܵܐ ܀ ܢܝܲܩܪܵܟܼ ܠܸܫܵܢܝ ܚܠܵܦ ܕܹܒܼ̈ܚܵܬܼܵܐ ܒܲܙܡܝܼܪ̈ܵܬܼܵܐ : ܘܲܒܼܟܼܠ ܩܵܠ̈ܝܼܢ ܟܠ ܬܵܘܕܝܼܬܼܵܐ ( ܬܸܬܿܕܲܒܲܚ 4 ؟) ܠܵܟܼ ܀ ܐܲܢ̄ܬܿ ܗ̣̄ܘ ܕܸܒܼܚܵܐ ܘܲܕܼܡܵܐ ̣ ̣ ܠܵܐ ܚܵܫ̇ܚܝܼܢ ܠܵܟܼ : ܩܵܠܲܝ̈ ܫܘܼܒܼܚܵܐ ܢܸܗܘܘܿܢ ܕܲܫܢܹ̈ܐ ܕܲܡܪܲܥܹܝܢ ܠܵܟܼ ܀ ܒܪܵܐ ܕܲܫ̣ܦܲܪ ܠܹܗ ܕܢܸܗܘܸܐ ܕܸܒܼܚܵܐ ܚܠܵܦ ܚܲܛܵܝܹ̈ܐ : ܢܸܙܡܲܪ ܠܵܟܼ ܦܘܼܡܝ ܫܘܼܒܼܚܵܐ ܫܲܦܝܵܐ ܒܩܵܠܵܐ ܪܵܡܵܐ ܀ ܪܵܡܲܐ ܗ̣̄ܝ ܡܸܠܬܼܵܟܼ ܡ̣ܢ ܡܲܠܵܠܹ̈ܐ ̣ ̣ ̣ : ܢܕܼܘܼܠ ܒܝܼ ܫܘܼܒܼܚܵܐ ܕܲܢܙܝܼܥ ܩܵܠܲܝ̈ ܥܲܠ ܬܸܫܒܿܘܿܚܬܵܟܼ ܀ ܠܪܵܘܡܹܗ ܕܡܹܐܡܪܵܟܼ ܐܸܣܲܩ ܐܸܡܫܘܿܚ ܠܵܐ ܡܵܛܹ̇ܐ ܐ̄ܢܵܐ : ܢܸܚܘܿܬܼ ܨܹܐܕܲܝ ܗ̤ܘ ܕܲܦܫܝܼܩ ܠܹܗ ܕܢܸܬܿܕܲܡܸܐ ܠܵܟܼ ܀ ܗ̤ܘ ܢܸܬܼܡܲܟܲܟܼ ܘܲܒܼܡܘܼܟܵܟܹܗ ܢܸܬܼܡܲܠܲܠ ܒܝܼ : ܕܐܸܣܲܩ ܐܸܢܵܐ ܠܐܲܝܟܵܐ ܕܐܝܼܬܼܵܘܗܝ ܠܵܐ ܡܸܫܟܲܚ ܐ̄ܢܵܐ ܀ ܐܸܢ ܗ̤ܘ ܫܲܪܒܵܟܼ ܠܵܐ ܡܸܬܿܬܲܚܬ̤ܐ ܠܥܘܼܡܩܵܐ ܪܲܒܵܐ : ܡܲܢ ܡܵܛܹ̇ܐ ܠܹܗ ܕܒܲܐܬܼܪܹܗ ܢܡܲܠܠܝܼܘܗܝ ܐܲܟܼܡܵܐ ܕܐܝܼܬܼܵܘܗܝ ܀ ܢܚܘܼܪ ܡܸܐܡܪܵܟܼ ܒܵܟܼ ܕܐܸܬܿܬܲܚܬܝܼܬܿ ܨܹܝܕܼ ܐܲܪ̈ܥܵܢܹܐ : ܘܒܲܐܬܼܪܵܟܼ ܢܹܐܬ̤ܐ ܘܗܵܐ ܐܸܬܼܡܲܠܲܠ ܡ̣ܢ ܚܲܠܵܫܹ̈ܐ ܀ ܡ̣ܢ ܥܸܠܵܝܹ̈ܐ ܪ̈ܵܘܡܹܐ ܢܲܓܼܕܵܟܼ ܚܘܼܒܹܗ ܕܐܲܒܼܘܼܟܼ : ܘܲܬܼܚܹܝܬܼ ܥܘܼ̈ܡܩܹܐ ܘܚܸܙܹ̈ܐ ܕܐܲܪܥܵܐ ܬܲܚܬܝܼ ܣܵܡܵܟܼ ܀ ܘܥܲܠ ܕܐܸܬܿܬܲܚܬܝܼܬܿ ܬ̤ܩܲܦ ܠܐܲܪܥܵܐ ܒܡܲܟܿܝܼܟܼܘܼܬܼܵܟܼ : ܗܵܐ ܥܲܦܪ̈ܵܢܹܐ ܡܡܲܠܠܝܼܢ ܫܲܪܒܵܟܼ ܟܲܕܼ ܚܲܠܵܫܝܼܢ ܀ pb. 484 ܢܚܸܬܿܬܿ ܡ̣ܢ ܪ̈ܵܘܡܹܐ ܘܗܵܐ ܥܲܬܿܝܼܪܝܼܢ ܥܙܼܡ̈ܩܹܐ ܡܸܢܵܟܼ : ܐܲܥܬܲܪ ܐܵܦ ܠܝܼ ܕܲܒܼܓܼܵܘ ܜܘܼܡܩܵܐ ܫܲܪܒܵܟܼ ܐܲܟܼܪܸܙ ܀ ܠܬܲܚ̈ܬܵܝܵܬܼܵܗ̇ 5 ܕܐܲܪܥܵܐ ܢܲܓܼܕܘܼܟܼ ܪ̈ܲܚܡܹܐ ܡܵܪܲܢ : ܘܡܸܛܠܗܵܢܵܐ ܡܝܼ̈ܬܹܐ ܡܲܠܠܘܼܟܼ ܒܲܬܼܚܘܼܡܲܝ̈ܗܘܿܢ ܀ ܠܐܲܬܼܪܵܟܼ ܪܵܡܵܐ ܡܲܢ̣ܘܼ ܡܨܸܐ ܗ̄ܘܼܵܐ ܢܸܬܼܥܲܠܸܐ ܗ̄ܘܼܵܐ : ܘܲܢܡܲܠܠܵܟܼ ܗ̄ܘܼܵܐ ܒܹܝܬܼ ܠܸܓܼܝܘܿܢܹ̈ܐ ܕܫܲܠܗܹܒܼܝܼܬܼܵܐ ܀ ܒܗܵܠܹܝܢ ܓܘܼ̈ܕܹܐ ܕܒܹܝܬܼ ܓܲܒܼܪܝܹܠ ܡ̇ܢ ܦܵܣܲܥ̇ ܗ̄ܘܼܵܐ : ܘܪܵܡܹ̇ܐ ܫܲܪܒܵܟܼ ܒܹܝܬܼ ܣܹܕܼܪܲܝܗܘܿܢ ܕܲܫܡܲܝܵܢܹ̈ܐ ܀ ܨܹܝܕܼ ܡܲܪܟܲܒܼܬܼܵܐ ܕܚܝܼܠܬܵܐ ܕܓܸܦܹ̈ܐ ܡ̇ܢ ܩܵܪܹܒܼ ܗ̄ܘܼܵܐ : ܘܲܡܙܝܼܥ ܡܹܐܡܪܵܟܼ ̣ ̣ ̣ ܙܵܘܥܵܐ ܕܪܵܘܡܵܐ ܪܲܒܵܐ ܀ ܒܐܘܼܪܚܵܐ ܕܓܼܘܼܡܪܹ̈ܐ ܕܠܵܐ ܡܸܬܼܓܲܫ̈ܫܵܢ ܡܲܢ ܪܵܕܹܐ ܗ̄ܘܼܵܐ : ܐܵܙܹ̇ܠ ܚܵܙܹ̇ܐ ܘܐܵܬܹܿܐ ܐܵܡܲܪ ܠܐܲܪܥܵܐ ܫܲܪܒܵܟܼ ܀ ̇ ̇ ̇ 6 ܕܐܝܼܬܼܵܘܗܝ ܒܹܝܬܼ ܠܵܟܼ ܠܐܲܒܼܘܼܟܼ ܡ̇ܢ ܩܵܐܹ̇ܡ ܗ̄ܘܼܵܐ : ܘܦܵܬܲܚ̇ ܦܘܼܡܹܗ ̇ ̇ ̇ 7 ܕܣܲܓܿܝܼܐܝܼܢ ܠܵܟܼ ܀ ܠܵܘ ܐ̄ܢܵܫ ܬܲܡܵܢ ܐܲܙܝܼܥ ܫܲܪܒܵܟܼ ܐܲܢ̄ܬܿ ܐܸܬܿܬܲܚܬܝܼܬܿ : ܨܹܝܕܼ ܚܲܛܵܝܹ̈ܐ ܘܗܵܐ ܙܵܡ̇ܪܝܼܢ ܠܵܟܼ ܒܠܸܫܵܢܲܝ̈ܗܘܿܢ ܀ ܒܥܘܼܡܩܵܐ ܕܡܝܼ̈ܬܹܐ ܕܵܩ̣ܵܟܼ ܗܵܘܢܵܐ ܘܐܲܪܡܝܼ ܩܵܠܵܐ : ܕܢܸܩܥܸܐ ܒܙܵܘܥܵܐ ܕܪܲܒܿ ܗ̣̄ܘ ܬܲܗܪܵܟܼ ܒܲܪ ܐܲܠܵܗܵܐ ܀ ܒܟܸܢܫܵܐ ܡܫܲܦܠܵܐ ܕܲܬܼܚܹܝܬܼ ܐܲܪܥܵܐ ܚ̣ܙܵܟܼ ܪܸܥܢܵܝܵܐ : ܘܗܵܐ ܡܙܝܼܥ ܫܘܼܒܼܚܵܐ ܠܪܵܘܡܹܗ ܕܐܲܒܼܘܼܟܼ ܡܸܛܠܵܬܼܵܟܼ ܀ pb. 485 ܚܙܵܬ̤ ܬܲܪܥܝܼܬܼܵܐ ܚܠܹܝ̈ܠܲܝ ܩܲܒܼܪܹ̈ܐ ܕܢܲܗܝܼܪܝܼܢ ܒܵܟܼ : ܘܢܸܗܪܲܬ̤ ܐܵܦ ܗ̤ܝ ܬܡܲܠܸܠ ܫܲܪܒܵܟܼ ܒܲܫܒܼܵܒܼܘܼܬܼܵܟܼ ܀ ܗܵܪܟܵܐ ܠܘܵܬܲܢ ܥܲܡܲܢ ܒܐܲܬܼܪܲܢ ܡܸܬܼܗܲܦܲܟܼ ܗ̣̄ܘܲܝܬܿ : ܘܕܲܨܒܸܵܐ ܐܲܒܼܵܐ ܘܚܲܠܛܵܟܼ ܥܲܡܲܢ ܗܵܐ ܡܲܠܸܠܢܵܟܼ ܀ ܐܵܦܠܵܐ ܗܵܪܟܵܐ ܒܝܵܟܹ̈ܐ ܚܙܲܝܢܵܟܼ ܡܵܪܹܐ ܣܵܟܹ̈ܐ : ܕܲܠܘܵܬܲܢ ܗ̣̄ܘܲܝܬܿ ܘܲܠܘܵܬܼ ܐܲܒܼܘܼܟܼ ܘܡܲܢ ܣܵܦܹ̇ܩ ܠܵܟܼ ܀ ܠܥܸܠ ܡ̣ܢ ܣܵܟܲܐ ܗ̣̄ܝ ܟ̱ܠܵܗ̇ ܐܘܼܪܚܹܗ ܕܒܲܪ ܐܲܠܵܗܵܐ : ܘܐܲܝܢܵܐ ܕܲܣܵܒܼܵܪ ܕܲܡܣܲܝܸܟܼ ܠܵܗ̇ ܠܵܐ ܪܵܕܹܐ ܒܵܗ̇ ܀ ܪܵܡ ܓܸܠܝܵܢܹܗ ܘܐܸܠܵܐ ܙܡܲܪܬܹܗ ܗܲܝܡܵܢܘܼܬܼܵܐ : ܒܩܵܠܹ̈ܐ ܦܫܝܼ̈ܛܹܐ ܠܵܐ ܐܝܼܬܼ ܦܘܼܡܵܐ ܕܢܸܬܼܢܸܐ ܫܲܪܒܹܿܗ ܀ ܐܸܢ ܒܝܼܕܲܥܬܼܵܐ ܐ̄ܢܵܫ ܩܵܪܹܒܼ ܠܹܗ ܡܸܬܿܕܵܘܲܕܼ ܠܹܗ : ܐܸܢ ܕܹܝܢ ܒܵܥܹ̇ܐ ܒܗܲܝܡܵܢܘܼܬܼܵܐ ܡܸܫܟܲܚ ܗ̣̄ܘ ܠܹܗ ܀ ܚܵܒܼ ܝܲܕܼ̈ܥܵܬܼܵܐ ܘܒܸܛܠܲܬ̤ ܟ̱ܠܵܗ̇ ܚܲܟܿܝܼܡܘܼܬܼܵܐ : ܘܲܒܼܨܲܝܵܕܼ̈ܐ ܒܨܝܼܪܹ̈ܐ ܕܢܘܼ̈ܢܹܐ ܕܢܲܚ̣ ܝܘܼܠܦܵܢܹܗ ܀ ܣܵܦܿܪܹ̈ܐ ܐܲܚܦܲܪܘ ܘܲܡܦܲܫ̈ܩܵܢܹܐ ܗܘ̤ܵܘ ܠܲܩܠܵܠܵܐ : ܕܲܒܼܗܸܕܼܝܘܿܛܹ̈ܐ ܠܒܲܟܼܬܹܗ ܣܒܲܪܬܼܵܐ ܠܥܵܠܡܵܐ ܟ̱ܠܹܗ ܀ ܓܙܲܡ̣ܘ ܚܲܟܿܝܼ̈ܡܹܐ ܘܡܵܐ ܕܐܸܙܕܵܘܙܝܼܘ ܥܲܠ ܡܹܐܬܼܝܼܬܹܗ : ܕܲܢܡܲܠܠܘܼܢܹܗ ܢܦܲܠ̣ܘ 8 ܡ̣ܢ ܩܘܼܫܬܵܐ ܗܘ̤ܵܘ ܫܵܢܲܝ̈ܵܐ ܀ ܦܝܼܠܵܣ̈ܘܿܦܹܐ ܬܗܲܪܘ ܘܐܸܬܿܕܵܘܲܕܼܘ ܘܲܗܘ̤ܵܘ ܣܲܟܼ̈ܠܹܐ : ܕܲܠܗܸܕܼܝܘܿܛܹ̈ܐ ܚ̣ܙܵܘ ܟܲܕܼ ܡܲܠܦܝܼܢ ܚܲܟܿܝܼܡܘܼܬܼܵܐ ܀ ܗܵܠܹܝܢ 9 ܕܐܸܬܼܡܵܠܝ ܐܲܚܝܼܕܼܝܼܢ ܗ̄ܘܼܵܘ ܠܲܡܨܝܼ̈ܕܼܵܬܼܵܐ : pb. 486 ܗܵܐ ܟܦܝܼܦ ܥܘܼܫܢܹܗ ܕܥܵܠܡܵܐ ܘܡܲܪܟܲܢ ܕܢܸܫܡܲܥ ܐܸܢܘܿܢ ܀ ( ܨܲܠܝܵܐ ܐܸܕܼܢܵܗ ܕܐܲܪܥܵܐ ܕܬܸܫܡܲܥ ܠܲܓܼܠܝܼܠܵܝܹ̈ܐ : ܘܫܵܝܿܛܵܐ ܠܣܵܦܪܹ̈ܐ ܕܒܹܪܘܿ ܘܝܵܘܵܢ ܚܲܟܿܝܼ̈ܡܵܬܼܵܐ 10 ܐ̄ܢܵܫܵܐ ܣܢܝܼܩܹ̈ܐ ܕܠܵܐ ܒܸܢܝܵܢܹ̈ܐ ܘܠܵܐ ܩܸܢܝܵܢܹ̈ܐ : ܟܦܹܝܢ ܩܘܼܕܼܡܲܝܗܘܿܢ ܡܵܪ̈ܲܝ ܕܲܗܒܼܵܐ ܒܩܘܼܪ̈ܒܵܢܲܝܗܘܿܢ 11 ܀ ܩܛܝܼܠ ܪܲܒܿ ܚܲܝܠܵܐ ܘܥܲܒܼܕܵܘ̈ܗܝ ܓܵܙܡ̇ܝܼܢ ܥܲܠ ܙܵܟܼܘܼܬܼܵܐ : ܘܲܒܼܗܵܘ̇ ܕܲܩܛܝܼܠ ܐܲܚܕܘܼܗ̇ ܠܐܲܪܥܵܐ ܕܒܲܫܡܹܗ ܬ̤ܬ̤ܒܼ ܀ ܡܵܐܢܹ̈ܐ ܣܦܝܼ̈ܩܲܝ ܡ̣ܢ ܝܑܼܕܲܥܬܼܵܐ ܓܒܼܵܐ ܠܝܼܕܲܥܬܹܗ : ܕܠܵܐ ܗ̄ܘܼܵܐ ܒܕܼܝܼܠܗܘܿܢ ܐܸܠܵܐ ܒܕܼܝܼܠܹܗ ܢܫܲܕܲܪ ܐܸܢܘܿܢ ܀ ܦܲܩܸܕܼ ܐܸܢܘܿܢ ܕܲܠܩܸܢܝܵܢܹܗ ܕܥܵܠܡܵܐ ܢܲܪܦܘܿܢ : ܕܟܼܠܹܗ ܥܵܠܡܵܐ ( ܢܸܗܘܸܐ ܕܝܼܠܗܘܿܢ 12 ܟܲܕܼ ܡܸܣܟܹܿܢܝܼܢ ܀ ܒܗܵܠܹܝܢ ܕܝܼܠܹܗ ܐܲܥ̣ܬܲܪ ܐܸܢܘܿܢ ܘܐܵܘܪܸܒܼ ܐܸܢܘܿܢ : ܟܲܕܼ ܡ̣ܢ ܕܝܼܠܗܘܿܢ ܐܵܦܠܵܐ ܡܸܕܹܡ ܦܵܫ̣ ܨܹܐܕܲܝܗܘܿܢ ܀ ܐܸܠܵܐ ܒܡܵܘܬܹܗ ܠܵܐ ܐܸܬܼܢܲܨܲܚܘ ܚܲܝ̈ܠܵܘܵܬܹܗ : ܘܐܲܝܢܵܐ ܕܒܼܵܗܹ̇ܬܼ ܢܵܘܕܹܐ 13 ܒܡܵܘܬܹܗ ܠܵܘ ܕܝܼܠܹܗ ܗ̣̄ܘ ܀ ܠܫܸܡܥܘܿܢ ܓܲܒܼܝܵܐ 14 ܥܵܠ ܕܐܸܡܲܪ ܠܹܗ ܚܵܣ ܠܵܟܼ ܕܲܬܼܡܘܼܬܼ : ܩ̣ܪܵܝܗܝ ܣܵܛܵܢܵܐ ܘܠܵܐ ܢܣܲܒܼ ܒܐܲܦܵܘ̈ܗܝ ܟܲܕܼ ܪܵܚܹ̇ܡ ܠܹܗ ܀ ܠܗܵܘ̇ ܬܲܠܡܝܼܕܼܵܐ ܕܲܗܘ̤ܵܐ 15 ܟܹܐܦܵܐ ܠܥܹܕܬܵܐ ܕܲܒܼܢܵܐ : ܘܝܲܗ̣̄ܒܼ ܠܹܗ ܩܠܝܼ̈ܕܹܐ ܕܪܵܘܡܵܐ ܘܥܘܼܡܩܵܐ ܡܸܛܠ ܚܘܼܒܹܗ ܀ pb. 487 ܡܸܛܠ ܕܲܚ̣ܙܵܐ ܕܠܵܐ ܫܲܦܝܼܪ ܠܹܗ ܡܵܘܬܹܗ ܩܲܦ̣ܚܹܗ : ܘܐܲܝܟܼ ܕܲܒܼܪܘܼܓܼܙܵܐ ܩ̣ܪܵܝܗܝ ܣܵܛܵܢܵܐ ܠܪܹܫ ܬܲܠܡ̈ܝܼܕܹܐ ܀ ܘܐܸܠܘܼ ܐܝܼܬܼ ܠܝܼ 16 ܚܘܼܒܵܐ ܕܚܵܒܹܿܨ ܥܲܠ ܝܘܼܠܦܵܢܵܐ : ܡܙܝܼܥ ܗ̄ܘܹܿܝܬܼ ܗܵܫܵܐ ܗܵܢܵܐ ܫܲܪܒܵܐ ܠܡܘܿܢ 17 ܐܸܬܼܡܲܠܲܠ ܀ ܫܠܝܼܚܵܐ ܓܲܒܼܝܵܐ ܕܐܵܦ ܫܲܬܼܐ̱ܣܬܼܵܐ ܠܥܹܕܬܵܐ ܣܵܡܹܗ : ܠܡܘܿܢ2 ܣܵܛܵܢܵܐ ܒܵܬܲܪ ܩܲܠܝܼܠ ܩܵܪܹܐ ܗ̄ܘܼܵܐ ܠܹܗ ܀ ܚܘܼܒܵܐ ܗ̣̄ܘ ܟܵܠܹ̇ܐ ܕܢܸܨܠܸܐ ܐܸܕܼܢܹܗ ܕܠܵܐ ܚܸܪܝܵܢܵܐ : ܘܐܸܢ ܐܝܼܬܼ ܚܘܼܒܵܐ ܐܝܼܬܼ ܗ̣̄ܘ ܡܸܠܬܼܵܐ ܕܡܲܠܝܵܐ ܫܘܼܦܪܹ̈ܐ ܀ ܢܹܐܡܲܪ ܗܵܫܵܐ ܠܡܘܿܢ ܐܸܨܛܲܥܲܪ ܗ̣ܵܘ ܬܲܠܡܝܼܕܼܵܐ : ܟܲܕܼ ܣܵܛܵܢܵܐ ܩ̣ܪܵܝܗܝ ܦܵܪܘܿܩܲܢ ܐܲܝܟܼ ܕܐܸܡܲܪܢܲܢ ܀ ܣܵܢܹ̇ܐ ܐ̄ܢܵܫܵܐ ܚܣܲܡ̣ ܗ̄ܘܼܵܐ ܒܫܸܡܥܘܿܢ ܥܲܠ ܕܝܼܪܸܒܼ ܗ̄ܘܼܵܐ : ܘܐܸܬܼܦܲܪܲܣ ܗ̄ܘܼܵܐ ܕܲܢܣܝܼܡ ܡܘܼܡܵܐ ܒܗܵܘܿ ܫܲܦܝܼܪܵܐ ܀ ܚ̣ܙܵܝܗܝ ܗ̄ܘܼܵܐ ܕܲܓܼܒܸܐ ( ܘܫܲܦܝܼܪ ܘܕܼܟܸܐ ܘܲܡܠܸܐ ܢܘܼܗܪܵܐ 18 : ܘܪܵܡ ܒܲܫܪܵܪܹܗ ܘܡܲܠܝܵܐ ܫܘܼܦܪܹ̈ܐ 19 ܗܲܝܡܵܢܘܼܬܹܗ ܀ ܫܡܲܥ̣ ܗ̄ܘܼܵܐ ܕܩܲܒܸܿܠ̣ ܗܵܘ̇ ܓܸܠܝܵܢܵܐ ܡ̣ܢ ܒܹܝܬܼ ܐܲܒܼܵܐ : ܕܐܲܝܟܼ ܒܲܪ ܐ̄ܪܵܙܵܐ ܝܑܼܠܸܦ̣ ܠܲܫܡܹܗ ܕܝܼܚܝܼܕܼܵܝܵܐ ܀ ܚ̣ܵܪ ܒܹܗ ܕܲܫܩܲܠ̣ ܛܘܼܒܼܵܐ ܪܲܒܵܐ ܡ̣ܢ ܦܵܪܘܿܩܲܢ : ܘܲܥܬܲܪ 20 ܘܐܲܡܠܸܟܼ ܐܵܦ ܡ̣ܢ ܛܘܼ̈ܒܹܐ ܘܡ̣ܢ ܓܸܠܝܵܢܹ̈ܐ ܀ ܫܡܲܥ̣ ܕܐܸܬܿܬܿܣܝܼܡ ܠܹܗ ܫܡܵܐ ܫܲܦܝܼܪܵܐ ܕܢܸܗܘܸܐ ܟܹܐܦܵܐ : ܘܲܠܒܸܢܝܵܢܵܐ ܕܒܹܝܬܼ ܡܲܠܟܿܘܼܬܼܵܐ ܗܘ̤ܵܐ ܫܲܬܼܐ̱ܣܬܼܵܐ 21 ܀ pb. 488 ܚ̣ܙܵܝܗܝ ܗ̄ܘܼܵܐ ܠܡܵܪܹܗ ܕܝܲܗ̣̄ܒܼ ܠܹܗ ܩܠܝܼ̈ܕܹܐ ܕܓܲܙܵܐ ܟ̱ܠܹܗ : ܕܢܸܗܘܸܐ ܦܵܩܹ̇ܕܼ ܠܪܵܘܡܵܐ 22 ܘܥܘܼܡܩܵܐ ܡܵܪܵܢܵܐܝܼܬܼ ܀ ܫܡܲܥ̣ ܗ̄ܘܼܵܐ ܕܲܢܦܲܩ̣ ܗܵܘ̇ ܦܘܼܩܕܵܢܵܐ ܥܠܵܘܗܝ ܕܲܫܠܝܼܚܵܐ : ܕܐܵܦ ܒܲܫܡܲܝܵܐ ܢܸܗܘܸܐ ܫܲܠܝܼܛ ܫܵܪܹܐ ܘܐܵܣܲܪ ܀ ܚ̣ܙܵܝܗܝ ܗ̄ܘܼܵܐ ܕܐܸܬܼܡܵܠܝ ܨܲܝܵܕܼܵܐ ܗ̄ܘܼܵܐ ܘܝܵܘܡܵܢ ܐܲܡܠܸܟܼ : ܘܲܚܣܲܡ̣ ܘܝܼܩܸܕܼ ܘܲܛܪܲܦ̣ ܐܝܼܕܼܵܘ̈ܗܝ ܟܲܕܼ ܡܸܬܼܡܲܪܡܲܪ ܀ ܫܡܲܥ̣ ܗ̄ܘܼܵܐ ܕܥܹܕܬܵܐ ܡܸܬܼܒܲܢܝܵܐ ܠܵܗ̇ 23 ܕܲܣܚܝܼܦܵܐ ܗ̄ܘܼܵܬܼ : ܘܠܹܗ ܘܲܠܡܵܘܬܵܐ ܛܵܪܕܝܼܢ ܡܸܢܵܗ̇ ܕܠܵܐ ܢܸܥܘܿܠ ܠܵܗ̇ ܀ ܝܑܼܠܸܦ̣ ܣܵܢܐܵܐ ܕܡܸܬܼܥܲܩܪܵܐ ܠܵܗ̇ ܫܝܘܿܠ ܒܹܝܬܼ ܓܲܙܹܗ : ܘܡܸܬܼܒܲܢܝܵܐ ܠܵܗ̇ ܥܹܕܬܵܐ ( ܕܒܼܘܼܟܼܪܹ̈ܐ ܥܲܠ ܬܲܠܡܝܼܕܼܵܐ 24 ܀ ܫܡܲܥ̣ ܗ̄ܘܼܵܐ ܕܢܵܦ̇ܠܝܼܢ ܚܵܝ̇ܒܿܝܼܢ 25 ܒܵܛ̇ܠܝܼܢ ܡܘܼ̈ܟܼܠܹܐ ܕܲܫܝܘܿܠ : ܘܐܵܚ̇ܕܵܐ ܥܹܕܬܵܐ ( ܪ̈ܵܘܡܹܐ ܘܥܘܼܡ̈ܩܹܐ 26 ܘܥܵܠܡܵܐ ܟ̱ܠܹܗ ܀ ܐ̄ܬܲܬ̤ ܠܹܗ ܪܓܸܫܬܼܵܐ ܕܐܘܼܪܚܵܐ ܕܲܥܕܹܢ ܡܸܬܼܦܲܬܼܚܵܐ 27 ܠܵܗ̇ : ܘܗܵܘܝܵܐ ܗܦܵܟܼܬܵܐ ܕܐܵܕܼܵܡ 28 ܢܸܦܢܸܐ ܥܲܠ ( ܝܵܪܬܿܘܼܬܹܗ ܀ ܡ̣ܢ 29 ܫܘܼܘܕܵܝܵܘ̈ܗܝ ܕܲܒܼܪܵܐ 30 ܝܑܼܠܸܦ̣ ܗܵܘ̇ ܛܲܪܟܵܢܵܐ : ܕܟܼܠ ܡܘܿܢ ܕܲܣܼܪܲܚ ܡܲܬܼܩܸܢ ܗ̣̄ܘ ܠܹܗ ܘܟܸܢ ܡܸܬܼܥܲܠܸܐ ܀ ܐܸܬܿܬܿܥܝܼܩ ܒܝܼܫܵܐ ܒܗܠܹܝܢ ܕܲܫܡܲܥ̣ ܡܸܛܠ ܫܸܡܥܘܿܢ : ܘܣܵܡ̣ ܗ̄ܘܼܵܐ ܣܪܝܼܚܵܐ ܥܠܵܘܗܝ ܕܲܫܠܝܼܚܵܐ ܠܡܵܘܒܵܕܼܘܼܬܹܗ ܀ ܐܸܡܲܪ ܗ̄ܘܼܵܐ ܓܹܝܪ ܕܲܠܫܲܬܼܐ̱ܣܬܼܵܐ ܪܲܒܿܬܼܵܐ ܐܸܛܪܸܐ : pb. 489 ܘܗܵܐ ܙܵܥ̣ ܟ̱ܠܹܗ ܗܵܘ̇ ܒܸܢܝܵܢܵܐ ܒܪܵܘܡܵܐ ܕܲܚܛܲܦ̣ ܀ ܐܸܢ ܬܲܠܡܝܼܕܼܵܐ ܢܸܫܪܲܥ ܩܲܠܝܼܠ ܐܲܝܟܼ ܕܲܠܡܸܦܲܠ : ܥܹܕܬܵܐ ܙܵܝ̇ܥܵܐ ܕܐܸܠܵܐ 31 ܙܵܝ̇ܥܵܐ ܪܲܒܿ ܗ̣̄ܘ ܫܸܦܠܲܢ ܀ ܐܸܢܗ̤ܘ ܕܗܵܢܵܐ ܕܲܗܘ̤ܵܐ ܟܹܐܦܵܐ ܢܢܘܼܕܼ ܐܵܘ ܢܸܨܠܸܐ : ܐܵܦ ܒܸܢܝܵܢܵܐ ܕܲܥܠܵܘܗܝ ܩܵܐܹ̇ܡ ܡܸܬܼܪܲܦܸܐ ܠܹܗ ܀ ܠܫܸܡܥܘܿܢ ܐܸܨܠܸܐ ܦܲܚܵܐ ܕܢܸܦܸܠ ( ܘܐܸܢ ܢܵܦܹ̇ܠ ܠܹܗ : ܗܵܐ 32 ܨܝܼܕܼ ܟ̱ܠܹܗ ܟܸܢܫܵܐ ܕܢܸܫܪܹ̈ܐ ܕܢܲܩܝܼܦܝܼܢ ܠܹܗ ܀ ܬܪܸܥܣܲܪ ܗܵܘܹ̇ܝܢ ( ܘܐܸܢ ܚܲܕܼ ܐܸܠܒܿܘܿܟܼ 33 ܗܵܘ̇ ܩܲܕܼܡܵܝܵܐ : ܟܠܗܘܿܢ ܚܲܒܼܪ̈ܵܘܗܝ ܥܲܡܹܗ ܐܵܬܹ̇ܝܢ ܨܹܝܕܼ ܚܸܫܘܿܟܼܵܐ ܀ ܐܸܢ ܐܵܚܹ̇ܕܼ ܐ̄ܢܵܐ ܠܪܹܫܹܗ ܕܟܸܢܫܵܐ ܡܸܬܼܒܲܕܲܪ ܠܹܗ : ܕܐܸܢ 34 ܡܸܬܼܟܲܢܲܫ ܕܘܼܪ̈ܟܵܬܼܝ ܥܵܛܹ̇ܐ ܡ̣ܢ ܦܸܢ̈ܝܵܬܼܵܐ ܀ ܠܗܵܘ̇ ܪܹܫ ܓܘܼܕܵܐ ܕܲܫܠܝܼܚܘܼܬܼܵܐ ܐܸܢ ܦܵܟܲܪ ܐ̄ܢܵܐ : ܟ̱ܠܵܗ̇ ܥܵܪܩܵܐ ܘܒܼܵܛ̇ܠܵܐ ܣܒܲܪܬܼܵܐ ܡ̣ܢ ܦܸܢ̈ܝܵܬܼܵܐ ܀ ܐܸܢ ܒܲܫܪܵܪܹܗ ܩܵܐܹ̇ܡ 35 ܫܸܡܥܘܿܢ ܪܹܫ ܬܲܠܡܝܼ̈ܕܹܐ : ܗܵܐ ܡܲܦܘܼܠܬܵܐ ܕܝܼܠܝ ܘܲܕܼܡܵܘܬܵܐ ܟܢܵܬܼܝ ܚܲܒܿܝܼܒܼܵܐ ܀ ܐܸܢ ( ܬܲܠܡܝܼܕܼܵܐ ܡܩܵܘܸܐ ܒܫܘܼܦܪܵܗ̇ ܕܗܵܝ̇ ܬܵܘܕܝܼܬܼܵܐ : ܟ̱ܠܵܗ̇ 36 ܐܲܪܥܵܐ ܝܵܠ̇ܦܵܐ ܡܸܢܹܗ ܘܛܵܥ̇ܝܵܐ ܝܘܼܠܦܵܢܝ ܀ ܐܸܢ ܠܲܩܠܝܼܕܼܵܘ̈ܗܝ ܠܵܐ ܚܵܛܹ̇ܦ ܐ̄ܢܵܐ ܒܚܲܕܼ ܡ̣ܢ ܐܸܣܟܹܿܝܡ : ܡܲܦܸܩ ܥܘܼܬܼܪܵܐ ܡ̣ܢ ܒܹܝܬܼ ܐܲܒܼܵܐ ܘܲܡܒܲܙܲܚ ܒܝܼ ܀ pb. 490 ܥܵܐܹ̇ܠ ܩܵܐܹ̇ܡ ܥܲܠ ܒܹܝܬܼ ܓܲܙܵܐ ܕܐܲܠܵܗܘܼܬܼܵܐ : ܘܲܡܦܲܪܢܸܣ ܠܹܗ ܠܥܵܠܡܵܐ ܒܥܘܼܬܼܪܵܐ ܘܠܝܼ ܛܵܥܹ̇ܐ ܠܝܼ ܀ ܘܗܵܘܹ̇ܝܢ ܒܸܙܚܵܐ ܟܠܗܘܿܢ ܨܲܠܡܲܝ̈ 37 ܒܐܲܬܼܪ̈ܵܘܵܬܼܵܐ : ܘܡܸܬܿܬܲܒܼܪܵܐ ܠܵܗ̇ ( ܩܲܪܢܵܗ ܪܵܡܬܼܵܐ 38 ܕܲܦܬܲܟܼܪܘܼܬܼܵܐ ܀ ܘܒܼܵܛ̇ܠܝܼܢ ܚܲܓܲܝ̈ ܥܹܐܕܲܝ̈ ( ܟܸܢܫܲܝ̈ ܡ̣ܢ ܐܲܪܥܵܬܼܵܐ : ܘܚܵܕܼܪܝܼܢ ܟܘܼܡܪ̈ܲܝ ܐܵܘ ܡܸܬܿܕܲܒܼܪܝܼܢ ܨܹܝܕܼ ܐܲܠܵܗܵܐ 39 ܀ ܘܗܵܘ̇ܝܵܐ ܒܸܙܚܵܐ ܟ̱ܠܵܗ̇ ܐܸܣܦܹܪ ܕܐܲܠܵܗ̈ܵܬܼܵܐ : ܘܢܵܦ̇ܠܝܼܢ ܒܐܲܪܥܵܐ ܦܬܲܟܼܪܹ̈ܐ ܪ̈ܵܡܹܐ ܕܐܲܩܝܼܡܹ̇ܬܼ ܒܵܗ̇ ܀ ܐܸܢܗܘ̤ ܕܫܸܡܥܘܿܢ ܠܵܐ ( ܡܸܬܼܪܲܦܸܐ ܡ̣ܢ ܬܵܘܕܝܼܬܹܗ 40 : ܠܵܐ ܩܵܐܹ̇ܡ ܐ̄ܢܵܐ ܘܐܸܥܪܘܿܩ ܐܝܼܬܼ ܠܝܼ ܡ̣ܢ ܝܘܼܠܦܵܢܹܗ ܀ ܚܣܵܡܵܐ ܪܲܒܵܐ ܚܣܲܡ̣ ܣܵܛܵܢܵܐ ܒܗܵܘ̇ ܬܲܠܡܝܼܕܼܵܐ : ܘܲܨܠ̣ܵܐ ܦܲܚܹ̈ܐ 41 ܘܲܛ̣ܡܲܪ ܢܸܫܒܹ̈ܐ ܠܗܵܘ̇ ܫܲܪܝܼܪܵܐ ܀ ܘܐܸܢ ܥܲܠ ܡܵܪܹܗ ܐܲܥܝܼܪ ܕܲܪܵܐ ܣܲܟܼܠܵܐ ܕܲܛ̣ܥܵܐ : ܠܘܼܩܒܲܠ ܥܲܒܼܕܵܐ ܟܡܵܐ ܗ̣̄ܘ ܓܵܙܹ̇ܡ ܗ̄ܘܼܵܐ ܠܲܡܕܼܵܘܵܕܼܘ̣ ܀ ܥܲܡ ܐܲܠܵܗܵܐ ܕܡ̣ܢ ܐܲܠܵܗܵܐ ܥ̣ܒܲܕܼ ܬܲܟܼܬܿܘܼܫܵܐ : ܥܲܠ ܒܲܪܢܵܫܵܐ ܟܡܵܐ ܣܵܥܹ̇ܐ ܗ̄ܘܼܵܐ ܒܡܲܪܵܚܘܼܬܹܗ ܀ ܒܪܲܒܵܐ ܫܲܪܝܼ ( ܘܐܸܬ̤ܵܐ ܠܹܗ ܬܘܼܒܼ 42 ܨܹܝܕܼ ܬܲܠܡܝܼܕܼܵܐ : ܕܲܒܼܟܼܠ ܥܸܠ̈ܠܵܢ ܛܘܼܥܚܲ ܬܲܡܠܸܟܼ ܡܸܬܼܦܲܪܲܣ ܗ̄ܘܼܵܐ ܀ ܙܩܲܦ̣ ܚܸܫܘܿܟܼܵܐ ܠܘܼܩܒܲܠ ܢܘܼܗܪܵܐ ܕܢܸܬܼܟܲܬܲܫ ܗ̄ܘܼܵܐ : pb. 491 ܘܲܟܼܡܵܐ ܕܡܸܫܟܲܚ ܐܲܩܝܼܡ ܓܲܒܵܐ ܕܠܵܐ ܢܸܬܼܦܲܪܣܸܐ ܀ ܐܲܡܪܲܚ̣ ܒܝܼܫܵܐ ܘܲܥ̣ܒܲܕܼ ܕܲܪܵܐ ܥܲܡ ܦܵܪܘܿܩܲܢ : ܘܟܲܕܼ ܐܸܫܬܲܗܝܼ ܢܦܲܠ̣ ܐܲܝܟܼ ܒܲܪܩܵܐ ܠܥܹܝܢ ܡܲܠܲܐܟܹ̈ܐ 43 ܀ ܘܙܵܥ̣ ܘܐܸܬܿܕܵܘܲܕܼ ܘܐܲܪܦܝܼ ܐܝܼܕܼܵܘ̈ܗܝ ܡ̣ܢ ܙܵܟܼܘܼܬܼܵܐ : ܘܝܲܕܼܥܹܗ ܠܲܒܼܪܵܐ ܕܡܲܢ̣ܘܼ ܘܒܲܪ ܡܲܢ ܘܐܲܗܡ̣ܝܼ ܡܸܢܹܗ ܀ ܘܫܲܪܝܼ ܡܲܪܟܸܢ ܒܲܝܢܵܬܼ ܟܸܢܫܹ̈ܐ ܕܲܝܗܘܼ̈ܕܼܵܝܹܐ : ܘܡܲܠܸܦ ܟܸܫ̈ܠܹܐ ܠܟܼܵܗ̈ܢܹܐ ܘܣܵܦ̇ܪܹ̈ܐ ܘܙܲܕܘܼ̈ܩܵܝܹܐ ܀ ܘܥܵܐܹ̇ܠ ܟܵܡܹ̇ܢ 44 ܒܲܡܨܲܥܪ̈ܵܢܹܐ ܘܢܵܣ̈ܒܲܝ ܒܐܲܦܹ̈ܐ : ܕܢܸܬܼܒܲܣܲܡ ܗ̄ܘܼܵܐ ܒܓܼܘܼܕܵܦܲܝ̈ܗܘܿܢ ܕܥܲܠ ܫܲܪܝܼܪܵܐ ܀ ܘܲܡܚܲܪܟܸܫ ( ܗ̄ܘܼܵܐ ܟܠ ܟܲܪ ܕܲܣܥܲܪ 45 ܚܲܝ̈ܠܹܐ ܡܵܪܲܢ : ܕܲܚܠܵܦ ܫܘܼܒܼܚܵܐ ܢܥܝܼܪ ܦܘܼ̈ܠܵܓܹܐ ܡ̣ܢ ܚܲܙܵܝܹ̈ܐ ܀ ܘܡ̣ܢ ܐܵܬܼ̈ܘܵܬܼܵܐ ܕܲܣ̣ܥܲܪ ܡܵܪܲܢ ܠܹܗ ܚܵܛܹ̇ܦ ܗ̄ܘܼܵܐ : ( ܕܲܒܼܥܸܠܙܒܼܘܿܒܼ ܠܲܡ ܐܲܦܸܩ̣ ܕܲܝܘܹ̈ܐ ܘܠܵܘ ܝܑܼܚܝܼܕܼܵܐ 46 ܀ ܒܲܙܒܲܢ ܟܵܗ̈ܢܹܐ ܥ̣ܒܲܕܼ ܠܹܗ ܚܲܒܼܪܹ̈ܐ : ܒܲܙܒܿܢ ܪܹ̈ܫܹܐ ܘܫܲܠܝܼܵܢܹ̈ܐ ܠܣܝܼܥܬܹܗ ܐܲܝܬܿܝܼ ܀ ܘܲܒܼܓܼܘܼ̈ܕܵܦܹܐ ܘܲܒܼܨܘܿܚ̈ܝܵܬܼܵܐ ܠܗܘܿܢ ܫܵܓܲܪ ܗ̄ܘܼܵܐ : ܕܥܲܠ ܙܲܟܵܝܵܐ ܕܦܲܟܼܪܹܗ ܒܕܲܪܵܐ ܢܥܝܼܪ ܦܘܼ̈ܠܵܓܹܐ ܀ ܗ̤ܘ ܕܹܝܢ ܫܸܡܫܵܐ ܡܸܬܼܥܲܫܲܢ ܗ̄ܘܼܵܐ ܡ̣ܢ ܛܸܠܵܠܵܐ : ܘܟܼܠ ܟܲܪ ܕܐܵܙܹ̇ܠ ܡܲܥܪܸܩ ܗ̄ܘܼܵܐ ܠܹܗ ܡ̣ܢ ܐܘܼܪ̈ܚܵܬܼܵܐ ܀ ( ܒܙܸܠ̈ܓܲܝ ܢܘܼܗܪܵܐ 47 ܡܦܲܪܣܸܐ ܗ̄ܘܼܵܐ ܠܹܗ ܘܲܡܓܲܠܸܐ ܠܹܗ : pb. 492 ܘܝܵܗܹ̇ܒܼ ܐܲܬܼܪܵܐ ( ܕܢܘܼܗܪܵܐ ܢܹܐܚܘܿܕܼ ܥܵܠܡܵܐ 48 ܟ̱ܠܹܗ ܀ ܘܲܒܼܟܼܠ ܚܲܝ̈ܠܹܐ ( ܕܲܣܥܲܪ ܡܵܪܲܢ ܚܵܐܲܪ ܗ̄ܘܼܵܐ ܗ̤ܘ 49 : ܘܫܵܓܹ̇ܫ ܢܸܕܼܠܘܿܚ ܒܲܝܢܵܬܼ ܟܸܢܫܹ̈ܐ ( ܠܲܕܼܫܵܡܲܥ ܠܹܗ 50 ܀ ܗܘ̤ܵܐ ܠܹܗ ܐܲܬܼܪܵܐ ܘܲܢܦܲܠ̣ ܒܲܙܒܲܢ ܥܲܠ ܬܲܠܡܝܼܕܼܵܐ 51 : ܘܲܒܼܝܲܥܢܘܼܬܼܵܐ ܣܲܪܚ̣ܵܗ̇ ܠܢܲܦ̮ܫܹܗ ܡ̣ܢ ܚܹܐܪܘܼܬܼܵܐ ܀ ܦܲܫ̣ܚܹܗ 52 ܠܝܗ̄ܘܼܕܼܵܐ ܡ̣ܢ ܗܵܝ̇ ܓܘܼܕܵܐ ܕܬܲܠܡܝܼܕܼܘܼܬܼܵܐ : ( ܘܲܠܚܲܫ̣ ܕܲܓܸܿܠ̣ ܥܲܒܼܕܹܗ 53 ܚܲܒܼܪܹܗ ܒܢܸܟܼܠܵܐ ܣܲܢܝܵܐ ܀ ܦܲܚܵܐ ܪܲܒܵܐ ܕܪܸܚܡܲܬܼ ܟܸܣܦܵܐ ܨܠ̣ܵܐ ܠܲܝܗܘܼܕܼܵܐ : ܘܨܵܕܹܗ ( ܘܐܲܦܠܹܗ ܒܓܲܢܵܒܼܘܼܬܼܵܐ ܘܡܲܚܢܘܿܩܝܼܬܼܵܐ 54 ܀ ܘܐܸܠܘܼ ܡܨܹܐ ܗ̄ܘܼܵܐ ܠܟܼܠܗܘܿܢ ܒܲܕܲܪ ܕܲܟܼܢܝܼܫܝܼܢ ܗ̄ܘܼܵܘ : ܕܲܕܼܚܸܠ̣ ܗ̄ܘܼܵܐ ܠܹܗ ܡ̣ܢ ܫܘܼܪܵܝܵܐ ܕܣܘܼܥܪ̈ܵܢܲܝܗܘܿܢ ܀ ܚܸܘܝܵܐ ܪܲܒܵܐ ܢܲܟܼܬܵܗ̇ ܒܥܸܩܒܼܵܗ̇ ܠܲܫܠܝܼܚܘܼܬܼܵܐ : ܘܲܦܣܲܩܬܹܗ ܗ̤ܝ ܠܗܵܘ̇ ܗܲܕܵܡܵܐ ܘܝܲܗ̄ܒܼܬܹܗ ܠܐܲܪܥܵܐ ܀ ( ܦܸܟܼܪܲܬ̤ ܚܵܨܲܬ̤ ܬܦܘܼܫ 55 ܡܸܪܬܼܵܐ ܒܚܲܕܼ ܗܲܕܵܡܵܐ : ܘܲܗܘ̤ܵܐ ܢܛܝܼܪܵܐ ܟ̱ܠܹܗ ܓܘܼܫܡܵܐ ܕܠܵܐ ܢܸܬܼܚܲܒܲܠ ܀ ܢܦܲܠ̣ ܗ̄ܘܼܵܐ ܝܗ̄ܘܼܕܼܵܐ ܒܚܲܒܼܠܵܐ ܕܦܲܣܩܹܗ ܡ̣ܢ ܬܲܠܡܝܼ̈ܕܹܐ : ܘܥܲܠ ܕܲܡܠܸܐ ܗ̄ܘܼܵܐ ܓܵܘܹܗ ܡܸܪܬܼܵܐ ܦܲܪܬܹܗܚܹܐܦܹܗ ܀ ܘܥܲܠ̣ ܗܲܕܵܡܵܐ ܐ̄ܚܪܹܢܵܐ ܚܠܵܦܵܘܗܝ ܥܲܡ 56 ܬܲܠܡܝܼ̈ܕܹܐ : ܘܲܕܼܠܵܐ ܫܘܼܡܬܼܵܐ ܩܵܘܝܼ ܦܲܓܼܪܵܗ̇ ܕܲܫܠܝܼܚܘܼܬܼܵܐ ܀ pb. 493 ܠܵܘ ܒܲܝܗܘܼܕܼܵܐ ܫܲܪܝܼ ܒܝܼܫܵܐ ܕܢܸܨܠܸܐ : ܐܸܠܵܐ ܒܪܲܒܵܐ ܘܡܵܪܵܐ ܕܟܼܠܗܘܿܢ 57 ܡܵܪ̈ܵܘܵܬܼܵܐ ܀ ܘܟܲܕܼ ܡܲܦܘܼܠܬܵܐ ܩܲܕܝܼ ܒܕܲܪܵܐ ܕܚܝܼܠܵܐ ܕܲܥ̣ܒܲܕܼ : ܦܵܫ̣ ܗ̄ܘܼܵܐ ܘܲܒܼܗܸܬܼ ܡ̣ܢ ܙܲܟܵܝܵܐ ܕܦܲܪܣܝܼ ܙܹܐܦܹܗ ܀ ܘܒܼܵܬܲܪ ܗܵܢܵܐ ܢܒܲܚ̣ ܗ̄ܘܼܵܐ ܒܫܸܡܥܘܿܢ ܪܹܫ ܬܲܠܡܝܼ̈ܕܹܐ : ܘܒܼܐܝܼܕܼܵܐ ܒܐܝܼܕܼܵܐ ܓܲܫ̣ ܗ̄ܘܼܵܐ ܠܟܼܠܗܘܿܢ ܥܲܒܼ̈ܕܹܐ ܛܵܒܹ̈ܐ ܀ ܘܲܢܚܸܬܼ ܐܸܫܟܲܚ̣ ܗܵܘ̇ ܕܲܛܥܝܼܢ ܗ̄ܘܼܵܐ ܟܝܼܣܵܐ ܫܲܪܝܵܐ : ܘܲܒܼܓܼܵܘ ܟܝܼܣܵܐ ܨܠ̣ܵܐ ܠܹܗ ܦܲܚܵܐ ܘܨܵܕܹܗ ܬܲܡܵܢ ܀ ܓܲܢܵܒܼܘܼܬܼܵܐ ܘܢܸܟܼܠܵܐ ܪܲܒܵܐ ܘܕܲܓܵܠܘܼܬܼܵܐ 58 : ܐܲܠܦܹܗ ܠܓܲܒܼܝܵܐ ܘܥܲܒܼܕܹܗ ܣܪܝܼܚܵܐ 59 ̣ܢ ܬܲܠܡܝܼ̈ܕܹܐ ܀ ܫܡܲܥ ܐܲܢ̄ܬܿ ܗܵܫܵܐ ܕܡ̣ܢ ܥܸܠ̈ܠܵܬܹܗ ܕܗܵܘ̇ ܢܘܼܟܼܪܵܝܵܐ 60 : ܩ̣ܪܵܝܗܝ ܣܵܛܵܢܵܐ ܡܫܝܼܚܵܐ ܠܫܸܡܥܘܿܢ ܪܹܫ ܬܲܠܡܝܼ̈ܕܹܐ ܀ ܗ̤ܘ ܚܣܲܡ̣ ܗ̄ܘܼܵܐ ܒܹܗ ܘܗ̤ܘ ܩ̣ܪܸܒܼ ܨܹܐܕܼܵܘܗܝ ܕܲܢܠܲܚܸܫ ܒܹܗ 61 : ܕܐܸܢ ܡܸܫܟܲܚ ܗ̄ܘܼܵܐ ܡ̣ܢ ܪܲܒܿܘܼܬܹܗ ܒܦܲܚܵܐ 62 ܢܸܫܕܹܝܘܗܝ ܀ ܥܲܠ̣ ܗ̄ܘܼܵܐ ܨܹܐܕܼܵܘܗܝ ܒܲܥܪܝܼܡܘܼܬܼܵܐ 63 ܕܚܸܘܝܵܐ ܚܲܒܼܪܹܗ : ܕܐܸܢ ܝܵܗܹ̇ܒܼ ܠܹܗ ܐܲܬܼܪܵܐ ܠܘܵܬܹܗ ܩܠܝܼ̈ܕܹܐ ܢܸܚܛܘܿܦ ܀ ܡܸܚܕܼܵܐ ܕܩܲܒܸܿܠ̣ ܗܵܘ̇ ܓܸܠܝܵܢܵܐ ܡܸܢܹܗ ܕܐܲܒܼܵܐ : ܘܲܫܩܲܠ̣ ܘܲܢܦܲܩ̣ ܛܘܼܒܼܵܐ ܪܲܒܵܐ ܡܸܢܹܗ ܕܲܒܼܪܵܐ ܀ ܘܲܒܼܫܲܬܼܐ̱ܣܬܼܵܐ ܕܥܹܕܬܵܐ ܐܸܬܿܬܿܣܝܼܡ 64 ܐܲܝܟܼ ܫܲܪܝܼܪܵܐ : ܘܝܲܗ̣̄ܒܼ ܠܹܗ ܩܠܝܼ̈ܕܹܐ ܒܪܵܐ ܕܲܢܦܲܪܢܸܣ ܒܲܝܬܹܗ ܕܐܲܒܼܘܼܗܝ ܀ pb. 494 ܣܵܡ̣ ܣܵܛܵܢܵܐ ܒܵܬܲܪ ܥܸܩܒܹܗ 65 ܕܗܵܘ̇ ܬܲܠܡܝܼܕܼܵܐ : ܘܠܹܗ ܪܵܗܹ̇ܐ ܗ̄ܘܼܵܐ ܕܐܸܢ ܡܸܫܟܲܚ ܗ̄ܘܼܵܐ ܢܣܝܼܡ ܒܹܗ ܡܘܼܡܵܐ ܀ ܘܫܲܪܝܼ ܡܵܪܲܢ ܕܲܢܡܲܠܸܠ ܗ̄ܘܼܵܐ ܡܸܛܠ ܚܲܫܹܗ : ܘܲܠܬܲܠܡܝܼܕܼܵܘ̈ܗܝ ܢܸܓܼܠܸܐ ܐ̄ܪܵܙܵܐ ܕܲܙܩܝܼܦܘܼܬܹܗ ܀ ܡܲܠܸܠ̣ ܡܵܪܲܢ ܡܸܛܠ ܩܸܛܠܹܗ ( ܘܡܸܛܠ ܚܲܫܹܗ 66 : ܕܠܸܐܡܲܬܼܝ ܘܐܲܝܟܲܢ ܣܵܒܹ̇ܠ ܟܠܗܹܝܢ ܡ̣ܢ ܝܗ̄ܘܼ̈ܕܼܵܝܹܐ ܀ ܥܲܕܼܠܵܐ ܢܸܗܘܸܐ ( ܐ̄ܡܲܪ ܡܘܿܢ ܗܵܘܹ̇ܐ ܕܢܲܠܸܦ ܐܸܢܘܿܢ : ܕܲܒܼܨܸܒܼܝܵܢܹܗ ܪܵܟܹܒܼ ܩܲܝܣܵܐ ܕܲܙܩܝܼܦܘܼܬܼܵܐ ܀ ܬܢ̣ܵܐ ܠܲܫܠܝܼܚܵܘ̈ܗܝ ܡܘܿܢ 67 ܓܵܕܹܫ ܠܹܗ ܡ̣ܢ ܙܩ̈ܘܿܦܹܐ : ܘܲܒܼܗܵܝ̇ ܥܸܠܬܼܵܐ ( ܩܪܸܒܼ ܣܵܛܵܢܵܐ 68 ܢܚܵܘܸܐ ܕܝܼܠܹܗ ܀ ܡܲܠܟܹܗ ܠܫܸܡܥܘܿܢ ܐܲܝܟܼ ܕܲܠܪܵܚܡܹܗ ܕܒܲܪ ܐܲܠܵܗܵܐ : ܕܢܲܣܓܸܐ ܢܸܚܲܫ ܘܐܲܝܟܼ ܚܲܒܿܝܼܒܼܵܐ ܒܥܵܩܬܼܵܐ ܢܸܒܼܠܲܥ ܀ ܕܢܸܨܠܸܐ ܗ̄ܘܼܵܐ ܠܹܗ ܦܲܚܵܐ ܐ̄ܚܪܹܢܵܐ ܠܵܐ ܡܸܫܟܲܚ ܗ̄ܘܼܵܐ : ܕܫܲܪܝܼܪܵܐ ܗ̄ܘܼܵܐ ܘܚܘܼܒܵܐ ܕܪܲܒܹܗ ܠܵܐ ܡܚܲܠܸܦ ܗ̄ܘܼܵܐ ܀ ܠܪܸܚܡܲܬܼ ܟܸܣܦܵܐ ܠܵܐ ܢܵܚܹܬܼ ܗ̄ܘܼܵܐ ܪܹܫ ܬܲܠܡܝܼ̈ܕܹܐ : ܐܵܦܠܵܐ ܕܢܸܓܼܢܘܿܒܼ ܐܵܘ ܕܲܢܕܲܓܸܠ ܐܵܘ ܕܢܸܫܬܲܚܠܲܦ ܀ ܒܗܵܝ̇ ܪܵܚܡܘܼܬܼܵܐ 69 ܕܩܵܐܹ̇ܡ ܗ̄ܘܼܵܐ ܒܵܗ̇ ܨܠ̣ܵܐ ܠܹܗ ܦܲܚܵܐ : ܕܡܸܢܹܗ ܕܚܘܼܒܵܐ ܢܹܐܥܸܐ ܫܦܵܝܵܐ 70 ܕܒܼܵܠܲܥ̇ ܗ̄ܘܼܵܐ ܒܹܗ ܀ ܫܹܐܕܼܵܐ ܕܥܵܩܬܼܵܐ ܥܲܠ̣ ܗ̄ܘܼܵܐ ܩܵܡ̣ ܠܹܗ ܩܕܼܵܡ ܬܲܪܥܝܼܬܹܗ : pb. 495 ܘܲܠܒܸܫ̣ ܚܲܫܵܐ ܡܸܛܠ ܫܲܪܒܵܗ̇ ܕܲܙܩܝܼܦܘܼܬܼܵܐ ܀ ܐܸܬܿܬܿܥܝܼܩ ܫܸܡܥܘܿܢ ܐܲܝܟܼ ܩܲܪܝܼܒܼܵܐ ܘܲܫܩܝܼܠ ܛܲܥܢܵܐ : ܗ̤ܝ 71 ܗܵܝ̇ ܥܵܩܬܼܵܐ ܕܐܝܼܬܼ ܗ̄ܘܼܵܐ ܒܢܲܦ̮ܫܹܗ ܕܣܵܛܵܢܵܐ ܗ̄ܘܼܵܬܼ ܀ ܚܲܫ̣ ܐܲܝܟܼ ܪܵܚܡܵܐ ܒܗܵܠܹܝܢ ܛܸܒܹ̈ܐ ܕܚܲܫܵܐ ܕܲܫܡܲܥ̣ : ܘܲܕܼܚܸܠ̣ ܘܐܸܬܿܬܿܥܝܼܩ ܡܸܛܠ ܪܲܒܹܗ ܐܲܝܟܼ ܩܲܪܝܼܒܼܵܐ ܀ ܚܲܝܘܼܣܬܼܵܢܵܐ ܚܠܵܦ ܫܲܪܝܼܪܵܐ ܗܘ̤ܵܐ ܬܲܠܡܝܼܕܼܵܐ : ܘܫܲܪܝܼ ܢܸܬܸܿܠ 72 ܡܸܠܟܹ̈ܐ ܪ̈ܦܲܝܵܐ ܠܒܲܪ ܐܲܠܵܗܵܐ ܀ ܠܵܐ ܡܵܪܝ ܠܵܐ ܡܵܪܝ ܬܸܣܒܿܘܿܠ ܚܲܫܹ̈ܐ ܕܲܙܩܝܼܦܘܼܬܼܵܐ : ܘܠܵܐ ܢܸܩܪܘܿܒܼ ܠܵܟܼ ܚܲܫܵܐ ܘܡܵܘܬܵܐ ܒܚܲܕܼ ܡ̣ܢ ܐܸܣܟܹܝܡ ܀ ܚܵܣ ܠܵܟܼ ܕܲܬܼܡܘܼܬܼ ܐܵܘ ܬܸܬܼܒܲܙܲܚ ܡ̣ܢ ܝܗ̄ܘܼ̈ܕܼܵܝܹܐ : ܚܵܣ ܠܵܟܼ ܬܸܚܲܫ ܐܵܘ ܬܸܨܛܲܥܲܪ ܡ̣ܢ ܙܵܩ̈ܘܿܦܹܐ ܀ ܠܵܐ ܗܵܟܲܢܵܐ ܠܵܐ ܢܸܦ̮ܓܲܥ ܒܵܟܼ ܚܲܫܵܐ ܡܵܪܲܢ : ܚܲܣܝܵܐ ܕܡܸܡܬܼܘܿܡ ܚܵܣ ( ܬܸܨܛܲܚܸܐ ܡ̣ܢ ܫܵܓܼܘܿܫܹ̈ܐ 73 ܀ ܫܲܦܝܼܪܝܼܢ ܠܵܟܼ ܚܲܝܹ̈ܐ ܘܫܘܼܒܼܚܵܐ ܕܒܲܪ ܚܲܝܵܐ ܐܲܢ̄ܬܿ : ܣܢܸܐ ܠܵܟܼ ܡܵܘܬܵܐ ܚܵܣ ܠܵܟܼ ܕܲܬܼܡܘܼܬܼ ܡܲܚܸܐ ܡܝܼ̈ܬܹܐ ܀ ܒܗܵܠܹܝܢ ܡܸܠܟܹ̈ܐ ܫܲܓܘܼ̈ܫܬܼܵܢܹܐ ܕܚܘܼܒܵܐ ܪܲܦܝܵܐ : ܟܵܐܹ̇ܐ ܗ̄ܘܼܵܐ ܒܹܗ ܪܹܫ ܬܲܠܡܝܼ̈ܕܹܐ ܕܠܵܐ ܢܸܚܲܫ ܗ̄ܘܼܵܐ ܀ ܘܒܼܵܚܲܪ ܠܸܒܵܐ ܚ̣ܙܵܗ̇ ܗ̄ܘܼܵܐ ܠܢܲܦ̮ܫܹܗ ܕܡܲܢ ܫܵܓܹ̇ܫ ܠܵܗ̇ : ܘܝܲܕܼܥܹܗ ܠܡܲܡܠܠܵܐ ܕܡ̣ܢ ܐܲܝܟܵܐ ܗ̄ܘܼܵܐ ܐܲܝܟܼ ܝܵܕܲܥ̇ ܟܠ ܀ ܒܟܸܣܝܵܐ ܕܵܩܹܗ ܠܗܵܘ̇ ܚܘܼܫܵܒܼܵܐ ܕܙܵܥ̇ ܒܲܫܠܝܼܚܵܐ : ܕܚܸܘܝܵܐ ܙܲܪܥܹܗ ܘܠܵܘ ܕܝܼܠܹܗ ܗ̄ܘ̣ 74 ܕܗܵܘ̇ ܬܲܠܡܝܼܕܼܵܐ ܀ pb. 496 ܘܡܸܚܕܼܵܐ ܐܸܬܿܬܿܦܝܼܪ ܠܘܼܩܒܲܠ ܫܸܡܥܘܿܢ ܟܲܕܼ ܪܵܚܹ̇ܡ ܠܹܗ : ܘܐܲܝܟܼ ܕܲܒܼܚܸܡܬܼܵܐ ܩ̣ܪܵܝܗܝ ܣܵܛܵܢܵܐ ܘܲܫܠܝܼܚܵܐ ܗ̄ܘܼܵܐ ܀ ܠܡܸܠܟܵܐ ܪܲܦܝܵܐ ( ܕܡ̣ܢ ܣܵܛܵܢܵܐ : ܟܲܕܼ 75 ܗ̤ܘ ܫܠܝܼܚܵܐ ܒܕܼܝܼܠܹܗ ܩܵܘܝܼ ܨܹܝܕܼ ܦܵܪܘܿܩܲܢ ܀ ܠܗܵܘ̇ ܚܘܼܫܵܒܼܵܐ ܥܲܝܘܼܩܬܼܵܢܵܐ ܕܐܝܼܬܼ ܗ̄ܘܼܵܐ ܒܫܸܡܥܘܿܢ : ܩ̣ܪܵܝܗܝ 76 ܣܵܛܵܢܵܐ ܕܠܵܐ ܫܵܠܹ̇ܡ ܗ̄ܘܼܵܐ ܠܲܙܩܝܼܦܘܼܬܼܵܐ ܀ ܚܸܘܝܵܐ ܕܐܲܒܲܚ̣ ܡܵܘܬܵܐ ܠܵܐܕܼܵܡ ܒܹܝܬܼ ܐܝܼܠܵܢܹ̈ܐ : ܝܲܗ̣̄ܒܼ ܗ̄ܘܼܵܐ ܡܸܠܟܵܐ ܕܠܵܐ ܢܸܚܲܫ ܗ̄ܘܼܵܐ ܒܪܵܐ ܒܲܙܩܝܼܦܵܐ ܀ ܘܲܕܼܝܵܕܲܥ̇ ܗ̄ܘܼܵܐ ܕܲܒܼܬܼܘܼܠܬܵܐ ܡܲܢ ܡܵܠܹ̇ܟܼ 77 ܗ̄ܘܼܵܐ : ܠܪܵܚܡܹܗ ܨܲܥܲܪ ܡܸܛܠ ܣܵܢܐܵܐ 78 ܕܫܵܓܹ̇ܫ ܗ̄ܘܼܵܐ ܠܹܗ ܀ ܠܵܘ ܐܲܝܟܼ ܚܵܘܵܐ ܩܲܒܸܿܠ̣ ܡܸܠܟܵܐ ܪܲܦܝܵܐ 79 ܡܵܪܲܢ : ܕܥܲܠܗܵܝ̇ ܐܸܬ̤ܵܐ ( ܕܢܸܪܨܹܗ ܠܓܼܵܪܣܵܐ 80 ܒܲܙܩܝܼܦܘܼܬܹܗ ܀ ܠܵܐ ܐܸܫܬܲܕܲܠ ܡ̣ܢ ܬܲܠܡܝܼܕܼܵܐ ܕܪܵܚܹ̇ܡ ܗ̄ܘܼܵܐ ܠܹܗ : ܕܢܲܪܦܸܐ ܙܩܝܼܦܵܐ 81 ܕܚܲܝܹ̈ܐ ܠܥܵܠܡܵܐ ܒܹܗ ܡܸܫܬܲܟܼܚܝܼܢ ܀ ܥܲܠ 82 ܕܲܒܼܥ̣ܵܐ ܗ̄ܘܼܵܐ ܢܒܲܛܠܹܗ 83 ܡܸܢܹܗ ܩܪܵܝܗܝ ܣܵܛܵܢܵܐ : ܠܣܵܛܵܢܵܐ ܓܹܝܪ ܐܲܥܝܼܩ ܡܵܘܬܹܗ ܕܒܲܪ ܐܲܠܵܗܵܐ ܀ ܙܸܠ ܣܵܛܵܢܵܐ ܘܫܲܢܵܐ ܠܒܸܣܬܲܪܝ ܐܵܡܲܪ ܗ̄ܘܼܵܐ ܠܹܗ : ܠܵܐ ܬܥܲܪܩܸܠ ܠܝܼ ܐܘܼܪܚܵܐ ܕܐܲܪܡܝܼ̇ܬܼ ܨܹܝܕܼ ܓܵܓܼܘܼܠܬܵܐ ܀ ܫܲܕܪܲܢܝ ܐܲܒܼܵܐ ܐܸܗܘܸܐ ܕܹܒܼܚܵܐ ܚܠܵܦ ܚܲܛܵܝܹ̈ܐ : pb. 497 ܠܡܘܿܢ ܬܸܟܼܠܸܐ ܐܲܢ̄ܬܿ ܕܹܒܼܚܵܐ ܪܲܒܵܐ 84 ܕܠܵܐ ܢܸܬܼܩܲܪܲܒܼ ܀ ܥܪܘܿܩ ܡ̣ܢ ܩܘܼܕܼܡܲܝ ܐܸܡܛܸܐ ܠܡܵܘܬܵܐ ܕܲܡܛܲܝܼܿܒܼ ܠܝܼ : ܕܒܹܗ ܫܵܪܹܐ ܐ̄ܢܵܐ ܐ̄ܣܝܼܪܹ̈ܐ 85 ܕܲܫܝܘܿܠ ܡ̣ܢ ܚܸܫܘܿܟܼܵܐ ܀ ܬܵܐ 86 ܠܵܟܼ ܠܒܸܣܬܲܪܝ ܕܐܘܼܪܚܵܐ ܬܪܝܼܨܵܐ 87 ܠܘܼܩܒܲܠ ܚܲܫܹ̈ܐ : ܘܠܵܐ ܐ̄ܢܵܫ ܡܸܫܟܲܚ ܩܵܐܹ̇ܡ ܠܘܼܩܒܲܠܝ 88 ܘܲܡܒܲܛܸܠ ܠܝܼ ܀ ܬܘܼܩܠܬܵܐ ܐܢ̄ܬܿ ܠܝܼ ( ܕܬܸܟܼܠܸܐ ܐܘܼܪܚܹܗ ܕܡܵܘܬܵܐ ܒܵܥܹ̇ܝܬܿ 89 : ܠܵܐ ܡܸܬܼܟܲܠܝܵܐ ܫܲܢܵܐ ܠܒܸܝܬܲܪܝ ܐܘܿ ܣܵܛܵܢܵܐ ܀ ܩܲܠܝܼܠ ܛܵܘܪܵܐ ܐܝܼܬܼ ܠܝܼ ܘܡܲܛ̇ܝܼܬܼ ܨܹܝܕܼ ܓܵܓܼܘܼܠܬܵܐ : ܡ̇ܢ ܐܲܦܝܼܣܵܟܼ ܕܬܸܟܼܠܸܐ ܐܘܼܪܚܵܐ ( ܕܚܲܝܹ̈ܐ ܡܲܠܝܵܐ ܀ ܫ̣ܦܲܪ 90 ܠܝܼ ܘܲܗܘܹ̇ܝܬܼ ܒܟܲܪܣܵܐ ܒܛܝܼܢܵܐ ܒܐܘܿܪܝܵܐ ܝ̄ܠܝܼܕܼܵܐ : ܒܢܲܗܪܵܐ ܥܡܝܼܕܼܵܐ ܙܩܝܼܦܵܐ 91 ܟܵܠܹ̇ܐ ܘܲܚ̣ܝܵܐ ܐܵܕܼܵܡ ܀ ܥܲܠ ܡܘܿܢ ܚܵܣ ܠܝܼ ܐܹܡܘܼܬܼ ܘܐܲܚܹܐ ܡܝܼ̈ܬܹܐ ܕܲܫܝܘܿܠ : ܕܗܵܐ ܚܵܝ̇ܪܝܼܢ ܠܝܼ ܐܸܥܘܿܠ ܐܸܫܪܸܐ ܠܲܦܟܼܵܪ̈ܲܝܗܘܿܢ ܀ ܐܸܠܘܼ ܟܠܲܝܬܵܢܝ ܐܵܘ ܡ̣ܢ ܒܲܛܢܵܐ ܐܵܘ ܡ̣ܢ ܝܲܠܕܵܐ : ܐܵܘ ܡ̣ܢ ܢܲܗܪܵܐ ܦܫܝܼܩ ܗ̄ܘܼܵܐ ܕܬܸܟܼܠܹܝܢܝ 92 ܡ̣ܢ ܓܵܓܼܘܼܠܬܵܐ ܀ ܐܲܒܼܵܐ ܕܫܲܕܪܲܢܝ ܝܲܗ̣̄ܒܼ ܠܝܼ ܘܲܥܕܵܐ ܠܥܘܼ̈ܡܩܹܐ 93 ܕܲܫܝܘܿܠ : ܘܐܸܠܵܐ ܢܸܚ̇ܬܹܬܼ ܓܲܫ̇ܬܵܗ̇ ܠܗܵܘܬܼܵܐ ܠܵܐ ܗܵܦܹ̇ܟܼ ܐ̄ܢܵܐ ܀ ܨܲܠܡܹܗ ܕܐܲܒܼܵܐ ܛܒܲܥ̣ ܒܲܣܝܵܢܵܐ ܘܗܵܐ ܢܵܚܹ̇ܬܼ ܐ̄ܢܵܐ : ܐܸܕܼܠܹܝܘܗܝ ܒܲܩܢܘܿܡܝ ܘܐܸܠܵܐ ܫܩܲܠ̇ܬܹܗ ܠܵܐ ܣܵܠܹ̇ܩ ܐ̄ܢܵܐ ܀ pb. 498 ܡ̣ܢ ܦܲܪܕܲܝܣܵܐ ܠܩܲܒܼܪܵܐ ܫܕܼܵܝܗܝ ܗ̄ܘܼܵܐ ܚܸܘܝܵܐ ܠܐܵܕܵܡ : ܘܥܲܠܗܵܝ̇ ܐܸܬܹܝ̇ܬܼ ܐܸܥܘܿܠ ܐܲܦܩܹܗ ܡ̣ܢ ܐܲܒܼܕܵܢܵܐ ܀ ܐܸܢܗ̤ܘ ܕܚܵܣ ܠܝܼ ܐܸܣܒܿܘܿܠ 94 ܚܲܫܹ̈ܐ ܐܵܡܲܪ ܐܲܢ̄ܬܿ ܠܝܼ : ܡܵܕܹܝܢ ܚܵܣ ܠܹܗ ܠܥܵܠܡܵܐ ܕܢܸܚܸܐ ܐܲܝܟܼ ܕܐܵܡܲܪ ܐܲܢ̄ܬܿ ܀ ܡܸܠܬܼܵܟܼ ܗܵܕܲܐ ܗ̣̄ܝ ܐܹܦܘܼܫ 95 ܐܸܢܵܐ ܡ̣ܢ ܓܵܓܼܘܼܠܬܵܐ : ܘܲܢܦܘܼܫ ܒܲܫܝܘܿܠ ܨܲܠܡܵܐ ܪܲܒܵܐ ܕܠܵܐ 96 ܢܸܬܼܚܲܕܲܬܼ ܀ ܗܵܢܵܘ ܡܸܠܟܵܟܼ ܕܐܲܪܦܸܐ ܙܩܝܼܦܵܐ ܘܠܵܐ ܐܸܣܲܩ ܠܹܗ : ܘܢܸܒܼܠܸܐ ܬܲܡܵܢ ܐܵܕܼܵܡ ܒܲܫܝܘܿܠ ܐܲܝܟܵܐ ܕܐܝܼܬܼܵܘܗܝ ܀ ܐܸܢ ܠܝܼ ܬܸܟܼܠܸܐ ܡ̣ܢ ܨܹܝܕܼ ܡܵܘܬܵܐ ܠܚܲܝܹ̈ܐ ܣܵܢܹ̇ܝܬܿ : ܕܐܸܠܵܐ ܡܝܼ̇ܬܹܬܼ ܠܵܐ ܡܸܫܬܲܟܼܚܝܼܢ ܚܲܝܹ̈ܐ ܠܐܵܕܼܵܡ ܀ ܫܒܼܝܼܬܼܵܐ ܚܒܼܝܼܫܵܐ ( ܒܢܸܩ̈ܥܲܝ ܩܲܒܼܪܹ̈ܐ 97 ܘܗܵܐ ܐܵܙܹ̇ܠ ܐ̄ܢܵܐ : ܐܲܝܬܸܐ ܫܒܼܝܼܬܼܵܐ ܠܡܘܿܢ ܬܸܟܼܠܹܝܢܝ ܐܲܢ̄ܬܿ ܡ̣ܢ ܦܘܼܪܩܵܢܵܐ ܀ ( ܛܪ̈ܘܼܢܹܐ ܕܲܫܝܘܿܠ ܒܲܙܘ 98 ܩܸܢܝܵܢܲܝ̈ ܥܪܘܿܩ ܡ̣ܢ ܩܘܼܕܼܡܲܝ : ܐܹܙܲܠ ܐܲܝܬܸܐ ܩܸܢܝܵܢܝ ܕܲܒܼܙܝܼܙ ܡ̣ܢ ܓܲܢܵܒܹ̈ܐ ܀ ܒܢܲܝ̈ ܐܲܒܼܕܵܢܵܐ ܦܲܟܼܪܘܼܗܝ ܠܐܵܕܼܵܡ ܒܹܝܬܼ ܚܸܫܘܿܟܹ̈ܐ : ܐܲܪܦܵܢܝ ܐܸܥܘܿܠ ܐܸܫܪܸܐ ܦܟܼܝܼܪܹ̈ܐ 99 ܘܟܸܢ ܗܵܦܹ̇ܟܼ ܐ̄ܢܵܐ ܀ ܚܸܘܝܵܐ ܘܚܵܘܵܐ ܡܠܲܟܼܘ ܠܲܚܕܼܵܕܹ̈ܐ ܘܣܲܚ̣ܦܘܼܗܝ ܠܐܵܕܼܵܡ : ܢܸܒܼܛܲܠ ܡܸܠܟܵܟܼ ܕܲܠܗܵܘ̇ ܕܵܡܹ̇ܐ ܐܸܢ ܡܸܬܼܩܲܒܲܠ ܀ ܚܵܣ ܠܝܼ ܥܲܠ ܡܘܿܢ ܐܸܢ ܥܵܒܹ̇ܕܼ ܐ̄ܢܵܐ ܥ̇ܒܼܵܕܼܵܐ ܒܲܫܝܘܿܠ : ܘܲܡܬܲܒܲܪ ܐ̄ܢܵܐ ܬܲܪ̈ܥܲܝ 100 ܡܵܘܬܵܐ ܕܲܒܼܓܼܝܼܪܝܼܢ ܠܹܗ ܀ pb. 499 ܘܲܡܓܲܕܹܡ ܐ̄ܢܵܐ ܡܘܼ̈ܟܼܠܹܐ ܪ̈ܵܡܹܐ ܕܒܲܪ̄ܬܼ ܚܸܫܘܿܟܹ̈ܐ : ܘܣܵܬܲܪ ܐ̄ܢܵܐ ܠܹܗ ܠܚܸܣܢܹܗ ܕܡܵܘܬܵܐ ܕܠܵܐ ܢܸܬܼܝܲܬܲܒܼ ܀ ܘܡܲܚܪܸܒܼ ܐ̄ܢܵܐ ܠܵܗ̇ ܠܲܡܥܲܕܲܢܬܵܐ ܕܒܼܵܠ̇ܥܵܐ 101 ܕܵܪܹ̈ܐ : ܘܲܡܥܲܩܲܪ ܐ̄ܢܵܐ ( ܟܠܗܘܿܢ ܫܘܼܪܹ̈ܝܗ̇ 102 ܒܢܝܼܫܹܗ ܕܲܙܩܝܼܦܝ ܀ ܘܗܵܘܹ̇ܐ 103 ܐ̄ܢܵܐ ܠܗܘܿܢ ܐܵܪܚܵܐ ܠܡܝܼ̈ܬܹܐ ܬܠܵܬܼܵܐ ܝܵܘܡ̈ܝܼܢ : ( ܘܡܲܫܡܲܥ ܐ̄ܢܵܐ ܠܗܘܿܢ ܚܒܼܝܼܫܹ̈ܗ̇ ܕܲܫܝܘܿܠ ܕܬܲܦܸܩ 104 ܐܸܢܘܿܢ ܀ ܘܡܸܬܼܦܲܠܦܲܠ ܐ̄ܢܵܐ ܒܥܲܦܪܵܐ ܕܡܝܼ̈ܬܹܐ ܘܒܼܵܥܹ̇ܐ ܐ̄ܢܵܐ ܒܹܗ : ܠܙܘܼܙܵܐ ܪܚܝܼܡܵܐ ܕܐܝܼܬܼ ܒܹܗ ܨܲܠܡܲܢ ܕܐܸܬܼܚܲܒܲܠ ܗ̄ܘܼܵܐ ܀ ܘܲܒܼܣܲܡ̈ܡܵܢܹܐ ܕܲܙܩܝܼܦܘܼܬܼܵܐ ܒܵܕܹܩ ܐ̄ܢܵܐ ܠܵܗ̇ : ܠܨܘܼܪܬܵܐ ܕܚܲܒܸܿܠ̣ ܚܸܘܝܵܐ ܢܟܼܝܼܠܵܐ ܒܹܝܬܼ ܐܝܼܠܵܢܹ̈ܐ ܀ ܥܲܠ ܡܘܿܢ ܫܸܡܥܘܿܢ ܬܹܐܡܲܪ ܚܵܣ ܠܵܟܼ ܬܸܣܥܘܿܪ 105 ܗܵܠܹܝܢ : ܕܐܸܢ ܠܵܐ ܐܹܡܘܼܬܼ ܟܠܗܹܝܢ ܒܵܛ̈ܠܵܢ ܐܲܝܟܼ ܕܐܵܡܲܪ ܐܲܢ̄ܬܿ ܀ ܩܵܝ̇ܡܵܐ ( ܡܸܠܬܼܵܟܼ ܠܘܼܩܒܲܠ ܐ̄ܪ̈ܵܙܹܐ ܕܲܢܒܼܝܼܘܼܬܼܵܐ : ܕܐܸܢ ܠܵܐ ܐܸܡܘܼܬܼ ܠܵܐ ܡܸܬܼܓܲܡܪܝܼܢ ܐܲܝܟܼ ܕܐܸܬܼܡܲܠܲܠܘ 106 ܀ ܐܸܢ ܥܲܠ ܩܲܝܣܵܐ ܠܘܼܩܒܲܠ ܥܲܡܵܐ ܠܵܐ ܬܵܠܹ̇ܝܢ ܠܝܼ : ܡܕܲܓܲܠ ܡܘܼܫܹܐ ܕܚܲܝܹ̈ܐ ܒܩܲܝܣܵܐ ܚ̣ܙܵܐ ܗ̄ܘܼܵܐ ܕܲܬܼܠܹܝܢ ܀ ܐܸܠܵܐ ܡܒܲܙܥܝܼܢ ܪܸ̈ܓܼܠܲܝ ܘܐܝܼܕܲܝ̈ ܐܲܝܟܼ ܕܐܵܡܲܪ ܐܲܢ̄ܬܿ : ܢܵܨܹ̇ܐ ܕܵܘܝܼܕܼ ܥܲܠ ܕܐܸܬܼܦܲܪܣܝܼ ܕܠܵܘ ܫܲܪܝܼܪܵܐ ܗ̣ܘ ܀ pb. 500 ܘܐܸܢ ܗ̤ܘ ܕܚܲܠܵܐ ܘܡܸܪܬܼܵܐ ܐܸܫܬܸܐ ܠܵܐ ܝܵܗ̇ܒܿܝܼܢ ܠܝܼ : ܒܵܛܹ̇ܠ ܐ̄ܪܵܙܵܐ ܕܲܢܒܼܝܼܘܼܬܼܵܐ ܘܐܲܢ̄ܬܿ ܡܸܬܼܩܲܒܲܠ ܀ ܐܸܠܵܐ ܡܦܲܠܸܓܼ ܥܲܡܵܐ ܢܲܚ̈ܬܲܝ ܐܲܝܟܼ ܕܐܸܙܕܲܡܪܲܬ̤ : ܡܲܢ ܡܲܫܲܪ ܠܹܗ ܠܕܼܵܘܝܼܕܼ ܡܲܠܟܵܐ ܕܲܢܒܼܝܼܵܐ ܗ̄ܘܼܵܐ ܀ ܐܸܢ ܒܹܝܬܼ ܡܝܼ̈ܬܹܐ ܠܵܐ ܗܵܘܹ̇ܐ ܐ̄ܢܵܐ ܐܲܝܟܼ ܕܐܸܬܼܢܲܒܿܝܼ : ܠܡܘܿܢ ܩܵܥܹ̇ܐ ܗ̄ܘܼܵܐ ܕܗܵܐ ܒܹܝܬܼ ܡܝܼ̈ܬܹܐ ܗ̣̄ܘ ܐܸܠܵܐ ܐܹܡܘܼܬܼ ܀ ܐܸܢ ܐܲܝܟܼ ܐܸܡܪܵܐ ܠܵܐ ܕܵܒܼܪܝܼܢ ܠܝܼ ܐܸܗܘܸܐ ܕܹܒܼܚܵܐ : ܐܵܦ ܐܹܫܲܥܝܵܐ ܕܲܩܪܵܢܝ ܐܸܡܪܵܐ ܡܸܬܿܕܲܓܲܠ ܠܹܗ ܀ ܐܸܠܵܐ ܐܸܫܠܸܐ ܒܲܕܼܡܘܼܬܼ ܢܸܩܝܵܐ ܩܕܵܡ ܓܵܙܘܿܙܵܐ : ܥܵܩܬܼܵܐ ܪܲܒܿܬܼܵܐ ܠܵܘ ܕܲܢܒܼܝܼܵܐ ܕܠܵܐ ܐܸܫܬܲܪܲܪ ܀ ܐܸܢ ܫܘܼ̈ܡܵܬܼܵܐ ܕܨܹܨܹ̈ܐ ܒܐܝܼ̈ܕܲܝ ܠܵܐ ܡܸܬܼܚܲܙ̈ܝܵܢ : ܙܟܲܪܝܵܐ ܢܒܼܝܼܵܐ ܡܵܐ ܕܲܡܫܲܐܸܠ ܡܘܿܢ ܐܹܡܲܪ ܠܹܗ ܀ ܐܸܠܵܐ ܚܵܫܹ̇ܟܼ ܫܸܡܫܵܐ ܘܢܵܗܲܪ ܒܲܙܩܝܼܦܘܼܬܼܵܐ : ܠܡܘܿܢ ܐܲܡܝܼܪܵܐ ܕܢܸܗܘܸܐ ܢܘܼܗܪܵܐ ܠܥܸܕܵܢ ܪܲܡܫܵܐ ܀ ܐܸܠܵܐ ܐܸܗܘܸܐ ܒܠܸܒܵܗ̇ ܕܐܲܪܥܵܐ ܬܠܵܬܼܵܐ ܝܵܘܡ̈ܝܼܢ : ܨܘܼܪܬܹܗ ܕܝܵܘܢܵܢ ܡܸܬܼܠܲܚܝܵܐ ܠܵܗ̇ ܡ̣ܢ ܓܸܠܝܵܢܹ̈ܐ ܀ ܐܸܢ ܗ̤ܘ ܕܚܵܣ ܠܝܼ ܐܸܛܥܲܡ ܡܵܘܬܵܐ ܐܲܝܟܼ ܕܲܡܦܝܼܣ ܐܲܢ̄ܬܿ : ܢܒܼܝܹ̈ܐ ܟܠܗܘܿܢ ܒܵܛ̇ܠܝܼܢ ܡܸܟܹܝܠ ܐܲܝܟܼ ܕܐܵܡܲܪ ܐܲܢ̄ܬܿ ܀ ܘܗܵܢܵܐ ܦܝܵܣܵܐ ܕܬܸܒܼܛܲܠ ܐܘܼܪܚܵܗ̇ ܕܲܙܩܝܼܦܘܼܬܼܵܐ : ܡ̣ܢ ܣܵܛܵܢܵܐ ܗ̄ܘ̣ ܕܒܼܵܥܹ̇ܐ ܢܕܼܵܘܸܕܼ ܫܲܦܝܼܪ̈ܵܬܼܵܐ ܀ ܬܘܼܩܠܬܵܐ ܐܢ̄ܬܿ ܠܝܼ ܒܐܘܼܪܚܵܐ ܕܪܵܕܼܝܵܐ ܠܘܼܩܒܲܠ ܚܲܫܹ̈ܐ : ܠܒܸܣܬܲܪܝ ܙܸܠ ܠܵܟܼ ܐܸܪܕܹܐ ܠܩܘܼܕܼܡܲܝ ܨܹܝܕܼ ܓܵܓܼܘܼܠܬܵܐ ܀ pb. 501 ܒܗܵܘ̇ ܦܘܼܪܩܵܢܵܐ ܪܲܒܵܐ ܕܲܥ̣ܒܲܕܼ ܒܲܙܩܝܼܦܘܼܬܹܗ : ܚ̣ܵܪ ܗ̄ܘܼܵܐ ܡܵܪܲܢ ܟܲܕܼ ܣܵܛܵܢܵܐ ܩ̣ܪܵܝܗܝ ܠܲܫܠܝܼܚܵܐ ܀ ܚܵܣ ܠܵܟܼ ܕܲܬܼܡܘܼܬܼ ܐܲܝܟܼ ܕܲܠܡܹܐܡܲܪ ܚܵܣ ܠܵܟܼ ܬܸܦܪܘܿܩ : ܘܡܸܛܠܗܵܕܹܐ ܨܲܥ̣ܪܹܗ ܘܫ̣ܵܛܹܗ ܘܐܲܣ̣ܓܲܝܼ ܒܲܣ̣ܪܹܗ ܀ ܚ̣ܵܪ ܗ̄ܘܼܵܐ ܘܲܚ̣ܙܵܐ ܕܲܟܼܡܵܐ ܩܸܛܪܹ̈ܐ ܒܡܵܘܬܹܗ ܫܵܪܹܐ : ܘܲܟܼܡܵܐ ܬܲܪ̈ܥܹܐ ܐ̄ܚܝܼ̈ܕܹܐ ܦܵܬܲܚ ܥܲܠ ܕܲܚܒܼܝܼܫܝܼܢ ܀ ܘܲܟܼܡܵܐ ܦܵܪܲܥ̇ ܚܵܘܒܲܬܼ ܓܵܘܵܐ ܡ̣ܢ ܫܲܪ̈ܒܼܵܬܼܵܐ : ܘܲܟܼܡܵܐ ܦܲܚܹ̈ܐ ܛܡܝܼܪܹ̈ܐ ܡܬܲܒܲܪ ܕܐܵܟܹ̇ܠܩܲܪܨܵܐ ܀ ܘܲܟܼܡܵܐ ܡܫܲܝܸܢ ܒܹܝܬܼ ܥܸܠܵܝܹ̈ܐ ܘܲܠܬܲܚܬܵܝܹ̈ܐ : ܘܲܟܼܡܵܐ ܡܒܲܛܸܠ ܠܪܲܓܿܝܼܙܘܼܬܼܵܐ ܕܐܲܪܡ̣ܝܼ ܚܸܘܝܵܐ ܀ ܘܲܟܼܡܵܐ ܡܝܼ̈ܬܹܐ ܡܸܬܼܢܲܚܡܝܼܢ ܒܹܗ ܡܵܐ ܕܡܵܐܹ̇ܬܼ ܗ̣ܘ : ܘܲܟܼܡܵܐ ܚܒܼܝܼ̈ܫܹܐ ܚܵܙܹ̇ܝܢ ܢܘܼܗܪܵܐ ܒܡܲܚܬܹܗ ܠܲܫܝܘܿܠ ܀ ܘܲܒܼܗܵܠܹܝܢ ܚ̣ܵܪ ܘܟܲܕܼ ܐܸܬܼܐܲܡܪܲܬ̤ ܚܵܣ ܠܹܗ ܕܲܢܡܘܼܬܼ : ܓܥܲܪ ܗ̄ܘܼܵܐ ܒܪܵܚܡܹܗ ܘܲܫܕܼܵܝܗܝ ܒܵܬܼܪܹܗ ܒܪܘܼܓܼܙܵܐ ܪܲܒܵܐ ܀ ܬܘܼܩܠܬܵܐ ܐܢ̄ܬܿ ܠܝܼ ܐܸܢܗ̤ܘ ܕܚܵܣ ܠܵܟܼ ܐܵܡܲܪ ܐܲܢ̄ܬܿ ܠܝܼ : ܕܠܵܘ ܕܐܲܠܵܗܵܐ ܪܵܢܹܝܬܿ ܐܸܠܵܐ ܕܲܒܼܢܲܝ̈ܢܵܫܵܐ ܀ ܥܲܠ ( ܕܲܓܼܠ̣ܵܐ ܠܵܟܼ ܐܲܒܼܵܐ ܒܚܘܼܒܹܗ ܕܲܒܼܪܹܗ ܐܸܢܵܐ : ܣܵ̇ܒܲܪ ܐܲܢ̄ܬܿ ܠܵܟܼ ܕܐܲܝܟܼ ܨܲܥܪܵܐ ܗ̣̄ܘ ܠܝܼ ܐܸܢ ܡܵܐܹ̇ܬܼ ܐ̄ܢܵܐ ܀ ܥܲܠ ܕܝܼܕܲܥܬܵܢܝ ܒܲܪ ܡܲܢ ܐܸܢܵܐ ܡܙܝܼܥ 107 ܠܵܟܼ ܡܵܘܬܵܐ : ܕܠܵܐ ܠܲܡ ܐܝܼܬܼ ܠܹܗ ܦܘܼܪܣܵܐ ܕܲܢܡܘܼܬܼ ܒܲܪ ܠܵܐ ܡܵܐܹ̇ܬܼ ܀ ܠܵܐ ܡܸܬܼܪܲܥܹܝܬܿ ܕܐܸܢ ܒܵܥܹ̇ܐ ܐ̄ܢܵܐ ܦܫܝܼܩ ܠܝܼ ܐܹܡܘܼܬܼ : pb. 502 ܘܐܸܢ ܡܵܐܹ̇ܬܼ ܐ̄ܢܵܐ ܒܝܼ ܢܛܝܼܪܝܼܢ ܠܝܼ ܚܲܝܹ̈ܐ ܕܲܩܢܘܿܡܝ ܀ ܕܲܒܼܢܲܝ̈ܢܵܫܵܐ ܡܸܬܼܪܲܥܸܐ ܐܲܢ̄ܬܿ ܟܲܕܼ ܚ̣ܵܐܲܪ ܐܲܢ̄ܬܿ : ܕܲܠܒܲܪܢܵܫܵܐ ܩܛܝܼܪܵܐ ܕܵܒܲܪ ܢܸܗܘܸܐ ܡܝܼܬܼܵܐ ܀ ܘܟܲܕܼ ܠܵܐ ܒܵܥܹ̇ܐ ܡܫܲܥܒܲܕܼ ܕܲܢܡܘܼܬܼ ܒܲܓܼܙܵܪ ܕܝܼܢܵܐ : ܘܩܸܨܵܐ ܡܫܲܦܸܠ ܘܲܡܓܲܪܓܲܪ ܠܹܗ ܒܥܘܼܡܪܵܐ ܕܲܫܝܘܿܠ ܀ ܘܢܵܦ̇ܩܵܐ ܪܘܼܚܹܗ ܘܗܵܦܹ̇ܟܼ ܠܐܲܪܥܹܗ ܕܢܸܗܘܸܐ ܥܲܦܪܵܐ : ܘܚܵܙܹ̇ܐ ܚܒܼܵܠܵܐ ܘܒܼܵܠܹ̇ܐ ܘܐܵܒܹ̇ܕܼ ܥܲܠ ܕܲܚܝܼܚܵܐ ܀ ܘܲܡܢܲܬܿܫܝܼܢ ܠܹܗ ܣܵܣܵܐ ܘܪܸܡܬܼܵܐ ܒܲܬܼܚܘܼܡܲܝ̈ܗܘܿܢ : ܘܲܠܠܵܐ ܡܸܕܹܡ ܫܵܪܹܟܼ ܬܲܡܵܢ ܒܹܝܼ ܚܸܫ̈ܘܿܟܹܐ ܀ ܘܡܸܬܿܛܥܸܐ ܫܲܪܒܹܿܗ ܘܠܵܐ ܬܘܼܒܼ ܦܵܢܹ̇ܐ ܨܹܝܕܼ ܚܲܒܿܝܼܒܼܵܘ̈ܗܝ : ܘܫܵܒܹܿܩ ܪ̈ܵܚܡܵܘܗܝ ܘܠܵܐ ܬܘܼܒܼ ܣܵܒܼܥ̇ܝܲܢ ܡ̣ܢ ܥܸܢܝܵܢܹܗ ܀ ܕܲܒܼܢܲܝ̈ܢܵܫܵܐ ܗ̣̄ܝ ܗܵܕܹܐ ܗܵܕܹܐ ܐܘܼܪܚܵܐ ܕܡܸܬܼܪܲܥܸܐ ܐܲܢ̄ܬܿ : ܘܠܵܐ ܡܸܬܼܪܲܥܹܝܬܿ ܗܵܝ̇ ܕܐܲܠܵܗܵܐ ܕܒܼܵܗ̇ ܪܵܕܹܐ ܐ̄ܢܵܐ ܀ ܡ̣ܢ ܕܝܼܠܸܦܬܵܢܝ ܕܐܲܠܵܗܵܐ ܐ̄ܢܵܐ ܒܪܹܗ ܕܐܲܠܵܗܵܐ : ܠܵܐ ܡܸܬܼܪܲܥܹܝܬܿ ܕܐܸܢ ܡܵܐܹ̇ܬܼ ܐ̄ܢܵܐ ܡܵܘܬܿܝ ܐܲܟܼܘܵܬܼܝ ܗ̣̄ܘ ܀ ܡܵܐ ܕܡܵܐܹ̇ܬܼ ܐ̄ܢܵܐ ܠܵܐ ܚܵܣ̇ܢܝܼܢ ܠܝܼ ܡܘܼ̈ܟܼܠܹܐ ܕܲܫܝܘܿܠ : ܘܠܵܐ ܡܨܸܐ ܡܵܘܬܵܐ ܕܲܢܚܘܼܪ ܒܐܲܦܲܝ̈ ܡܵܐ ܕܢܵܦܹ̇ܩ ܐ̄ܢܵܐ ܀ ܘܠܵܐ ܚܵܙܹ̇ܐ ܐ̄ܢܵܐ ܚܒܼܵܠܵܐ ܬܲܡܵܢ ܒܹܝܬܼ ܥܲܢܝܼ̈ܕܹܐ : ܘܠܵܐ ܡܸܫܬܲܠܲܛ ܡܵܘܬܵܐ ܕܢܹܐܚܘܿܕܼ ܬܲܪܥܵܐ ܒܐܲܦܲܝ̈ ܀ ܘܠܵܐ ܐܵܡ̇ܪܝܼܢ ܠܝܼ ܕܐܸܢ ܥܲܦܪܵܐ ܐܲܢ̄ܬܿ ܐܵܦ ܠܹܗ ܬܸܗܦܘܿܟܼ : ܘܠܵܐ ܡܕܲܝܫܝܼܢ ܠܝܼ ܐܵܟܼܠܵܐ ܘܣܵܣܵܐ ܒܲܥܝܵܕܲܝ̈ܗܘܿܢ ܀ ܘܠܵܐ ܚܵܐܹ̇ܒܼ ܐ̄ܢܵܐ ܡ̣ܢ ܐܲܒܼܕܵܢܵܐ ܒܹܝܬܼ ܥܲܢܝܼ̈ܕܹܐ : pb. 503 ܘܠܵܐ ܦܵܟܲܪ ܠܝܼ ܡܵܘܬܵܐ ܒܢܸܩܥܹܗ ܐܲܝܟܼ ܕܲܠܫܲܪܟܵܐ ܀ ܘܠܵܐ ܚܵܒܼ̇ܫܵܐ ܠܝܼ ܫܝܘܿܠ ܒܵܠܲܥܬܵܐ ܡܵܐ ܕܢܸܚ̇ܬܹܬܼ ܠܵܗ̇ : ܘܠܵܐ ܪܵܡܝܵܐ ܒܝܼ ܪܸܡܬܼܵܐ ܢܝܼܒܼܵܗ̇ ܠܲܡܚܲܒܵܠܘܼ ܀ ܘܠܵܐ ܡ̣ܢ ܪ̈ܵܚܡܲܝ ܐܵܒܹ̇ܕܼ ܐ̄ܢܵܐ ܠܝܼ ܐܲܝܟܼ ܒܲܪܢܵܫܵܐ : ܘܠܵܐ ( ܩܲܪ̈ܝܼܒܲܝ ؟ 108 ) ܐܵܡ̇ܪܝܼܢ ܠܲܝܬܵܘܗܝ ܕܐܸܬܼܚܲܒܲܠ ܠܹܗ ܀ ܠܵܐ ܐܸܬܼܪܲܥܝܼܬܿ ܕܐܸܢ ܐܲܠܵܗܵܐ ܠܡܵܘܬܵܐ ܩܵܪܹܒܼ : ܚܲܝܹ̈ܐ ܟܣܹܝܢ ܒܹܗ ܐܵܦ ܡܵܐ ܕܡܵܐܹ̇ܬܼ ܢܼ̇ܚܸܐ ܡܝܼ̈ܬܹܐ ܀ ܕܲܒܼܢܲܝ̈ܢܵܫܵܐ ܡܸܬܼܪܲܥܸܐ ܐܲܢ̄ܬܿ ܐܘܿ ܬܲܠܡܝܼܕܼܵܐ : ܕܡܵܝ̇ܬܝܼܢ ܘܐܵܒܼ̇ܕܝܼܢ ܘܒܼܵܛܹ̇ܠ ܫܲܪܟܵܐ ܕܕܼܘܼܟܼܪ̈ܵܢܲܝܗܘܿܢ ܀ ܠܵܐ ܐܸܬܼܪܲܥܝܼܬܿ ܗܵܝ̇ ܕܐܲܠܵܗܵܐ ܕܡܵܐ ܕܥܵܐܹ̇ܠ ܠܵܗ̇ : ܠܲܫܝܘܿܠ ܙܵܝ̇ܥܵܐ ܘܓܼܵܣ̇ܝܵܐ ܡܝܼ̈ܬܹܐ ܕܲܒܼܠܝܼܥܝܼܢ ܠܵܗ̇ ܀ ܠܵܐ ܐܸܬܼܪܲܥܝܼܬܿ ܕܡܵܐ ܕܐܲܠܵܗܵܐ ܠܩܲܒܼܪܵܐ ܢܵܚܹ̇ܬܼ : ܟܸܢܫܹ̈ܐ ܕܡܝܼ̈ܬܹܐ ܢܵܦ̇ܩܝܼܢ ܠܐܘܼܪܥܹܗ ܡ̣ܢ ܐܲܒܼܕܵܢܵܐ ܀ ܕܲܒܼܢܲܝ̈ܢܵܫܵܐ ܡܸܬܼܪܲܥܸܐ ܐܲܢ̄ܬܿ ܕܲܒܼܡܵܘܬܲܝ̈ܗܘܿܢ : ܒܛܸܠ̣ܘ ܚܲܝܲܝ̈ܗܘܿܢ ܘܲܗܘ̤ܵܘ ܥܲܦܪܵܐ ܒܓܼܵܘ ܩܲܒܼܪ̈ܲܝܗܘܿܢ ܀ ܠܵܐ ܐܸܬܼܪܲܥܝܼܬܿ ܕܒܲܪ ܐܲܠܵܗܵܐ ܕܥܵܐܹ̇ܠ ܠܲܫܝܘܿܠ : ܥܵܩܲܪ ܘܲܡܣܲܦܸܩ ܠܵܗ̇ ܘܦܵܢܹ̇ܐ ܠܐܲܬܼܪܹܗ ܀ ܠܵܐ ܡܸܬܼܪܲܥܹܝܬܿ ܕܐܸܢ ܐܲܠܵܗܵܐ ܡܩܲܒܸܿܠ ܕܲܢܡܘܼܬܼ : ܠܵܐ ܚܵܙܹ̇ܐ ܒܵܗ̇ ܚܒܼܵܠܵܐ ܒܲܫܝܘܿܠ ܐܲܝܟܼ ܒܲܪܢܵܫܵܐ ܀ ܘܗܵܐ ܡܸܬܼܪܲܥܹܝܬܿ ܕܲܒܼܢܲܝ̈ܢܵܫܵܐ ܘܠܵܐ ܕܐܲܠܵܗܵܐ : ܕܝܼܠܝ ܗ̣̄ܝ ܐܘܼܪܚܵܐ ܐܲܝܟܼ ܕܝܼܠܝ ܚܘܼܪ ܒܵܗ̇ ܐܸܢ ܚܵܐܲܪ ܐܲܢ̄ܬܿ ܀ pb. 504 ܐܸܡ̇ܪܹܬܼ ܠܵܟܼ ܓܹܝܪ ܕܐܵܦ ܡܵܐܹ̇ܬܼ ܐ̄ܢܵܐ ܐܵܦ ܩܵܐܹ̇ܡ ܐ̄ܢܵܐ : ܚܕܼܝܼ ܒܲܩܝܵܡܬܵܐ ܘܡܸܛܠ ܡܵܘܬܵܐ ܠܵܐ ܬܸܟܼܪܸܐ ܠܵܟܼ ܀ ܐܘܼܪܚܵܐ ܐܝܼܬܼ ܠܝܼ ܓܵܓܼܘܼܠܬܵܐ ܠܥܘܼܡ̈ܩܹܐ ܕܲܫܝܘܿܠ : ܘܐܸܠܵܐ ܒܚܲܫܹ̈ܗ̇ ܕܲܙܩܝܼܦܘܼܬܼܵܐ ܠܵܐ ܡܸܬܿܕܲܪܫܵܐ ܀ ܬܠܵܬܼܵܐ ܝܵܘܡ̈ܝܼܢ ܚܘܼܪ ܠܝܼ ܗܵܪܟܵܐ ܥܲܕܼ ܐܵܬܹܿܐ ܐ̄ܢܵܐ : ܕܠܵܘ ܡܹܐܙܲܠܬܵܐ ܗ̣̄ܝ ܕܲܒܼܢܲܝ̈ܢܵܫܵܐ ܡܵܐ ܕܐܵܬܹܿܐ ܐ̄ܢܵܐ ܀ ܐܹܙܲܠ ܐܸܥܒܸܕܼ ܫܲܗܪܵܐ ܠܡܝܼ̈ܬܹܐ ܬܠܵܬܼܵܐ ܝܘ̇ܡ̈ܝܼܢ : ܘܐܸܦ̮ܬܲܚ ܠܗܘܿܢ ܬܲܪ̈ܥܹܐ ܕܲܫܝܘܿܠ ܕܐܲܚܝܼܕܼܝܸܢ ܗ̄ܘܼܵܘ ܀ ܬܪܹܝܢ ܡܲܣܝ̈ܘܿܢܝܼܢ ܒܐܘܼܪܚܹܗ ܕܡܵܘܬܵܐ ܐܝܼܬܼ ܠܝܼ ܐܸܪܕܹܐ : ܘܐܵܬܹ̇ܐ ܐ̄ܢܵܐ ܠܝܼ ܒܗܵܘ̇ ܕܲܬܼܠܵܬܼܵܐ ܠܵܐ ܬܸܟܼܪܸܐ ܠܵܟܼ ܀ ܦܫܝܼܩ ܠܝܼ ܐܹܡܘܼܬܼ ܘܲܦܫܝܼܩ ܐܸܚܸܐ ܘܫܲܠܝܼܛ ܗ̣̄ܘ ܠܝܼ : ܐܸܙܲܠ ܘܐܹܬܸܐ ܡܵܐ ܕܒܼܵܥܹ̇ܐ ܐ̄ܢܵܐ ܘܠܵܐ ܟܵܠܹ̇ܝܢ ܠܝܼ ܀ ܠܵܐ ܡܸܬܿܬܲܚܕܝܼܢ ܬܲܪ̈ܥܹܝܗ̇ ܕܲܫܝܘܿܠ ܡܵܐ ܕܥܸܠܹ̇ܬܼ ܠܵܗ̇ : ܡܸܠܦܲܠ ܢܵܦ̇ܠܵܐ ܘܩܵܝ̇ܡܝܼܢ ܡܝܼ̈ܬܹܐ ܕܲܚܒܼܝܼܫܝܼܢ ܒܵܗ̇ ܀ ܡܸܫܟܲܚ ܐ̄ܢܵܐ ( ܓܝܹܪ ܕܐܹܣܝܼܡܝܼܗ̇ ܢܲܦ̮ܫܝ ܐܸܢ ܨܵܒܹ̇ܐ ؟ 109 ܐ̄ܢܵܐ : ܘܡܵܐ ܕܒܼܵܥܹ̇ܐ ܐ̄ܢܵܐ ܫܵܩܹ̇ܠ ܐ̄ܢܵܐ ܠܵܗ̇ ܘܫܲܠܝܼܛ ܗ̣̄ܘ ܠܝܼ ܀ ܠܵܐ ܗ̄ܘܼܵܐ ܐ̄ܚܪܹܢܵܐ ܫܵܩܹ̇ܠ ܠܵܗ̇ ܡܹܢܝ ܡܵܐ ܕܡܵܐܹ̇ܬܼ ܐ̄ܢܵܐ : ܕܐܸܢܵܐ ܒܨܸܒܼܝܵܢܝ ܒܐܝܼ̈ܕܲܝ ܐܲܒܼܵܐ ܣܐܹ̇ܡ ܐ̄ܢܵܐ ܠܵܗ̇ ܀ ܘܠܵܐ ܡܸܬܼܪܲܥܹܝܬܿ ܗܵܝ̇ ܕܐܲܠܵܗܵܐ ܕܗܵܟܲܢ ܡܸܫܟܲܚ : ܐܸܠܵܐ ܒܡܵܘܬܵܐ ܕܲܒܼܢܲܝ̈ܢܵܫܵܐ ܗܵܐ ܚܵܐܲܪ ܐܲܢ̄ܬܿ ܀ ܒܥܸܠܬܹܗ ܕܫܸܡܥܘܿܢ ܝܸܠܦܲܬ̤ ܥܹܕܬܵܐ ܡ̣ܢ ܦܵܪܘܿܩܲܢ : pb. 505 ܕܡܵܐ ܕܲܢܦܲܠ̣ ܒܵܗ̇ ܫܲܪܒܵܐ ܕܡܵܘܬܹܗ ܠܵܐ ܬܸܟܼܪܸܐ ܠܵܗ̇ ܀ ܡܡܝܼܬܼܵܢܹܗ ܗ̣̄ܘ ܕܡܵܘܬܵܐ ܡܵܘܬܹܗ ܕܒܲܪ ܐܲܠܵܗܵܐ : ܘܐܵܦ ܡܲܚܫܵܢܵܐ ܕܚܲܫܹ̈ܐ ܚܲܫܹܗ ܠܲܕܼܝܵܕܲܥ̇ ܠܹܗ ܀ ܚܲܫ̣ܘ ܒܹܗ ܚܲܫܹ̈ܐ ܟܲܕܼ ܚܵܐܹ̇ܫ ܗ̄ܘܼܵܐ ܥܲܠ ܓܵܓܼܘܼܠܬܵܐ : ܘܡܝܼܬܼ ܒܹܗ ܡܵܘܬܵܐ ܟܲܕܼ ܡܵܐܹ̇ܬܼ ܗ̄ܘܼܵܐ ܘܠܹܗ ܠܵܐ ܐܲܟܿܝܼ ܀ ܐܲܠܦ̣ܵܗ̇ ܠܥܹܕܬܵܐ ܒܐܝܼ̈ܕܲܝ ܫܸܡܥܘܿܢ ܪܹܫ ܬܲܠܡܝܼ̈ܕܹܐ : ܕܢܸܗܘܸܐ ܪܚܝܼܡ ܠܵܗ̇ ܛܸܒܵܐ ܕܩܸܛܠܹܗ ܡܵܐ ܕܡܸܬܼܡܲܠܲܠ ܀ ܒܡܲܟܿܣܵܢܘܼܬܼܵܐ ܐܵܦ ܒܲܟܼܐܵܬܼܵܐ ܕܡܲܠܝܵܐ ܪܘܼܓܼܙܵܐ : ܛܪܲܕܼ ܚܘܼܫܵܒܹ̈ܐ ܦܲܓܼܪ̈ܵܢܵܝܹܐ ܡ̣ܢ ܬܲܠܡܝܼܕܼܵܐ ܀ ܘܲܠܣܵܛܵܢܵܐ ܙܓܲܪ ܡ̣ܢ ܥܹܕܬܵܐ ܕܠܵܐ ܢܸܙܪܘܿܥ ܒܵܗ̇ : ܪܸܢܝܵܐ ܪܲܦܝܵܐ ܕܕܼܵܚܹ̇ܠ ܢܵܘܕܹܐ ܒܡܵܘܬܹܗ ܕܲܒܼܪܵܐ ܀ ܘܠܹܗ ܠܬܲܠܡܝܼܕܼܵܐ ܫܲܩ̣ܠܹܗ ܨܹܐܕܼܵܘܗܝ ܡ̣ܢ ܣܵܛܵܢܵܐ : ܟܲܕܼ ܠܵܐ ܕܵܚܹ̇ܠ ܢܸܫܡܲܥ ܛܸܒܹ̈ܐ ܕܲܙܩܝܼܦܘܼܬܼܵܐ ܀ ܘܗܵܘ̇ ܕܐܸܨܛܲܥܲܪ ܒܲܫܡܹܗ ܫܲܢ̣ܝ ܕܢܘܼܟܼܪܵܝܵܐ ܗ̄ܘܼܵܐ : ܘܲܫܩܲܠ̣ ܥܲܡܹܗ ܐܵܦ ܚܘܼܫܵܒܹ̈ܐ ܪ̈ܦܲܝܵܐ ܕܐܲܝܬܿܝܼ ܀ ܥܪܲܩ̣ ܣܵܛܵܢܵܐ ܠܒܸܣܬܲܪ ܝܼܫܘܼܥ ܘܦܵܫ̣ ܬܲܠܡܝܼܕܼܵܐ : ܩܕܼܵܡܵܘܗܝ ܕܲܒܼܪܵܐ ܟܲܕܼ ܡܸܬܼܓܵܘܲܣ ܒܲܙܩܝܼܦܘܼܬܹܗ ܀ ܙܸܠ ܣܵܛܵܢܵܐ ܠܵܘ ܙܸܠ ܫܸܡܥܘܿܢ ܡܸܫܬܲܡܥܵܐ ܗ̄ܘܼܵܬܼ : ܘܐܸܙܲܠ̣ ܒܝܼܫܵܐ ܘܩ̣ܵܘܝܼ ܫܠܝܼܚܵܐ ܢܵܘܕܹܐ ܪܲܒܹ̇ܗ ܀ ܡܸܠܟܹ̈ܐ ܪ̈ܦܲܝܵܐ ܕܡ̣ܢ ܣܵܛܵܢܵܐ ܥܪܲܩ̣ܘ ܡ̣ܢ ܫܸܡܥܘܿܢ : ܘܦܵܫ̣ ܗ̄ܘܼܵܐ ܟܹܐܦܵܐ ܟܲܕܼ ܗ̤ܘ ܟܹܐܦܵܐ ܒܓܼܵܘ ܒܸܢܝܵܢܵܐ ܀ ܠܒܲܟܼ ܗ̄ܘܼܵܐ ܠܪܵܚܡܹܗ ܒܲܪ ܐܲܠܵܗܵܐ ܒܨܲܥܪܵܐ ܕܲܫ̣ܕܼܵܐ : pb. 506 ܘܲܥܪܲܩ̣ ܣܵܢܵܐܵܐ ܕܠܵܐ ܢܥܲܪܩܸܠ ܗ̄ܘܼܵܐ ܐܘܼܪܚܹܗ ܕܲܒܼܪܵܐ ܀ ܬܪܲܨ ܦܲܪܨܘܿܦܹܗ ܠܘܼܩܒܲܠ ܚܲܫܹ̈ܐ ܕܠܵܐ ܕܘܼܘܵܕܼܵܐ : ܒܪܝܼܟܼ ܕܲܒܼܡܵܘܬܹܗ ܐܲܚܝܼ ܠܟܼܠܗܘܿܢ ܫܟܼܝܼܒܹ̈ܝܗ̇ ܕܲܫܝܘܿܠ ܀ ܒܟܼܠܗܘܿܢ ܡܹܐܡܪ̈ܲܝ ܠܵܟܼ ܩܵܪܹܐ ܐ̄ܢܵܐ ܒܪܵܐ ܫܲܪܝܼܪܵܐ : ܟܠܗܹܝܢ ܡܸܠܲܝ̈ ܒܵܟܼ ܢܸܬܼܝܲܗ̈ܒܵܢ ܫܘܼܒܼܚܵܐ ܠܐܲܒܼܘܼܟܼ ܀ 3 ܢܸܣܲܩ ܠܵܟܼ ܡܹܢܝ ܩܵܠ ܬܵܘܕܝܼܬܼܵܐ ܒܲܙܡܝܼܪ̈ܵܬܼܵܐ : ܟܲܕܼ ܬܵܢܹ̇ܐ ܐ̄ܢܵܐ ܡܹܐܡܪܵܐ ܕܫܘܼܒܼܚܵܟܼ ܒܲܟܼܢܘܼ̈ܫܵܬܼܵܟܼ ܀ ܢܸܗܘܸܐ ܠܵܟܼ ܦܘܼܡܝ ܦܝܼܪܡܵܐ ܕܩܵܠܹ̈ܐ ܒܲܪ ܐܲܠܵܗܵܐ : ܘܲܚܠܵܦ ܥܸܛܪܵܐ ܩܲܒܸܿܠ ܫܘܼܒܼܚܵܐ ܡ̣ܢ ܚܲܠܵܫܵܐ ܀ ܒܢܘܼܪܵܐ ܕܚܘܼܒܵܟܼ ܢܸܪܬܲܚ ܗܵܘܢܵܐ ܠܲܡܡܲܠܵܠܘܼ : ܟܲܕܼ ܡܸܬܼܓܵܘܙܲܠ ܫܘܼܦܪܹܗ ܕܫܲܪܒܵܟܼ ܨܹܝܕܼ ܫܵܡ̈ܘܿܥܹܐ ܀ ܕܹܒܼܚܵܐ ܫܲܠܡܵܐ ܢܸܗܘܘܿܢ ܡܹܐܡܪܹܿܐ ܕܗܲܝܡܵܢܘܼܬܼܵܟܼ :  pb. 483 ܘܩܲܒܸܿܠ ܐܸܢܘܿܢ ܒܹܝܬܼ ܚܘܼܣܵܝܵܐ ܐܲܝܟܼ ܩܘܼܪܒܵܢܵܐ ܀ ܢܝܲܩܪܵܟܼ ܠܸܫܵܢܝ ܚܠܵܦ ܕܹܒܼ̈ܚܵܬܼܵܐ ܒܲܙܡܝܼܪ̈ܵܬܼܵܐ : ܘܲܒܼܟܼܠ ܩܵܠ̈ܝܼܢ ܟܠ ܬܵܘܕܝܼܬܼܵܐ ( ܬܸܬܿܕܲܒܲܚ 4 ؟) ܠܵܟܼ ܀ ܐܲܢ̄ܬܿ ܗ̣̄ܘ ܕܸܒܼܚܵܐ ܘܲܕܼܡܵܐ ̣ ̣ ܠܵܐ ܚܵܫ̇ܚܝܼܢ ܠܵܟܼ : ܩܵܠܲܝ̈ ܫܘܼܒܼܚܵܐ ܢܸܗܘܘܿܢ ܕܲܫܢܹ̈ܐ ܕܲܡܪܲܥܹܝܢ ܠܵܟܼ ܀ ܒܪܵܐ ܕܲܫ̣ܦܲܪ ܠܹܗ ܕܢܸܗܘܸܐ ܕܸܒܼܚܵܐ ܚܠܵܦ ܚܲܛܵܝܹ̈ܐ : ܢܸܙܡܲܪ ܠܵܟܼ ܦܘܼܡܝ ܫܘܼܒܼܚܵܐ ܫܲܦܝܵܐ ܒܩܵܠܵܐ ܪܵܡܵܐ ܀ ܪܵܡܲܐ ܗ̣̄ܝ ܡܸܠܬܼܵܟܼ ܡ̣ܢ ܡܲܠܵܠܹ̈ܐ ̣ ̣ ̣ : ܢܕܼܘܼܠ ܒܝܼ ܫܘܼܒܼܚܵܐ ܕܲܢܙܝܼܥ ܩܵܠܲܝ̈ ܥܲܠ ܬܸܫܒܿܘܿܚܬܵܟܼ ܀ ܠܪܵܘܡܹܗ ܕܡܹܐܡܪܵܟܼ ܐܸܣܲܩ ܐܸܡܫܘܿܚ ܠܵܐ ܡܵܛܹ̇ܐ ܐ̄ܢܵܐ : ܢܸܚܘܿܬܼ ܨܹܐܕܲܝ ܗ̤ܘ ܕܲܦܫܝܼܩ ܠܹܗ ܕܢܸܬܿܕܲܡܸܐ ܠܵܟܼ ܀ ܗ̤ܘ ܢܸܬܼܡܲܟܲܟܼ ܘܲܒܼܡܘܼܟܵܟܹܗ ܢܸܬܼܡܲܠܲܠ ܒܝܼ : ܕܐܸܣܲܩ ܐܸܢܵܐ ܠܐܲܝܟܵܐ ܕܐܝܼܬܼܵܘܗܝ ܠܵܐ ܡܸܫܟܲܚ ܐ̄ܢܵܐ ܀ ܐܸܢ ܗ̤ܘ ܫܲܪܒܵܟܼ ܠܵܐ ܡܸܬܿܬܲܚܬ̤ܐ ܠܥܘܼܡܩܵܐ ܪܲܒܵܐ : ܡܲܢ ܡܵܛܹ̇ܐ ܠܹܗ ܕܒܲܐܬܼܪܹܗ ܢܡܲܠܠܝܼܘܗܝ ܐܲܟܼܡܵܐ ܕܐܝܼܬܼܵܘܗܝ ܀ ܢܚܘܼܪ ܡܸܐܡܪܵܟܼ ܒܵܟܼ ܕܐܸܬܿܬܲܚܬܝܼܬܿ ܨܹܝܕܼ ܐܲܪ̈ܥܵܢܹܐ : ܘܒܲܐܬܼܪܵܟܼ ܢܹܐܬ̤ܐ ܘܗܵܐ ܐܸܬܼܡܲܠܲܠ ܡ̣ܢ ܚܲܠܵܫܹ̈ܐ ܀ ܡ̣ܢ ܥܸܠܵܝܹ̈ܐ ܪ̈ܵܘܡܹܐ ܢܲܓܼܕܵܟܼ ܚܘܼܒܹܗ ܕܐܲܒܼܘܼܟܼ : ܘܲܬܼܚܹܝܬܼ ܥܘܼ̈ܡܩܹܐ ܘܚܸܙܹ̈ܐ ܕܐܲܪܥܵܐ ܬܲܚܬܝܼ ܣܵܡܵܟܼ ܀ ܘܥܲܠ ܕܐܸܬܿܬܲܚܬܝܼܬܿ ܬ̤ܩܲܦ ܠܐܲܪܥܵܐ ܒܡܲܟܿܝܼܟܼܘܼܬܼܵܟܼ : ܗܵܐ ܥܲܦܪ̈ܵܢܹܐ ܡܡܲܠܠܝܼܢ ܫܲܪܒܵܟܼ ܟܲܕܼ ܚܲܠܵܫܝܼܢ ܀  pb. 484 ܢܚܸܬܿܬܿ ܡ̣ܢ ܪ̈ܵܘܡܹܐ ܘܗܵܐ ܥܲܬܿܝܼܪܝܼܢ ܥܙܼܡ̈ܩܹܐ ܡܸܢܵܟܼ : ܐܲܥܬܲܪ ܐܵܦ ܠܝܼ ܕܲܒܼܓܼܵܘ ܜܘܼܡܩܵܐ ܫܲܪܒܵܟܼ ܐܲܟܼܪܸܙ ܀ ܠܬܲܚ̈ܬܵܝܵܬܼܵܗ̇ 5 ܕܐܲܪܥܵܐ ܢܲܓܼܕܘܼܟܼ ܪ̈ܲܚܡܹܐ ܡܵܪܲܢ : ܘܡܸܛܠܗܵܢܵܐ ܡܝܼ̈ܬܹܐ ܡܲܠܠܘܼܟܼ ܒܲܬܼܚܘܼܡܲܝ̈ܗܘܿܢ ܀ ܠܐܲܬܼܪܵܟܼ ܪܵܡܵܐ ܡܲܢ̣ܘܼ ܡܨܸܐ ܗ̄ܘܼܵܐ ܢܸܬܼܥܲܠܸܐ ܗ̄ܘܼܵܐ : ܘܲܢܡܲܠܠܵܟܼ ܗ̄ܘܼܵܐ ܒܹܝܬܼ ܠܸܓܼܝܘܿܢܹ̈ܐ ܕܫܲܠܗܹܒܼܝܼܬܼܵܐ ܀ ܒܗܵܠܹܝܢ ܓܘܼ̈ܕܹܐ ܕܒܹܝܬܼ ܓܲܒܼܪܝܹܠ ܡ̇ܢ ܦܵܣܲܥ̇ ܗ̄ܘܼܵܐ : ܘܪܵܡܹ̇ܐ ܫܲܪܒܵܟܼ ܒܹܝܬܼ ܣܹܕܼܪܲܝܗܘܿܢ ܕܲܫܡܲܝܵܢܹ̈ܐ ܀ ܨܹܝܕܼ ܡܲܪܟܲܒܼܬܼܵܐ ܕܚܝܼܠܬܵܐ ܕܓܸܦܹ̈ܐ ܡ̇ܢ ܩܵܪܹܒܼ ܗ̄ܘܼܵܐ : ܘܲܡܙܝܼܥ ܡܹܐܡܪܵܟܼ ̣ ̣ ̣ ܙܵܘܥܵܐ ܕܪܵܘܡܵܐ ܪܲܒܵܐ ܀ ܒܐܘܼܪܚܵܐ ܕܓܼܘܼܡܪܹ̈ܐ ܕܠܵܐ ܡܸܬܼܓܲܫ̈ܫܵܢ ܡܲܢ ܪܵܕܹܐ ܗ̄ܘܼܵܐ : ܐܵܙܹ̇ܠ ܚܵܙܹ̇ܐ ܘܐܵܬܹܿܐ ܐܵܡܲܪ ܠܐܲܪܥܵܐ ܫܲܪܒܵܟܼ ܀ ̇ ̇ ̇ 6 ܕܐܝܼܬܼܵܘܗܝ ܒܹܝܬܼ ܠܵܟܼ ܠܐܲܒܼܘܼܟܼ ܡ̇ܢ ܩܵܐܹ̇ܡ ܗ̄ܘܼܵܐ : ܘܦܵܬܲܚ̇ ܦܘܼܡܹܗ ̇ ̇ ̇ 7 ܕܣܲܓܿܝܼܐܝܼܢ ܠܵܟܼ ܀ ܠܵܘ ܐ̄ܢܵܫ ܬܲܡܵܢ ܐܲܙܝܼܥ ܫܲܪܒܵܟܼ ܐܲܢ̄ܬܿ ܐܸܬܿܬܲܚܬܝܼܬܿ : ܨܹܝܕܼ ܚܲܛܵܝܹ̈ܐ ܘܗܵܐ ܙܵܡ̇ܪܝܼܢ ܠܵܟܼ ܒܠܸܫܵܢܲܝ̈ܗܘܿܢ ܀ ܒܥܘܼܡܩܵܐ ܕܡܝܼ̈ܬܹܐ ܕܵܩ̣ܵܟܼ ܗܵܘܢܵܐ ܘܐܲܪܡܝܼ ܩܵܠܵܐ : ܕܢܸܩܥܸܐ ܒܙܵܘܥܵܐ ܕܪܲܒܿ ܗ̣̄ܘ ܬܲܗܪܵܟܼ ܒܲܪ ܐܲܠܵܗܵܐ ܀ ܒܟܸܢܫܵܐ ܡܫܲܦܠܵܐ ܕܲܬܼܚܹܝܬܼ ܐܲܪܥܵܐ ܚ̣ܙܵܟܼ ܪܸܥܢܵܝܵܐ : ܘܗܵܐ ܡܙܝܼܥ ܫܘܼܒܼܚܵܐ ܠܪܵܘܡܹܗ ܕܐܲܒܼܘܼܟܼ ܡܸܛܠܵܬܼܵܟܼ ܀  pb. 485 ܚܙܵܬ̤ ܬܲܪܥܝܼܬܼܵܐ ܚܠܹܝ̈ܠܲܝ ܩܲܒܼܪܹ̈ܐ ܕܢܲܗܝܼܪܝܼܢ ܒܵܟܼ : ܘܢܸܗܪܲܬ̤ ܐܵܦ ܗ̤ܝ ܬܡܲܠܸܠ ܫܲܪܒܵܟܼ ܒܲܫܒܼܵܒܼܘܼܬܼܵܟܼ ܀ ܗܵܪܟܵܐ ܠܘܵܬܲܢ ܥܲܡܲܢ ܒܐܲܬܼܪܲܢ ܡܸܬܼܗܲܦܲܟܼ ܗ̣̄ܘܲܝܬܿ : ܘܕܲܨܒܸܵܐ ܐܲܒܼܵܐ ܘܚܲܠܛܵܟܼ ܥܲܡܲܢ ܗܵܐ ܡܲܠܸܠܢܵܟܼ ܀ ܐܵܦܠܵܐ ܗܵܪܟܵܐ ܒܝܵܟܹ̈ܐ ܚܙܲܝܢܵܟܼ ܡܵܪܹܐ ܣܵܟܹ̈ܐ : ܕܲܠܘܵܬܲܢ ܗ̣̄ܘܲܝܬܿ ܘܲܠܘܵܬܼ ܐܲܒܼܘܼܟܼ ܘܡܲܢ ܣܵܦܹ̇ܩ ܠܵܟܼ ܀ ܠܥܸܠ ܡ̣ܢ ܣܵܟܲܐ ܗ̣̄ܝ ܟ̱ܠܵܗ̇ ܐܘܼܪܚܹܗ ܕܒܲܪ ܐܲܠܵܗܵܐ : ܘܐܲܝܢܵܐ ܕܲܣܵܒܼܵܪ ܕܲܡܣܲܝܸܟܼ ܠܵܗ̇ ܠܵܐ ܪܵܕܹܐ ܒܵܗ̇ ܀ ܪܵܡ ܓܸܠܝܵܢܹܗ ܘܐܸܠܵܐ ܙܡܲܪܬܹܗ ܗܲܝܡܵܢܘܼܬܼܵܐ : ܒܩܵܠܹ̈ܐ ܦܫܝܼ̈ܛܹܐ ܠܵܐ ܐܝܼܬܼ ܦܘܼܡܵܐ ܕܢܸܬܼܢܸܐ ܫܲܪܒܹܿܗ ܀ ܐܸܢ ܒܝܼܕܲܥܬܼܵܐ ܐ̄ܢܵܫ ܩܵܪܹܒܼ ܠܹܗ ܡܸܬܿܕܵܘܲܕܼ ܠܹܗ : ܐܸܢ ܕܹܝܢ ܒܵܥܹ̇ܐ ܒܗܲܝܡܵܢܘܼܬܼܵܐ ܡܸܫܟܲܚ ܗ̣̄ܘ ܠܹܗ ܀ ܚܵܒܼ ܝܲܕܼ̈ܥܵܬܼܵܐ ܘܒܸܛܠܲܬ̤ ܟ̱ܠܵܗ̇ ܚܲܟܿܝܼܡܘܼܬܼܵܐ : ܘܲܒܼܨܲܝܵܕܼ̈ܐ ܒܨܝܼܪܹ̈ܐ ܕܢܘܼ̈ܢܹܐ ܕܢܲܚ̣ ܝܘܼܠܦܵܢܹܗ ܀ ܣܵܦܿܪܹ̈ܐ ܐܲܚܦܲܪܘ ܘܲܡܦܲܫ̈ܩܵܢܹܐ ܗܘ̤ܵܘ ܠܲܩܠܵܠܵܐ : ܕܲܒܼܗܸܕܼܝܘܿܛܹ̈ܐ ܠܒܲܟܼܬܹܗ ܣܒܲܪܬܼܵܐ ܠܥܵܠܡܵܐ ܟ̱ܠܹܗ ܀ ܓܙܲܡ̣ܘ ܚܲܟܿܝܼ̈ܡܹܐ ܘܡܵܐ ܕܐܸܙܕܵܘܙܝܼܘ ܥܲܠ ܡܹܐܬܼܝܼܬܹܗ : ܕܲܢܡܲܠܠܘܼܢܹܗ ܢܦܲܠ̣ܘ 8 ܡ̣ܢ ܩܘܼܫܬܵܐ ܗܘ̤ܵܘ ܫܵܢܲܝ̈ܵܐ ܀ ܦܝܼܠܵܣ̈ܘܿܦܹܐ ܬܗܲܪܘ ܘܐܸܬܿܕܵܘܲܕܼܘ ܘܲܗܘ̤ܵܘ ܣܲܟܼ̈ܠܹܐ : ܕܲܠܗܸܕܼܝܘܿܛܹ̈ܐ ܚ̣ܙܵܘ ܟܲܕܼ ܡܲܠܦܝܼܢ ܚܲܟܿܝܼܡܘܼܬܼܵܐ ܀ ܗܵܠܹܝܢ 9 ܕܐܸܬܼܡܵܠܝ ܐܲܚܝܼܕܼܝܼܢ ܗ̄ܘܼܵܘ ܠܲܡܨܝܼ̈ܕܼܵܬܼܵܐ : pb. 486 ܗܵܐ ܟܦܝܼܦ ܥܘܼܫܢܹܗ ܕܥܵܠܡܵܐ ܘܡܲܪܟܲܢ ܕܢܸܫܡܲܥ ܐܸܢܘܿܢ ܀ ( ܨܲܠܝܵܐ ܐܸܕܼܢܵܗ ܕܐܲܪܥܵܐ ܕܬܸܫܡܲܥ ܠܲܓܼܠܝܼܠܵܝܹ̈ܐ : ܘܫܵܝܿܛܵܐ ܠܣܵܦܪܹ̈ܐ ܕܒܹܪܘܿ ܘܝܵܘܵܢ ܚܲܟܿܝܼ̈ܡܵܬܼܵܐ 10 ܐ̄ܢܵܫܵܐ ܣܢܝܼܩܹ̈ܐ ܕܠܵܐ ܒܸܢܝܵܢܹ̈ܐ ܘܠܵܐ ܩܸܢܝܵܢܹ̈ܐ : ܟܦܹܝܢ ܩܘܼܕܼܡܲܝܗܘܿܢ ܡܵܪ̈ܲܝ ܕܲܗܒܼܵܐ ܒܩܘܼܪ̈ܒܵܢܲܝܗܘܿܢ 11 ܀ ܩܛܝܼܠ ܪܲܒܿ ܚܲܝܠܵܐ ܘܥܲܒܼܕܵܘ̈ܗܝ ܓܵܙܡ̇ܝܼܢ ܥܲܠ ܙܵܟܼܘܼܬܼܵܐ : ܘܲܒܼܗܵܘ̇ ܕܲܩܛܝܼܠ ܐܲܚܕܘܼܗ̇ ܠܐܲܪܥܵܐ ܕܒܲܫܡܹܗ ܬ̤ܬ̤ܒܼ ܀ ܡܵܐܢܹ̈ܐ ܣܦܝܼ̈ܩܲܝ ܡ̣ܢ ܝܑܼܕܲܥܬܼܵܐ ܓܒܼܵܐ ܠܝܼܕܲܥܬܹܗ : ܕܠܵܐ ܗ̄ܘܼܵܐ ܒܕܼܝܼܠܗܘܿܢ ܐܸܠܵܐ ܒܕܼܝܼܠܹܗ ܢܫܲܕܲܪ ܐܸܢܘܿܢ ܀ ܦܲܩܸܕܼ ܐܸܢܘܿܢ ܕܲܠܩܸܢܝܵܢܹܗ ܕܥܵܠܡܵܐ ܢܲܪܦܘܿܢ : ܕܟܼܠܹܗ ܥܵܠܡܵܐ ( ܢܸܗܘܸܐ ܕܝܼܠܗܘܿܢ 12 ܟܲܕܼ ܡܸܣܟܹܿܢܝܼܢ ܀ ܒܗܵܠܹܝܢ ܕܝܼܠܹܗ ܐܲܥ̣ܬܲܪ ܐܸܢܘܿܢ ܘܐܵܘܪܸܒܼ ܐܸܢܘܿܢ : ܟܲܕܼ ܡ̣ܢ ܕܝܼܠܗܘܿܢ ܐܵܦܠܵܐ ܡܸܕܹܡ ܦܵܫ̣ ܨܹܐܕܲܝܗܘܿܢ ܀ ܐܸܠܵܐ ܒܡܵܘܬܹܗ ܠܵܐ ܐܸܬܼܢܲܨܲܚܘ ܚܲܝ̈ܠܵܘܵܬܹܗ : ܘܐܲܝܢܵܐ ܕܒܼܵܗܹ̇ܬܼ ܢܵܘܕܹܐ 13 ܒܡܵܘܬܹܗ ܠܵܘ ܕܝܼܠܹܗ ܗ̣̄ܘ ܀ ܠܫܸܡܥܘܿܢ ܓܲܒܼܝܵܐ 14 ܥܵܠ ܕܐܸܡܲܪ ܠܹܗ ܚܵܣ ܠܵܟܼ ܕܲܬܼܡܘܼܬܼ : ܩ̣ܪܵܝܗܝ ܣܵܛܵܢܵܐ ܘܠܵܐ ܢܣܲܒܼ ܒܐܲܦܵܘ̈ܗܝ ܟܲܕܼ ܪܵܚܹ̇ܡ ܠܹܗ ܀ ܠܗܵܘ̇ ܬܲܠܡܝܼܕܼܵܐ ܕܲܗܘ̤ܵܐ 15 ܟܹܐܦܵܐ ܠܥܹܕܬܵܐ ܕܲܒܼܢܵܐ : ܘܝܲܗ̣̄ܒܼ ܠܹܗ ܩܠܝܼ̈ܕܹܐ ܕܪܵܘܡܵܐ ܘܥܘܼܡܩܵܐ ܡܸܛܠ ܚܘܼܒܹܗ ܀  pb. 487 ܡܸܛܠ ܕܲܚ̣ܙܵܐ ܕܠܵܐ ܫܲܦܝܼܪ ܠܹܗ ܡܵܘܬܹܗ ܩܲܦ̣ܚܹܗ : ܘܐܲܝܟܼ ܕܲܒܼܪܘܼܓܼܙܵܐ ܩ̣ܪܵܝܗܝ ܣܵܛܵܢܵܐ ܠܪܹܫ ܬܲܠܡ̈ܝܼܕܹܐ ܀ ܘܐܸܠܘܼ ܐܝܼܬܼ ܠܝܼ 16 ܚܘܼܒܵܐ ܕܚܵܒܹܿܨ ܥܲܠ ܝܘܼܠܦܵܢܵܐ : ܡܙܝܼܥ ܗ̄ܘܹܿܝܬܼ ܗܵܫܵܐ ܗܵܢܵܐ ܫܲܪܒܵܐ ܠܡܘܿܢ 17 ܐܸܬܼܡܲܠܲܠ ܀ ܫܠܝܼܚܵܐ ܓܲܒܼܝܵܐ ܕܐܵܦ ܫܲܬܼܐ̱ܣܬܼܵܐ ܠܥܹܕܬܵܐ ܣܵܡܹܗ : ܠܡܘܿܢ2 ܣܵܛܵܢܵܐ ܒܵܬܲܪ ܩܲܠܝܼܠ ܩܵܪܹܐ ܗ̄ܘܼܵܐ ܠܹܗ ܀ ܚܘܼܒܵܐ ܗ̣̄ܘ ܟܵܠܹ̇ܐ ܕܢܸܨܠܸܐ ܐܸܕܼܢܹܗ ܕܠܵܐ ܚܸܪܝܵܢܵܐ : ܘܐܸܢ ܐܝܼܬܼ ܚܘܼܒܵܐ ܐܝܼܬܼ ܗ̣̄ܘ ܡܸܠܬܼܵܐ ܕܡܲܠܝܵܐ ܫܘܼܦܪܹ̈ܐ ܀ ܢܹܐܡܲܪ ܗܵܫܵܐ ܠܡܘܿܢ ܐܸܨܛܲܥܲܪ ܗ̣ܵܘ ܬܲܠܡܝܼܕܼܵܐ : ܟܲܕܼ ܣܵܛܵܢܵܐ ܩ̣ܪܵܝܗܝ ܦܵܪܘܿܩܲܢ ܐܲܝܟܼ ܕܐܸܡܲܪܢܲܢ ܀ ܣܵܢܹ̇ܐ ܐ̄ܢܵܫܵܐ ܚܣܲܡ̣ ܗ̄ܘܼܵܐ ܒܫܸܡܥܘܿܢ ܥܲܠ ܕܝܼܪܸܒܼ ܗ̄ܘܼܵܐ : ܘܐܸܬܼܦܲܪܲܣ ܗ̄ܘܼܵܐ ܕܲܢܣܝܼܡ ܡܘܼܡܵܐ ܒܗܵܘܿ ܫܲܦܝܼܪܵܐ ܀ ܚ̣ܙܵܝܗܝ ܗ̄ܘܼܵܐ ܕܲܓܼܒܸܐ ( ܘܫܲܦܝܼܪ ܘܕܼܟܸܐ ܘܲܡܠܸܐ ܢܘܼܗܪܵܐ 18 : ܘܪܵܡ ܒܲܫܪܵܪܹܗ ܘܡܲܠܝܵܐ ܫܘܼܦܪܹ̈ܐ 19 ܗܲܝܡܵܢܘܼܬܹܗ ܀ ܫܡܲܥ̣ ܗ̄ܘܼܵܐ ܕܩܲܒܸܿܠ̣ ܗܵܘ̇ ܓܸܠܝܵܢܵܐ ܡ̣ܢ ܒܹܝܬܼ ܐܲܒܼܵܐ : ܕܐܲܝܟܼ ܒܲܪ ܐ̄ܪܵܙܵܐ ܝܑܼܠܸܦ̣ ܠܲܫܡܹܗ ܕܝܼܚܝܼܕܼܵܝܵܐ ܀ ܚ̣ܵܪ ܒܹܗ ܕܲܫܩܲܠ̣ ܛܘܼܒܼܵܐ ܪܲܒܵܐ ܡ̣ܢ ܦܵܪܘܿܩܲܢ : ܘܲܥܬܲܪ 20 ܘܐܲܡܠܸܟܼ ܐܵܦ ܡ̣ܢ ܛܘܼ̈ܒܹܐ ܘܡ̣ܢ ܓܸܠܝܵܢܹ̈ܐ ܀ ܫܡܲܥ̣ ܕܐܸܬܿܬܿܣܝܼܡ ܠܹܗ ܫܡܵܐ ܫܲܦܝܼܪܵܐ ܕܢܸܗܘܸܐ ܟܹܐܦܵܐ : ܘܲܠܒܸܢܝܵܢܵܐ ܕܒܹܝܬܼ ܡܲܠܟܿܘܼܬܼܵܐ ܗܘ̤ܵܐ ܫܲܬܼܐ̱ܣܬܼܵܐ 21 ܀  pb. 488 ܚ̣ܙܵܝܗܝ ܗ̄ܘܼܵܐ ܠܡܵܪܹܗ ܕܝܲܗ̣̄ܒܼ ܠܹܗ ܩܠܝܼ̈ܕܹܐ ܕܓܲܙܵܐ ܟ̱ܠܹܗ : ܕܢܸܗܘܸܐ ܦܵܩܹ̇ܕܼ ܠܪܵܘܡܵܐ 22 ܘܥܘܼܡܩܵܐ ܡܵܪܵܢܵܐܝܼܬܼ ܀ ܫܡܲܥ̣ ܗ̄ܘܼܵܐ ܕܲܢܦܲܩ̣ ܗܵܘ̇ ܦܘܼܩܕܵܢܵܐ ܥܠܵܘܗܝ ܕܲܫܠܝܼܚܵܐ : ܕܐܵܦ ܒܲܫܡܲܝܵܐ ܢܸܗܘܸܐ ܫܲܠܝܼܛ ܫܵܪܹܐ ܘܐܵܣܲܪ ܀ ܚ̣ܙܵܝܗܝ ܗ̄ܘܼܵܐ ܕܐܸܬܼܡܵܠܝ ܨܲܝܵܕܼܵܐ ܗ̄ܘܼܵܐ ܘܝܵܘܡܵܢ ܐܲܡܠܸܟܼ : ܘܲܚܣܲܡ̣ ܘܝܼܩܸܕܼ ܘܲܛܪܲܦ̣ ܐܝܼܕܼܵܘ̈ܗܝ ܟܲܕܼ ܡܸܬܼܡܲܪܡܲܪ ܀ ܫܡܲܥ̣ ܗ̄ܘܼܵܐ ܕܥܹܕܬܵܐ ܡܸܬܼܒܲܢܝܵܐ ܠܵܗ̇ 23 ܕܲܣܚܝܼܦܵܐ ܗ̄ܘܼܵܬܼ : ܘܠܹܗ ܘܲܠܡܵܘܬܵܐ ܛܵܪܕܝܼܢ ܡܸܢܵܗ̇ ܕܠܵܐ ܢܸܥܘܿܠ ܠܵܗ̇ ܀ ܝܑܼܠܸܦ̣ ܣܵܢܐܵܐ ܕܡܸܬܼܥܲܩܪܵܐ ܠܵܗ̇ ܫܝܘܿܠ ܒܹܝܬܼ ܓܲܙܹܗ : ܘܡܸܬܼܒܲܢܝܵܐ ܠܵܗ̇ ܥܹܕܬܵܐ ( ܕܒܼܘܼܟܼܪܹ̈ܐ ܥܲܠ ܬܲܠܡܝܼܕܼܵܐ 24 ܀ ܫܡܲܥ̣ ܗ̄ܘܼܵܐ ܕܢܵܦ̇ܠܝܼܢ ܚܵܝ̇ܒܿܝܼܢ 25 ܒܵܛ̇ܠܝܼܢ ܡܘܼ̈ܟܼܠܹܐ ܕܲܫܝܘܿܠ : ܘܐܵܚ̇ܕܵܐ ܥܹܕܬܵܐ ( ܪ̈ܵܘܡܹܐ ܘܥܘܼܡ̈ܩܹܐ 26 ܘܥܵܠܡܵܐ ܟ̱ܠܹܗ ܀ ܐ̄ܬܲܬ̤ ܠܹܗ ܪܓܸܫܬܼܵܐ ܕܐܘܼܪܚܵܐ ܕܲܥܕܹܢ ܡܸܬܼܦܲܬܼܚܵܐ 27 ܠܵܗ̇ : ܘܗܵܘܝܵܐ ܗܦܵܟܼܬܵܐ ܕܐܵܕܼܵܡ 28 ܢܸܦܢܸܐ ܥܲܠ ( ܝܵܪܬܿܘܼܬܹܗ ܀ ܡ̣ܢ 29 ܫܘܼܘܕܵܝܵܘ̈ܗܝ ܕܲܒܼܪܵܐ 30 ܝܑܼܠܸܦ̣ ܗܵܘ̇ ܛܲܪܟܵܢܵܐ : ܕܟܼܠ ܡܘܿܢ ܕܲܣܼܪܲܚ ܡܲܬܼܩܸܢ ܗ̣̄ܘ ܠܹܗ ܘܟܸܢ ܡܸܬܼܥܲܠܸܐ ܀ ܐܸܬܿܬܿܥܝܼܩ ܒܝܼܫܵܐ ܒܗܠܹܝܢ ܕܲܫܡܲܥ̣ ܡܸܛܠ ܫܸܡܥܘܿܢ : ܘܣܵܡ̣ ܗ̄ܘܼܵܐ ܣܪܝܼܚܵܐ ܥܠܵܘܗܝ ܕܲܫܠܝܼܚܵܐ ܠܡܵܘܒܵܕܼܘܼܬܹܗ ܀ ܐܸܡܲܪ ܗ̄ܘܼܵܐ ܓܹܝܪ ܕܲܠܫܲܬܼܐ̱ܣܬܼܵܐ ܪܲܒܿܬܼܵܐ ܐܸܛܪܸܐ :  pb. 489 ܘܗܵܐ ܙܵܥ̣ ܟ̱ܠܹܗ ܗܵܘ̇ ܒܸܢܝܵܢܵܐ ܒܪܵܘܡܵܐ ܕܲܚܛܲܦ̣ ܀ ܐܸܢ ܬܲܠܡܝܼܕܼܵܐ ܢܸܫܪܲܥ ܩܲܠܝܼܠ ܐܲܝܟܼ ܕܲܠܡܸܦܲܠ : ܥܹܕܬܵܐ ܙܵܝ̇ܥܵܐ ܕܐܸܠܵܐ 31 ܙܵܝ̇ܥܵܐ ܪܲܒܿ ܗ̣̄ܘ ܫܸܦܠܲܢ ܀ ܐܸܢܗ̤ܘ ܕܗܵܢܵܐ ܕܲܗܘ̤ܵܐ ܟܹܐܦܵܐ ܢܢܘܼܕܼ ܐܵܘ ܢܸܨܠܸܐ : ܐܵܦ ܒܸܢܝܵܢܵܐ ܕܲܥܠܵܘܗܝ ܩܵܐܹ̇ܡ ܡܸܬܼܪܲܦܸܐ ܠܹܗ ܀ ܠܫܸܡܥܘܿܢ ܐܸܨܠܸܐ ܦܲܚܵܐ ܕܢܸܦܸܠ ( ܘܐܸܢ ܢܵܦܹ̇ܠ ܠܹܗ : ܗܵܐ 32 ܨܝܼܕܼ ܟ̱ܠܹܗ ܟܸܢܫܵܐ ܕܢܸܫܪܹ̈ܐ ܕܢܲܩܝܼܦܝܼܢ ܠܹܗ ܀ ܬܪܸܥܣܲܪ ܗܵܘܹ̇ܝܢ ( ܘܐܸܢ ܚܲܕܼ ܐܸܠܒܿܘܿܟܼ 33 ܗܵܘ̇ ܩܲܕܼܡܵܝܵܐ : ܟܠܗܘܿܢ ܚܲܒܼܪ̈ܵܘܗܝ ܥܲܡܹܗ ܐܵܬܹ̇ܝܢ ܨܹܝܕܼ ܚܸܫܘܿܟܼܵܐ ܀ ܐܸܢ ܐܵܚܹ̇ܕܼ ܐ̄ܢܵܐ ܠܪܹܫܹܗ ܕܟܸܢܫܵܐ ܡܸܬܼܒܲܕܲܪ ܠܹܗ : ܕܐܸܢ 34 ܡܸܬܼܟܲܢܲܫ ܕܘܼܪ̈ܟܵܬܼܝ ܥܵܛܹ̇ܐ ܡ̣ܢ ܦܸܢ̈ܝܵܬܼܵܐ ܀ ܠܗܵܘ̇ ܪܹܫ ܓܘܼܕܵܐ ܕܲܫܠܝܼܚܘܼܬܼܵܐ ܐܸܢ ܦܵܟܲܪ ܐ̄ܢܵܐ : ܟ̱ܠܵܗ̇ ܥܵܪܩܵܐ ܘܒܼܵܛ̇ܠܵܐ ܣܒܲܪܬܼܵܐ ܡ̣ܢ ܦܸܢ̈ܝܵܬܼܵܐ ܀ ܐܸܢ ܒܲܫܪܵܪܹܗ ܩܵܐܹ̇ܡ 35 ܫܸܡܥܘܿܢ ܪܹܫ ܬܲܠܡܝܼ̈ܕܹܐ : ܗܵܐ ܡܲܦܘܼܠܬܵܐ ܕܝܼܠܝ ܘܲܕܼܡܵܘܬܵܐ ܟܢܵܬܼܝ ܚܲܒܿܝܼܒܼܵܐ ܀ ܐܸܢ ( ܬܲܠܡܝܼܕܼܵܐ ܡܩܵܘܸܐ ܒܫܘܼܦܪܵܗ̇ ܕܗܵܝ̇ ܬܵܘܕܝܼܬܼܵܐ : ܟ̱ܠܵܗ̇ 36 ܐܲܪܥܵܐ ܝܵܠ̇ܦܵܐ ܡܸܢܹܗ ܘܛܵܥ̇ܝܵܐ ܝܘܼܠܦܵܢܝ ܀ ܐܸܢ ܠܲܩܠܝܼܕܼܵܘ̈ܗܝ ܠܵܐ ܚܵܛܹ̇ܦ ܐ̄ܢܵܐ ܒܚܲܕܼ ܡ̣ܢ ܐܸܣܟܹܿܝܡ : ܡܲܦܸܩ ܥܘܼܬܼܪܵܐ ܡ̣ܢ ܒܹܝܬܼ ܐܲܒܼܵܐ ܘܲܡܒܲܙܲܚ ܒܝܼ ܀ pb. 490 ܥܵܐܹ̇ܠ ܩܵܐܹ̇ܡ ܥܲܠ ܒܹܝܬܼ ܓܲܙܵܐ ܕܐܲܠܵܗܘܼܬܼܵܐ : ܘܲܡܦܲܪܢܸܣ ܠܹܗ ܠܥܵܠܡܵܐ ܒܥܘܼܬܼܪܵܐ ܘܠܝܼ ܛܵܥܹ̇ܐ ܠܝܼ ܀ ܘܗܵܘܹ̇ܝܢ ܒܸܙܚܵܐ ܟܠܗܘܿܢ ܨܲܠܡܲܝ̈ 37 ܒܐܲܬܼܪ̈ܵܘܵܬܼܵܐ : ܘܡܸܬܿܬܲܒܼܪܵܐ ܠܵܗ̇ ( ܩܲܪܢܵܗ ܪܵܡܬܼܵܐ 38 ܕܲܦܬܲܟܼܪܘܼܬܼܵܐ ܀ ܘܒܼܵܛ̇ܠܝܼܢ ܚܲܓܲܝ̈ ܥܹܐܕܲܝ̈ ( ܟܸܢܫܲܝ̈ ܡ̣ܢ ܐܲܪܥܵܬܼܵܐ : ܘܚܵܕܼܪܝܼܢ ܟܘܼܡܪ̈ܲܝ ܐܵܘ ܡܸܬܿܕܲܒܼܪܝܼܢ ܨܹܝܕܼ ܐܲܠܵܗܵܐ 39 ܀ ܘܗܵܘ̇ܝܵܐ ܒܸܙܚܵܐ ܟ̱ܠܵܗ̇ ܐܸܣܦܹܪ ܕܐܲܠܵܗ̈ܵܬܼܵܐ : ܘܢܵܦ̇ܠܝܼܢ ܒܐܲܪܥܵܐ ܦܬܲܟܼܪܹ̈ܐ ܪ̈ܵܡܹܐ ܕܐܲܩܝܼܡܹ̇ܬܼ ܒܵܗ̇ ܀ ܐܸܢܗܘ̤ ܕܫܸܡܥܘܿܢ ܠܵܐ ( ܡܸܬܼܪܲܦܸܐ ܡ̣ܢ ܬܵܘܕܝܼܬܹܗ 40 : ܠܵܐ ܩܵܐܹ̇ܡ ܐ̄ܢܵܐ ܘܐܸܥܪܘܿܩ ܐܝܼܬܼ ܠܝܼ ܡ̣ܢ ܝܘܼܠܦܵܢܹܗ ܀ ܚܣܵܡܵܐ ܪܲܒܵܐ ܚܣܲܡ̣ ܣܵܛܵܢܵܐ ܒܗܵܘ̇ ܬܲܠܡܝܼܕܼܵܐ : ܘܲܨܠ̣ܵܐ ܦܲܚܹ̈ܐ 41 ܘܲܛ̣ܡܲܪ ܢܸܫܒܹ̈ܐ ܠܗܵܘ̇ ܫܲܪܝܼܪܵܐ ܀ ܘܐܸܢ ܥܲܠ ܡܵܪܹܗ ܐܲܥܝܼܪ ܕܲܪܵܐ ܣܲܟܼܠܵܐ ܕܲܛ̣ܥܵܐ : ܠܘܼܩܒܲܠ ܥܲܒܼܕܵܐ ܟܡܵܐ ܗ̣̄ܘ ܓܵܙܹ̇ܡ ܗ̄ܘܼܵܐ ܠܲܡܕܼܵܘܵܕܼܘ̣ ܀ ܥܲܡ ܐܲܠܵܗܵܐ ܕܡ̣ܢ ܐܲܠܵܗܵܐ ܥ̣ܒܲܕܼ ܬܲܟܼܬܿܘܼܫܵܐ : ܥܲܠ ܒܲܪܢܵܫܵܐ ܟܡܵܐ ܣܵܥܹ̇ܐ ܗ̄ܘܼܵܐ ܒܡܲܪܵܚܘܼܬܹܗ ܀ ܒܪܲܒܵܐ ܫܲܪܝܼ ( ܘܐܸܬ̤ܵܐ ܠܹܗ ܬܘܼܒܼ 42 ܨܹܝܕܼ ܬܲܠܡܝܼܕܼܵܐ : ܕܲܒܼܟܼܠ ܥܸܠ̈ܠܵܢ ܛܘܼܥܚܲ ܬܲܡܠܸܟܼ ܡܸܬܼܦܲܪܲܣ ܗ̄ܘܼܵܐ ܀ ܙܩܲܦ̣ ܚܸܫܘܿܟܼܵܐ ܠܘܼܩܒܲܠ ܢܘܼܗܪܵܐ ܕܢܸܬܼܟܲܬܲܫ ܗ̄ܘܼܵܐ : pb. 491 ܘܲܟܼܡܵܐ ܕܡܸܫܟܲܚ ܐܲܩܝܼܡ ܓܲܒܵܐ ܕܠܵܐ ܢܸܬܼܦܲܪܣܸܐ ܀ ܐܲܡܪܲܚ̣ ܒܝܼܫܵܐ ܘܲܥ̣ܒܲܕܼ ܕܲܪܵܐ ܥܲܡ ܦܵܪܘܿܩܲܢ : ܘܟܲܕܼ ܐܸܫܬܲܗܝܼ ܢܦܲܠ̣ ܐܲܝܟܼ ܒܲܪܩܵܐ ܠܥܹܝܢ ܡܲܠܲܐܟܹ̈ܐ 43 ܀ ܘܙܵܥ̣ ܘܐܸܬܿܕܵܘܲܕܼ ܘܐܲܪܦܝܼ ܐܝܼܕܼܵܘ̈ܗܝ ܡ̣ܢ ܙܵܟܼܘܼܬܼܵܐ : ܘܝܲܕܼܥܹܗ ܠܲܒܼܪܵܐ ܕܡܲܢ̣ܘܼ ܘܒܲܪ ܡܲܢ ܘܐܲܗܡ̣ܝܼ ܡܸܢܹܗ ܀ ܘܫܲܪܝܼ ܡܲܪܟܸܢ ܒܲܝܢܵܬܼ ܟܸܢܫܹ̈ܐ ܕܲܝܗܘܼ̈ܕܼܵܝܹܐ : ܘܡܲܠܸܦ ܟܸܫ̈ܠܹܐ ܠܟܼܵܗ̈ܢܹܐ ܘܣܵܦ̇ܪܹ̈ܐ ܘܙܲܕܘܼ̈ܩܵܝܹܐ ܀ ܘܥܵܐܹ̇ܠ ܟܵܡܹ̇ܢ 44 ܒܲܡܨܲܥܪ̈ܵܢܹܐ ܘܢܵܣ̈ܒܲܝ ܒܐܲܦܹ̈ܐ : ܕܢܸܬܼܒܲܣܲܡ ܗ̄ܘܼܵܐ ܒܓܼܘܼܕܵܦܲܝ̈ܗܘܿܢ ܕܥܲܠ ܫܲܪܝܼܪܵܐ ܀ ܘܲܡܚܲܪܟܸܫ ( ܗ̄ܘܼܵܐ ܟܠ ܟܲܪ ܕܲܣܥܲܪ 45 ܚܲܝ̈ܠܹܐ ܡܵܪܲܢ : ܕܲܚܠܵܦ ܫܘܼܒܼܚܵܐ ܢܥܝܼܪ ܦܘܼ̈ܠܵܓܹܐ ܡ̣ܢ ܚܲܙܵܝܹ̈ܐ ܀ ܘܡ̣ܢ ܐܵܬܼ̈ܘܵܬܼܵܐ ܕܲܣ̣ܥܲܪ ܡܵܪܲܢ ܠܹܗ ܚܵܛܹ̇ܦ ܗ̄ܘܼܵܐ : ( ܕܲܒܼܥܸܠܙܒܼܘܿܒܼ ܠܲܡ ܐܲܦܸܩ̣ ܕܲܝܘܹ̈ܐ ܘܠܵܘ ܝܑܼܚܝܼܕܼܵܐ 46 ܀ ܒܲܙܒܲܢ ܟܵܗ̈ܢܹܐ ܥ̣ܒܲܕܼ ܠܹܗ ܚܲܒܼܪܹ̈ܐ : ܒܲܙܒܿܢ ܪܹ̈ܫܹܐ ܘܫܲܠܝܼܵܢܹ̈ܐ ܠܣܝܼܥܬܹܗ ܐܲܝܬܿܝܼ ܀ ܘܲܒܼܓܼܘܼ̈ܕܵܦܹܐ ܘܲܒܼܨܘܿܚ̈ܝܵܬܼܵܐ ܠܗܘܿܢ ܫܵܓܲܪ ܗ̄ܘܼܵܐ : ܕܥܲܠ ܙܲܟܵܝܵܐ ܕܦܲܟܼܪܹܗ ܒܕܲܪܵܐ ܢܥܝܼܪ ܦܘܼ̈ܠܵܓܹܐ ܀ ܗ̤ܘ ܕܹܝܢ ܫܸܡܫܵܐ ܡܸܬܼܥܲܫܲܢ ܗ̄ܘܼܵܐ ܡ̣ܢ ܛܸܠܵܠܵܐ : ܘܟܼܠ ܟܲܪ ܕܐܵܙܹ̇ܠ ܡܲܥܪܸܩ ܗ̄ܘܼܵܐ ܠܹܗ ܡ̣ܢ ܐܘܼܪ̈ܚܵܬܼܵܐ ܀ ( ܒܙܸܠ̈ܓܲܝ ܢܘܼܗܪܵܐ 47 ܡܦܲܪܣܸܐ ܗ̄ܘܼܵܐ ܠܹܗ ܘܲܡܓܲܠܸܐ ܠܹܗ : pb. 492 ܘܝܵܗܹ̇ܒܼ ܐܲܬܼܪܵܐ ( ܕܢܘܼܗܪܵܐ ܢܹܐܚܘܿܕܼ ܥܵܠܡܵܐ 48 ܟ̱ܠܹܗ ܀ ܘܲܒܼܟܼܠ ܚܲܝ̈ܠܹܐ ( ܕܲܣܥܲܪ ܡܵܪܲܢ ܚܵܐܲܪ ܗ̄ܘܼܵܐ ܗ̤ܘ 49 : ܘܫܵܓܹ̇ܫ ܢܸܕܼܠܘܿܚ ܒܲܝܢܵܬܼ ܟܸܢܫܹ̈ܐ ( ܠܲܕܼܫܵܡܲܥ ܠܹܗ 50 ܀ ܗܘ̤ܵܐ ܠܹܗ ܐܲܬܼܪܵܐ ܘܲܢܦܲܠ̣ ܒܲܙܒܲܢ ܥܲܠ ܬܲܠܡܝܼܕܼܵܐ 51 : ܘܲܒܼܝܲܥܢܘܼܬܼܵܐ ܣܲܪܚ̣ܵܗ̇ ܠܢܲܦ̮ܫܹܗ ܡ̣ܢ ܚܹܐܪܘܼܬܼܵܐ ܀ ܦܲܫ̣ܚܹܗ 52 ܠܝܗ̄ܘܼܕܼܵܐ ܡ̣ܢ ܗܵܝ̇ ܓܘܼܕܵܐ ܕܬܲܠܡܝܼܕܼܘܼܬܼܵܐ : ( ܘܲܠܚܲܫ̣ ܕܲܓܸܿܠ̣ ܥܲܒܼܕܹܗ 53 ܚܲܒܼܪܹܗ ܒܢܸܟܼܠܵܐ ܣܲܢܝܵܐ ܀ ܦܲܚܵܐ ܪܲܒܵܐ ܕܪܸܚܡܲܬܼ ܟܸܣܦܵܐ ܨܠ̣ܵܐ ܠܲܝܗܘܼܕܼܵܐ : ܘܨܵܕܹܗ ( ܘܐܲܦܠܹܗ ܒܓܲܢܵܒܼܘܼܬܼܵܐ ܘܡܲܚܢܘܿܩܝܼܬܼܵܐ 54 ܀ ܘܐܸܠܘܼ ܡܨܹܐ ܗ̄ܘܼܵܐ ܠܟܼܠܗܘܿܢ ܒܲܕܲܪ ܕܲܟܼܢܝܼܫܝܼܢ ܗ̄ܘܼܵܘ : ܕܲܕܼܚܸܠ̣ ܗ̄ܘܼܵܐ ܠܹܗ ܡ̣ܢ ܫܘܼܪܵܝܵܐ ܕܣܘܼܥܪ̈ܵܢܲܝܗܘܿܢ ܀ ܚܸܘܝܵܐ ܪܲܒܵܐ ܢܲܟܼܬܵܗ̇ ܒܥܸܩܒܼܵܗ̇ ܠܲܫܠܝܼܚܘܼܬܼܵܐ : ܘܲܦܣܲܩܬܹܗ ܗ̤ܝ ܠܗܵܘ̇ ܗܲܕܵܡܵܐ ܘܝܲܗ̄ܒܼܬܹܗ ܠܐܲܪܥܵܐ ܀ ( ܦܸܟܼܪܲܬ̤ ܚܵܨܲܬ̤ ܬܦܘܼܫ 55 ܡܸܪܬܼܵܐ ܒܚܲܕܼ ܗܲܕܵܡܵܐ : ܘܲܗܘ̤ܵܐ ܢܛܝܼܪܵܐ ܟ̱ܠܹܗ ܓܘܼܫܡܵܐ ܕܠܵܐ ܢܸܬܼܚܲܒܲܠ ܀ ܢܦܲܠ̣ ܗ̄ܘܼܵܐ ܝܗ̄ܘܼܕܼܵܐ ܒܚܲܒܼܠܵܐ ܕܦܲܣܩܹܗ ܡ̣ܢ ܬܲܠܡܝܼ̈ܕܹܐ : ܘܥܲܠ ܕܲܡܠܸܐ ܗ̄ܘܼܵܐ ܓܵܘܹܗ ܡܸܪܬܼܵܐ ܦܲܪܬܹܗܚܹܐܦܹܗ ܀ ܘܥܲܠ̣ ܗܲܕܵܡܵܐ ܐ̄ܚܪܹܢܵܐ ܚܠܵܦܵܘܗܝ ܥܲܡ 56 ܬܲܠܡܝܼ̈ܕܹܐ : ܘܲܕܼܠܵܐ ܫܘܼܡܬܼܵܐ ܩܵܘܝܼ ܦܲܓܼܪܵܗ̇ ܕܲܫܠܝܼܚܘܼܬܼܵܐ ܀ pb. 493 ܠܵܘ ܒܲܝܗܘܼܕܼܵܐ ܫܲܪܝܼ ܒܝܼܫܵܐ ܕܢܸܨܠܸܐ : ܐܸܠܵܐ ܒܪܲܒܵܐ ܘܡܵܪܵܐ ܕܟܼܠܗܘܿܢ 57 ܡܵܪ̈ܵܘܵܬܼܵܐ ܀ ܘܟܲܕܼ ܡܲܦܘܼܠܬܵܐ ܩܲܕܝܼ ܒܕܲܪܵܐ ܕܚܝܼܠܵܐ ܕܲܥ̣ܒܲܕܼ : ܦܵܫ̣ ܗ̄ܘܼܵܐ ܘܲܒܼܗܸܬܼ ܡ̣ܢ ܙܲܟܵܝܵܐ ܕܦܲܪܣܝܼ ܙܹܐܦܹܗ ܀ ܘܒܼܵܬܲܪ ܗܵܢܵܐ ܢܒܲܚ̣ ܗ̄ܘܼܵܐ ܒܫܸܡܥܘܿܢ ܪܹܫ ܬܲܠܡܝܼ̈ܕܹܐ : ܘܒܼܐܝܼܕܼܵܐ ܒܐܝܼܕܼܵܐ ܓܲܫ̣ ܗ̄ܘܼܵܐ ܠܟܼܠܗܘܿܢ ܥܲܒܼ̈ܕܹܐ ܛܵܒܹ̈ܐ ܀ ܘܲܢܚܸܬܼ ܐܸܫܟܲܚ̣ ܗܵܘ̇ ܕܲܛܥܝܼܢ ܗ̄ܘܼܵܐ ܟܝܼܣܵܐ ܫܲܪܝܵܐ : ܘܲܒܼܓܼܵܘ ܟܝܼܣܵܐ ܨܠ̣ܵܐ ܠܹܗ ܦܲܚܵܐ ܘܨܵܕܹܗ ܬܲܡܵܢ ܀ ܓܲܢܵܒܼܘܼܬܼܵܐ ܘܢܸܟܼܠܵܐ ܪܲܒܵܐ ܘܕܲܓܵܠܘܼܬܼܵܐ 58 : ܐܲܠܦܹܗ ܠܓܲܒܼܝܵܐ ܘܥܲܒܼܕܹܗ ܣܪܝܼܚܵܐ 59 ̣ܢ ܬܲܠܡܝܼ̈ܕܹܐ ܀ ܫܡܲܥ ܐܲܢ̄ܬܿ ܗܵܫܵܐ ܕܡ̣ܢ ܥܸܠ̈ܠܵܬܹܗ ܕܗܵܘ̇ ܢܘܼܟܼܪܵܝܵܐ 60 : ܩ̣ܪܵܝܗܝ ܣܵܛܵܢܵܐ ܡܫܝܼܚܵܐ ܠܫܸܡܥܘܿܢ ܪܹܫ ܬܲܠܡܝܼ̈ܕܹܐ ܀ ܗ̤ܘ ܚܣܲܡ̣ ܗ̄ܘܼܵܐ ܒܹܗ ܘܗ̤ܘ ܩ̣ܪܸܒܼ ܨܹܐܕܼܵܘܗܝ ܕܲܢܠܲܚܸܫ ܒܹܗ 61 : ܕܐܸܢ ܡܸܫܟܲܚ ܗ̄ܘܼܵܐ ܡ̣ܢ ܪܲܒܿܘܼܬܹܗ ܒܦܲܚܵܐ 62 ܢܸܫܕܹܝܘܗܝ ܀ ܥܲܠ̣ ܗ̄ܘܼܵܐ ܨܹܐܕܼܵܘܗܝ ܒܲܥܪܝܼܡܘܼܬܼܵܐ 63 ܕܚܸܘܝܵܐ ܚܲܒܼܪܹܗ : ܕܐܸܢ ܝܵܗܹ̇ܒܼ ܠܹܗ ܐܲܬܼܪܵܐ ܠܘܵܬܹܗ ܩܠܝܼ̈ܕܹܐ ܢܸܚܛܘܿܦ ܀ ܡܸܚܕܼܵܐ ܕܩܲܒܸܿܠ̣ ܗܵܘ̇ ܓܸܠܝܵܢܵܐ ܡܸܢܹܗ ܕܐܲܒܼܵܐ : ܘܲܫܩܲܠ̣ ܘܲܢܦܲܩ̣ ܛܘܼܒܼܵܐ ܪܲܒܵܐ ܡܸܢܹܗ ܕܲܒܼܪܵܐ ܀ ܘܲܒܼܫܲܬܼܐ̱ܣܬܼܵܐ ܕܥܹܕܬܵܐ ܐܸܬܿܬܿܣܝܼܡ 64 ܐܲܝܟܼ ܫܲܪܝܼܪܵܐ : ܘܝܲܗ̣̄ܒܼ ܠܹܗ ܩܠܝܼ̈ܕܹܐ ܒܪܵܐ ܕܲܢܦܲܪܢܸܣ ܒܲܝܬܹܗ ܕܐܲܒܼܘܼܗܝ ܀ pb. 494 ܣܵܡ̣ ܣܵܛܵܢܵܐ ܒܵܬܲܪ ܥܸܩܒܹܗ 65 ܕܗܵܘ̇ ܬܲܠܡܝܼܕܼܵܐ : ܘܠܹܗ ܪܵܗܹ̇ܐ ܗ̄ܘܼܵܐ ܕܐܸܢ ܡܸܫܟܲܚ ܗ̄ܘܼܵܐ ܢܣܝܼܡ ܒܹܗ ܡܘܼܡܵܐ ܀ ܘܫܲܪܝܼ ܡܵܪܲܢ ܕܲܢܡܲܠܸܠ ܗ̄ܘܼܵܐ ܡܸܛܠ ܚܲܫܹܗ : ܘܲܠܬܲܠܡܝܼܕܼܵܘ̈ܗܝ ܢܸܓܼܠܸܐ ܐ̄ܪܵܙܵܐ ܕܲܙܩܝܼܦܘܼܬܹܗ ܀ ܡܲܠܸܠ̣ ܡܵܪܲܢ ܡܸܛܠ ܩܸܛܠܹܗ ( ܘܡܸܛܠ ܚܲܫܹܗ 66 : ܕܠܸܐܡܲܬܼܝ ܘܐܲܝܟܲܢ ܣܵܒܹ̇ܠ ܟܠܗܹܝܢ ܡ̣ܢ ܝܗ̄ܘܼ̈ܕܼܵܝܹܐ ܀ ܥܲܕܼܠܵܐ ܢܸܗܘܸܐ ( ܐ̄ܡܲܪ ܡܘܿܢ ܗܵܘܹ̇ܐ ܕܢܲܠܸܦ ܐܸܢܘܿܢ : ܕܲܒܼܨܸܒܼܝܵܢܹܗ ܪܵܟܹܒܼ ܩܲܝܣܵܐ ܕܲܙܩܝܼܦܘܼܬܼܵܐ ܀ ܬܢ̣ܵܐ ܠܲܫܠܝܼܚܵܘ̈ܗܝ ܡܘܿܢ 67 ܓܵܕܹܫ ܠܹܗ ܡ̣ܢ ܙܩ̈ܘܿܦܹܐ : ܘܲܒܼܗܵܝ̇ ܥܸܠܬܼܵܐ ( ܩܪܸܒܼ ܣܵܛܵܢܵܐ 68 ܢܚܵܘܸܐ ܕܝܼܠܹܗ ܀ ܡܲܠܟܹܗ ܠܫܸܡܥܘܿܢ ܐܲܝܟܼ ܕܲܠܪܵܚܡܹܗ ܕܒܲܪ ܐܲܠܵܗܵܐ : ܕܢܲܣܓܸܐ ܢܸܚܲܫ ܘܐܲܝܟܼ ܚܲܒܿܝܼܒܼܵܐ ܒܥܵܩܬܼܵܐ ܢܸܒܼܠܲܥ ܀ ܕܢܸܨܠܸܐ ܗ̄ܘܼܵܐ ܠܹܗ ܦܲܚܵܐ ܐ̄ܚܪܹܢܵܐ ܠܵܐ ܡܸܫܟܲܚ ܗ̄ܘܼܵܐ : ܕܫܲܪܝܼܪܵܐ ܗ̄ܘܼܵܐ ܘܚܘܼܒܵܐ ܕܪܲܒܹܗ ܠܵܐ ܡܚܲܠܸܦ ܗ̄ܘܼܵܐ ܀ ܠܪܸܚܡܲܬܼ ܟܸܣܦܵܐ ܠܵܐ ܢܵܚܹܬܼ ܗ̄ܘܼܵܐ ܪܹܫ ܬܲܠܡܝܼ̈ܕܹܐ : ܐܵܦܠܵܐ ܕܢܸܓܼܢܘܿܒܼ ܐܵܘ ܕܲܢܕܲܓܸܠ ܐܵܘ ܕܢܸܫܬܲܚܠܲܦ ܀ ܒܗܵܝ̇ ܪܵܚܡܘܼܬܼܵܐ 69 ܕܩܵܐܹ̇ܡ ܗ̄ܘܼܵܐ ܒܵܗ̇ ܨܠ̣ܵܐ ܠܹܗ ܦܲܚܵܐ : ܕܡܸܢܹܗ ܕܚܘܼܒܵܐ ܢܹܐܥܸܐ ܫܦܵܝܵܐ 70 ܕܒܼܵܠܲܥ̇ ܗ̄ܘܼܵܐ ܒܹܗ ܀ ܫܹܐܕܼܵܐ ܕܥܵܩܬܼܵܐ ܥܲܠ̣ ܗ̄ܘܼܵܐ ܩܵܡ̣ ܠܹܗ ܩܕܼܵܡ ܬܲܪܥܝܼܬܹܗ : pb. 495 ܘܲܠܒܸܫ̣ ܚܲܫܵܐ ܡܸܛܠ ܫܲܪܒܵܗ̇ ܕܲܙܩܝܼܦܘܼܬܼܵܐ ܀ ܐܸܬܿܬܿܥܝܼܩ ܫܸܡܥܘܿܢ ܐܲܝܟܼ ܩܲܪܝܼܒܼܵܐ ܘܲܫܩܝܼܠ ܛܲܥܢܵܐ : ܗ̤ܝ 71 ܗܵܝ̇ ܥܵܩܬܼܵܐ ܕܐܝܼܬܼ ܗ̄ܘܼܵܐ ܒܢܲܦ̮ܫܹܗ ܕܣܵܛܵܢܵܐ ܗ̄ܘܼܵܬܼ ܀ ܚܲܫ̣ ܐܲܝܟܼ ܪܵܚܡܵܐ ܒܗܵܠܹܝܢ ܛܸܒܹ̈ܐ ܕܚܲܫܵܐ ܕܲܫܡܲܥ̣ : ܘܲܕܼܚܸܠ̣ ܘܐܸܬܿܬܿܥܝܼܩ ܡܸܛܠ ܪܲܒܹܗ ܐܲܝܟܼ ܩܲܪܝܼܒܼܵܐ ܀ ܚܲܝܘܼܣܬܼܵܢܵܐ ܚܠܵܦ ܫܲܪܝܼܪܵܐ ܗܘ̤ܵܐ ܬܲܠܡܝܼܕܼܵܐ : ܘܫܲܪܝܼ ܢܸܬܸܿܠ 72 ܡܸܠܟܹ̈ܐ ܪ̈ܦܲܝܵܐ ܠܒܲܪ ܐܲܠܵܗܵܐ ܀ ܠܵܐ ܡܵܪܝ ܠܵܐ ܡܵܪܝ ܬܸܣܒܿܘܿܠ ܚܲܫܹ̈ܐ ܕܲܙܩܝܼܦܘܼܬܼܵܐ : ܘܠܵܐ ܢܸܩܪܘܿܒܼ ܠܵܟܼ ܚܲܫܵܐ ܘܡܵܘܬܵܐ ܒܚܲܕܼ ܡ̣ܢ ܐܸܣܟܹܝܡ ܀ ܚܵܣ ܠܵܟܼ ܕܲܬܼܡܘܼܬܼ ܐܵܘ ܬܸܬܼܒܲܙܲܚ ܡ̣ܢ ܝܗ̄ܘܼ̈ܕܼܵܝܹܐ : ܚܵܣ ܠܵܟܼ ܬܸܚܲܫ ܐܵܘ ܬܸܨܛܲܥܲܪ ܡ̣ܢ ܙܵܩ̈ܘܿܦܹܐ ܀ ܠܵܐ ܗܵܟܲܢܵܐ ܠܵܐ ܢܸܦ̮ܓܲܥ ܒܵܟܼ ܚܲܫܵܐ ܡܵܪܲܢ : ܚܲܣܝܵܐ ܕܡܸܡܬܼܘܿܡ ܚܵܣ ( ܬܸܨܛܲܚܸܐ ܡ̣ܢ ܫܵܓܼܘܿܫܹ̈ܐ 73 ܀ ܫܲܦܝܼܪܝܼܢ ܠܵܟܼ ܚܲܝܹ̈ܐ ܘܫܘܼܒܼܚܵܐ ܕܒܲܪ ܚܲܝܵܐ ܐܲܢ̄ܬܿ : ܣܢܸܐ ܠܵܟܼ ܡܵܘܬܵܐ ܚܵܣ ܠܵܟܼ ܕܲܬܼܡܘܼܬܼ ܡܲܚܸܐ ܡܝܼ̈ܬܹܐ ܀ ܒܗܵܠܹܝܢ ܡܸܠܟܹ̈ܐ ܫܲܓܘܼ̈ܫܬܼܵܢܹܐ ܕܚܘܼܒܵܐ ܪܲܦܝܵܐ : ܟܵܐܹ̇ܐ ܗ̄ܘܼܵܐ ܒܹܗ ܪܹܫ ܬܲܠܡܝܼ̈ܕܹܐ ܕܠܵܐ ܢܸܚܲܫ ܗ̄ܘܼܵܐ ܀ ܘܒܼܵܚܲܪ ܠܸܒܵܐ ܚ̣ܙܵܗ̇ ܗ̄ܘܼܵܐ ܠܢܲܦ̮ܫܹܗ ܕܡܲܢ ܫܵܓܹ̇ܫ ܠܵܗ̇ : ܘܝܲܕܼܥܹܗ ܠܡܲܡܠܠܵܐ ܕܡ̣ܢ ܐܲܝܟܵܐ ܗ̄ܘܼܵܐ ܐܲܝܟܼ ܝܵܕܲܥ̇ ܟܠ ܀ ܒܟܸܣܝܵܐ ܕܵܩܹܗ ܠܗܵܘ̇ ܚܘܼܫܵܒܼܵܐ ܕܙܵܥ̇ ܒܲܫܠܝܼܚܵܐ : ܕܚܸܘܝܵܐ ܙܲܪܥܹܗ ܘܠܵܘ ܕܝܼܠܹܗ ܗ̄ܘ̣ 74 ܕܗܵܘ̇ ܬܲܠܡܝܼܕܼܵܐ ܀ pb. 496 ܘܡܸܚܕܼܵܐ ܐܸܬܿܬܿܦܝܼܪ ܠܘܼܩܒܲܠ ܫܸܡܥܘܿܢ ܟܲܕܼ ܪܵܚܹ̇ܡ ܠܹܗ : ܘܐܲܝܟܼ ܕܲܒܼܚܸܡܬܼܵܐ ܩ̣ܪܵܝܗܝ ܣܵܛܵܢܵܐ ܘܲܫܠܝܼܚܵܐ ܗ̄ܘܼܵܐ ܀ ܠܡܸܠܟܵܐ ܪܲܦܝܵܐ ( ܕܡ̣ܢ ܣܵܛܵܢܵܐ : ܟܲܕܼ 75 ܗ̤ܘ ܫܠܝܼܚܵܐ ܒܕܼܝܼܠܹܗ ܩܵܘܝܼ ܨܹܝܕܼ ܦܵܪܘܿܩܲܢ ܀ ܠܗܵܘ̇ ܚܘܼܫܵܒܼܵܐ ܥܲܝܘܼܩܬܼܵܢܵܐ ܕܐܝܼܬܼ ܗ̄ܘܼܵܐ ܒܫܸܡܥܘܿܢ : ܩ̣ܪܵܝܗܝ 76 ܣܵܛܵܢܵܐ ܕܠܵܐ ܫܵܠܹ̇ܡ ܗ̄ܘܼܵܐ ܠܲܙܩܝܼܦܘܼܬܼܵܐ ܀ ܚܸܘܝܵܐ ܕܐܲܒܲܚ̣ ܡܵܘܬܵܐ ܠܵܐܕܼܵܡ ܒܹܝܬܼ ܐܝܼܠܵܢܹ̈ܐ : ܝܲܗ̣̄ܒܼ ܗ̄ܘܼܵܐ ܡܸܠܟܵܐ ܕܠܵܐ ܢܸܚܲܫ ܗ̄ܘܼܵܐ ܒܪܵܐ ܒܲܙܩܝܼܦܵܐ ܀ ܘܲܕܼܝܵܕܲܥ̇ ܗ̄ܘܼܵܐ ܕܲܒܼܬܼܘܼܠܬܵܐ ܡܲܢ ܡܵܠܹ̇ܟܼ 77 ܗ̄ܘܼܵܐ : ܠܪܵܚܡܹܗ ܨܲܥܲܪ ܡܸܛܠ ܣܵܢܐܵܐ 78 ܕܫܵܓܹ̇ܫ ܗ̄ܘܼܵܐ ܠܹܗ ܀ ܠܵܘ ܐܲܝܟܼ ܚܵܘܵܐ ܩܲܒܸܿܠ̣ ܡܸܠܟܵܐ ܪܲܦܝܵܐ 79 ܡܵܪܲܢ : ܕܥܲܠܗܵܝ̇ ܐܸܬ̤ܵܐ ( ܕܢܸܪܨܹܗ ܠܓܼܵܪܣܵܐ 80 ܒܲܙܩܝܼܦܘܼܬܹܗ ܀ ܠܵܐ ܐܸܫܬܲܕܲܠ ܡ̣ܢ ܬܲܠܡܝܼܕܼܵܐ ܕܪܵܚܹ̇ܡ ܗ̄ܘܼܵܐ ܠܹܗ : ܕܢܲܪܦܸܐ ܙܩܝܼܦܵܐ 81 ܕܚܲܝܹ̈ܐ ܠܥܵܠܡܵܐ ܒܹܗ ܡܸܫܬܲܟܼܚܝܼܢ ܀ ܥܲܠ 82 ܕܲܒܼܥ̣ܵܐ ܗ̄ܘܼܵܐ ܢܒܲܛܠܹܗ 83 ܡܸܢܹܗ ܩܪܵܝܗܝ ܣܵܛܵܢܵܐ : ܠܣܵܛܵܢܵܐ ܓܹܝܪ ܐܲܥܝܼܩ ܡܵܘܬܹܗ ܕܒܲܪ ܐܲܠܵܗܵܐ ܀ ܙܸܠ ܣܵܛܵܢܵܐ ܘܫܲܢܵܐ ܠܒܸܣܬܲܪܝ ܐܵܡܲܪ ܗ̄ܘܼܵܐ ܠܹܗ : ܠܵܐ ܬܥܲܪܩܸܠ ܠܝܼ ܐܘܼܪܚܵܐ ܕܐܲܪܡܝܼ̇ܬܼ ܨܹܝܕܼ ܓܵܓܼܘܼܠܬܵܐ ܀ ܫܲܕܪܲܢܝ ܐܲܒܼܵܐ ܐܸܗܘܸܐ ܕܹܒܼܚܵܐ ܚܠܵܦ ܚܲܛܵܝܹ̈ܐ : pb. 497 ܠܡܘܿܢ ܬܸܟܼܠܸܐ ܐܲܢ̄ܬܿ ܕܹܒܼܚܵܐ ܪܲܒܵܐ 84 ܕܠܵܐ ܢܸܬܼܩܲܪܲܒܼ ܀ ܥܪܘܿܩ ܡ̣ܢ ܩܘܼܕܼܡܲܝ ܐܸܡܛܸܐ ܠܡܵܘܬܵܐ ܕܲܡܛܲܝܼܿܒܼ ܠܝܼ : ܕܒܹܗ ܫܵܪܹܐ ܐ̄ܢܵܐ ܐ̄ܣܝܼܪܹ̈ܐ 85 ܕܲܫܝܘܿܠ ܡ̣ܢ ܚܸܫܘܿܟܼܵܐ ܀ ܬܵܐ 86 ܠܵܟܼ ܠܒܸܣܬܲܪܝ ܕܐܘܼܪܚܵܐ ܬܪܝܼܨܵܐ 87 ܠܘܼܩܒܲܠ ܚܲܫܹ̈ܐ : ܘܠܵܐ ܐ̄ܢܵܫ ܡܸܫܟܲܚ ܩܵܐܹ̇ܡ ܠܘܼܩܒܲܠܝ 88 ܘܲܡܒܲܛܸܠ ܠܝܼ ܀ ܬܘܼܩܠܬܵܐ ܐܢ̄ܬܿ ܠܝܼ ( ܕܬܸܟܼܠܸܐ ܐܘܼܪܚܹܗ ܕܡܵܘܬܵܐ ܒܵܥܹ̇ܝܬܿ 89 : ܠܵܐ ܡܸܬܼܟܲܠܝܵܐ ܫܲܢܵܐ ܠܒܸܝܬܲܪܝ ܐܘܿ ܣܵܛܵܢܵܐ ܀ ܩܲܠܝܼܠ ܛܵܘܪܵܐ ܐܝܼܬܼ ܠܝܼ ܘܡܲܛ̇ܝܼܬܼ ܨܹܝܕܼ ܓܵܓܼܘܼܠܬܵܐ : ܡ̇ܢ ܐܲܦܝܼܣܵܟܼ ܕܬܸܟܼܠܸܐ ܐܘܼܪܚܵܐ ( ܕܚܲܝܹ̈ܐ ܡܲܠܝܵܐ ܀ ܫ̣ܦܲܪ 90 ܠܝܼ ܘܲܗܘܹ̇ܝܬܼ ܒܟܲܪܣܵܐ ܒܛܝܼܢܵܐ ܒܐܘܿܪܝܵܐ ܝ̄ܠܝܼܕܼܵܐ : ܒܢܲܗܪܵܐ ܥܡܝܼܕܼܵܐ ܙܩܝܼܦܵܐ 91 ܟܵܠܹ̇ܐ ܘܲܚ̣ܝܵܐ ܐܵܕܼܵܡ ܀ ܥܲܠ ܡܘܿܢ ܚܵܣ ܠܝܼ ܐܹܡܘܼܬܼ ܘܐܲܚܹܐ ܡܝܼ̈ܬܹܐ ܕܲܫܝܘܿܠ : ܕܗܵܐ ܚܵܝ̇ܪܝܼܢ ܠܝܼ ܐܸܥܘܿܠ ܐܸܫܪܸܐ ܠܲܦܟܼܵܪ̈ܲܝܗܘܿܢ ܀ ܐܸܠܘܼ ܟܠܲܝܬܵܢܝ ܐܵܘ ܡ̣ܢ ܒܲܛܢܵܐ ܐܵܘ ܡ̣ܢ ܝܲܠܕܵܐ : ܐܵܘ ܡ̣ܢ ܢܲܗܪܵܐ ܦܫܝܼܩ ܗ̄ܘܼܵܐ ܕܬܸܟܼܠܹܝܢܝ 92 ܡ̣ܢ ܓܵܓܼܘܼܠܬܵܐ ܀ ܐܲܒܼܵܐ ܕܫܲܕܪܲܢܝ ܝܲܗ̣̄ܒܼ ܠܝܼ ܘܲܥܕܵܐ ܠܥܘܼ̈ܡܩܹܐ 93 ܕܲܫܝܘܿܠ : ܘܐܸܠܵܐ ܢܸܚ̇ܬܹܬܼ ܓܲܫ̇ܬܵܗ̇ ܠܗܵܘܬܼܵܐ ܠܵܐ ܗܵܦܹ̇ܟܼ ܐ̄ܢܵܐ ܀ ܨܲܠܡܹܗ ܕܐܲܒܼܵܐ ܛܒܲܥ̣ ܒܲܣܝܵܢܵܐ ܘܗܵܐ ܢܵܚܹ̇ܬܼ ܐ̄ܢܵܐ : ܐܸܕܼܠܹܝܘܗܝ ܒܲܩܢܘܿܡܝ ܘܐܸܠܵܐ ܫܩܲܠ̇ܬܹܗ ܠܵܐ ܣܵܠܹ̇ܩ ܐ̄ܢܵܐ ܀ pb. 498 ܡ̣ܢ ܦܲܪܕܲܝܣܵܐ ܠܩܲܒܼܪܵܐ ܫܕܼܵܝܗܝ ܗ̄ܘܼܵܐ ܚܸܘܝܵܐ ܠܐܵܕܵܡ : ܘܥܲܠܗܵܝ̇ ܐܸܬܹܝ̇ܬܼ ܐܸܥܘܿܠ ܐܲܦܩܹܗ ܡ̣ܢ ܐܲܒܼܕܵܢܵܐ ܀ ܐܸܢܗ̤ܘ ܕܚܵܣ ܠܝܼ ܐܸܣܒܿܘܿܠ 94 ܚܲܫܹ̈ܐ ܐܵܡܲܪ ܐܲܢ̄ܬܿ ܠܝܼ : ܡܵܕܹܝܢ ܚܵܣ ܠܹܗ ܠܥܵܠܡܵܐ ܕܢܸܚܸܐ ܐܲܝܟܼ ܕܐܵܡܲܪ ܐܲܢ̄ܬܿ ܀ ܡܸܠܬܼܵܟܼ ܗܵܕܲܐ ܗ̣̄ܝ ܐܹܦܘܼܫ 95 ܐܸܢܵܐ ܡ̣ܢ ܓܵܓܼܘܼܠܬܵܐ : ܘܲܢܦܘܼܫ ܒܲܫܝܘܿܠ ܨܲܠܡܵܐ ܪܲܒܵܐ ܕܠܵܐ 96 ܢܸܬܼܚܲܕܲܬܼ ܀ ܗܵܢܵܘ ܡܸܠܟܵܟܼ ܕܐܲܪܦܸܐ ܙܩܝܼܦܵܐ ܘܠܵܐ ܐܸܣܲܩ ܠܹܗ : ܘܢܸܒܼܠܸܐ ܬܲܡܵܢ ܐܵܕܼܵܡ ܒܲܫܝܘܿܠ ܐܲܝܟܵܐ ܕܐܝܼܬܼܵܘܗܝ ܀ ܐܸܢ ܠܝܼ ܬܸܟܼܠܸܐ ܡ̣ܢ ܨܹܝܕܼ ܡܵܘܬܵܐ ܠܚܲܝܹ̈ܐ ܣܵܢܹ̇ܝܬܿ : ܕܐܸܠܵܐ ܡܝܼ̇ܬܹܬܼ ܠܵܐ ܡܸܫܬܲܟܼܚܝܼܢ ܚܲܝܹ̈ܐ ܠܐܵܕܼܵܡ ܀ ܫܒܼܝܼܬܼܵܐ ܚܒܼܝܼܫܵܐ ( ܒܢܸܩ̈ܥܲܝ ܩܲܒܼܪܹ̈ܐ 97 ܘܗܵܐ ܐܵܙܹ̇ܠ ܐ̄ܢܵܐ : ܐܲܝܬܸܐ ܫܒܼܝܼܬܼܵܐ ܠܡܘܿܢ ܬܸܟܼܠܹܝܢܝ ܐܲܢ̄ܬܿ ܡ̣ܢ ܦܘܼܪܩܵܢܵܐ ܀ ( ܛܪ̈ܘܼܢܹܐ ܕܲܫܝܘܿܠ ܒܲܙܘ 98 ܩܸܢܝܵܢܲܝ̈ ܥܪܘܿܩ ܡ̣ܢ ܩܘܼܕܼܡܲܝ : ܐܹܙܲܠ ܐܲܝܬܸܐ ܩܸܢܝܵܢܝ ܕܲܒܼܙܝܼܙ ܡ̣ܢ ܓܲܢܵܒܹ̈ܐ ܀ ܒܢܲܝ̈ ܐܲܒܼܕܵܢܵܐ ܦܲܟܼܪܘܼܗܝ ܠܐܵܕܼܵܡ ܒܹܝܬܼ ܚܸܫܘܿܟܹ̈ܐ : ܐܲܪܦܵܢܝ ܐܸܥܘܿܠ ܐܸܫܪܸܐ ܦܟܼܝܼܪܹ̈ܐ 99 ܘܟܸܢ ܗܵܦܹ̇ܟܼ ܐ̄ܢܵܐ ܀ ܚܸܘܝܵܐ ܘܚܵܘܵܐ ܡܠܲܟܼܘ ܠܲܚܕܼܵܕܹ̈ܐ ܘܣܲܚ̣ܦܘܼܗܝ ܠܐܵܕܼܵܡ : ܢܸܒܼܛܲܠ ܡܸܠܟܵܟܼ ܕܲܠܗܵܘ̇ ܕܵܡܹ̇ܐ ܐܸܢ ܡܸܬܼܩܲܒܲܠ ܀ ܚܵܣ ܠܝܼ ܥܲܠ ܡܘܿܢ ܐܸܢ ܥܵܒܹ̇ܕܼ ܐ̄ܢܵܐ ܥ̇ܒܼܵܕܼܵܐ ܒܲܫܝܘܿܠ : ܘܲܡܬܲܒܲܪ ܐ̄ܢܵܐ ܬܲܪ̈ܥܲܝ 100 ܡܵܘܬܵܐ ܕܲܒܼܓܼܝܼܪܝܼܢ ܠܹܗ ܀ pb. 499 ܘܲܡܓܲܕܹܡ ܐ̄ܢܵܐ ܡܘܼ̈ܟܼܠܹܐ ܪ̈ܵܡܹܐ ܕܒܲܪ̄ܬܼ ܚܸܫܘܿܟܹ̈ܐ : ܘܣܵܬܲܪ ܐ̄ܢܵܐ ܠܹܗ ܠܚܸܣܢܹܗ ܕܡܵܘܬܵܐ ܕܠܵܐ ܢܸܬܼܝܲܬܲܒܼ ܀ ܘܡܲܚܪܸܒܼ ܐ̄ܢܵܐ ܠܵܗ̇ ܠܲܡܥܲܕܲܢܬܵܐ ܕܒܼܵܠ̇ܥܵܐ 101 ܕܵܪܹ̈ܐ : ܘܲܡܥܲܩܲܪ ܐ̄ܢܵܐ ( ܟܠܗܘܿܢ ܫܘܼܪܹ̈ܝܗ̇ 102 ܒܢܝܼܫܹܗ ܕܲܙܩܝܼܦܝ ܀ ܘܗܵܘܹ̇ܐ 103 ܐ̄ܢܵܐ ܠܗܘܿܢ ܐܵܪܚܵܐ ܠܡܝܼ̈ܬܹܐ ܬܠܵܬܼܵܐ ܝܵܘܡ̈ܝܼܢ : ( ܘܡܲܫܡܲܥ ܐ̄ܢܵܐ ܠܗܘܿܢ ܚܒܼܝܼܫܹ̈ܗ̇ ܕܲܫܝܘܿܠ ܕܬܲܦܸܩ 104 ܐܸܢܘܿܢ ܀ ܘܡܸܬܼܦܲܠܦܲܠ ܐ̄ܢܵܐ ܒܥܲܦܪܵܐ ܕܡܝܼ̈ܬܹܐ ܘܒܼܵܥܹ̇ܐ ܐ̄ܢܵܐ ܒܹܗ : ܠܙܘܼܙܵܐ ܪܚܝܼܡܵܐ ܕܐܝܼܬܼ ܒܹܗ ܨܲܠܡܲܢ ܕܐܸܬܼܚܲܒܲܠ ܗ̄ܘܼܵܐ ܀ ܘܲܒܼܣܲܡ̈ܡܵܢܹܐ ܕܲܙܩܝܼܦܘܼܬܼܵܐ ܒܵܕܹܩ ܐ̄ܢܵܐ ܠܵܗ̇ : ܠܨܘܼܪܬܵܐ ܕܚܲܒܸܿܠ̣ ܚܸܘܝܵܐ ܢܟܼܝܼܠܵܐ ܒܹܝܬܼ ܐܝܼܠܵܢܹ̈ܐ ܀ ܥܲܠ ܡܘܿܢ ܫܸܡܥܘܿܢ ܬܹܐܡܲܪ ܚܵܣ ܠܵܟܼ ܬܸܣܥܘܿܪ 105 ܗܵܠܹܝܢ : ܕܐܸܢ ܠܵܐ ܐܹܡܘܼܬܼ ܟܠܗܹܝܢ ܒܵܛ̈ܠܵܢ ܐܲܝܟܼ ܕܐܵܡܲܪ ܐܲܢ̄ܬܿ ܀ ܩܵܝ̇ܡܵܐ ( ܡܸܠܬܼܵܟܼ ܠܘܼܩܒܲܠ ܐ̄ܪ̈ܵܙܹܐ ܕܲܢܒܼܝܼܘܼܬܼܵܐ : ܕܐܸܢ ܠܵܐ ܐܸܡܘܼܬܼ ܠܵܐ ܡܸܬܼܓܲܡܪܝܼܢ ܐܲܝܟܼ ܕܐܸܬܼܡܲܠܲܠܘ 106 ܀ ܐܸܢ ܥܲܠ ܩܲܝܣܵܐ ܠܘܼܩܒܲܠ ܥܲܡܵܐ ܠܵܐ ܬܵܠܹ̇ܝܢ ܠܝܼ : ܡܕܲܓܲܠ ܡܘܼܫܹܐ ܕܚܲܝܹ̈ܐ ܒܩܲܝܣܵܐ ܚ̣ܙܵܐ ܗ̄ܘܼܵܐ ܕܲܬܼܠܹܝܢ ܀ ܐܸܠܵܐ ܡܒܲܙܥܝܼܢ ܪܸ̈ܓܼܠܲܝ ܘܐܝܼܕܲܝ̈ ܐܲܝܟܼ ܕܐܵܡܲܪ ܐܲܢ̄ܬܿ : ܢܵܨܹ̇ܐ ܕܵܘܝܼܕܼ ܥܲܠ ܕܐܸܬܼܦܲܪܣܝܼ ܕܠܵܘ ܫܲܪܝܼܪܵܐ ܗ̣ܘ ܀  pb. 500 ܘܐܸܢ ܗ̤ܘ ܕܚܲܠܵܐ ܘܡܸܪܬܼܵܐ ܐܸܫܬܸܐ ܠܵܐ ܝܵܗ̇ܒܿܝܼܢ ܠܝܼ : ܒܵܛܹ̇ܠ ܐ̄ܪܵܙܵܐ ܕܲܢܒܼܝܼܘܼܬܼܵܐ ܘܐܲܢ̄ܬܿ ܡܸܬܼܩܲܒܲܠ ܀ ܐܸܠܵܐ ܡܦܲܠܸܓܼ ܥܲܡܵܐ ܢܲܚ̈ܬܲܝ ܐܲܝܟܼ ܕܐܸܙܕܲܡܪܲܬ̤ : ܡܲܢ ܡܲܫܲܪ ܠܹܗ ܠܕܼܵܘܝܼܕܼ ܡܲܠܟܵܐ ܕܲܢܒܼܝܼܵܐ ܗ̄ܘܼܵܐ ܀ ܐܸܢ ܒܹܝܬܼ ܡܝܼ̈ܬܹܐ ܠܵܐ ܗܵܘܹ̇ܐ ܐ̄ܢܵܐ ܐܲܝܟܼ ܕܐܸܬܼܢܲܒܿܝܼ : ܠܡܘܿܢ ܩܵܥܹ̇ܐ ܗ̄ܘܼܵܐ ܕܗܵܐ ܒܹܝܬܼ ܡܝܼ̈ܬܹܐ ܗ̣̄ܘ ܐܸܠܵܐ ܐܹܡܘܼܬܼ ܀ ܐܸܢ ܐܲܝܟܼ ܐܸܡܪܵܐ ܠܵܐ ܕܵܒܼܪܝܼܢ ܠܝܼ ܐܸܗܘܸܐ ܕܹܒܼܚܵܐ : ܐܵܦ ܐܹܫܲܥܝܵܐ ܕܲܩܪܵܢܝ ܐܸܡܪܵܐ ܡܸܬܿܕܲܓܲܠ ܠܹܗ ܀ ܐܸܠܵܐ ܐܸܫܠܸܐ ܒܲܕܼܡܘܼܬܼ ܢܸܩܝܵܐ ܩܕܵܡ ܓܵܙܘܿܙܵܐ : ܥܵܩܬܼܵܐ ܪܲܒܿܬܼܵܐ ܠܵܘ ܕܲܢܒܼܝܼܵܐ ܕܠܵܐ ܐܸܫܬܲܪܲܪ ܀ ܐܸܢ ܫܘܼ̈ܡܵܬܼܵܐ ܕܨܹܨܹ̈ܐ ܒܐܝܼ̈ܕܲܝ ܠܵܐ ܡܸܬܼܚܲܙ̈ܝܵܢ : ܙܟܲܪܝܵܐ ܢܒܼܝܼܵܐ ܡܵܐ ܕܲܡܫܲܐܸܠ ܡܘܿܢ ܐܹܡܲܪ ܠܹܗ ܀ ܐܸܠܵܐ ܚܵܫܹ̇ܟܼ ܫܸܡܫܵܐ ܘܢܵܗܲܪ ܒܲܙܩܝܼܦܘܼܬܼܵܐ : ܠܡܘܿܢ ܐܲܡܝܼܪܵܐ ܕܢܸܗܘܸܐ ܢܘܼܗܪܵܐ ܠܥܸܕܵܢ ܪܲܡܫܵܐ ܀ ܐܸܠܵܐ ܐܸܗܘܸܐ ܒܠܸܒܵܗ̇ ܕܐܲܪܥܵܐ ܬܠܵܬܼܵܐ ܝܵܘܡ̈ܝܼܢ : ܨܘܼܪܬܹܗ ܕܝܵܘܢܵܢ ܡܸܬܼܠܲܚܝܵܐ ܠܵܗ̇ ܡ̣ܢ ܓܸܠܝܵܢܹ̈ܐ ܀ ܐܸܢ ܗ̤ܘ ܕܚܵܣ ܠܝܼ ܐܸܛܥܲܡ ܡܵܘܬܵܐ ܐܲܝܟܼ ܕܲܡܦܝܼܣ ܐܲܢ̄ܬܿ : ܢܒܼܝܹ̈ܐ ܟܠܗܘܿܢ ܒܵܛ̇ܠܝܼܢ ܡܸܟܹܝܠ ܐܲܝܟܼ ܕܐܵܡܲܪ ܐܲܢ̄ܬܿ ܀ ܘܗܵܢܵܐ ܦܝܵܣܵܐ ܕܬܸܒܼܛܲܠ ܐܘܼܪܚܵܗ̇ ܕܲܙܩܝܼܦܘܼܬܼܵܐ : ܡ̣ܢ ܣܵܛܵܢܵܐ ܗ̄ܘ̣ ܕܒܼܵܥܹ̇ܐ ܢܕܼܵܘܸܕܼ ܫܲܦܝܼܪ̈ܵܬܼܵܐ ܀ ܬܘܼܩܠܬܵܐ ܐܢ̄ܬܿ ܠܝܼ ܒܐܘܼܪܚܵܐ ܕܪܵܕܼܝܵܐ ܠܘܼܩܒܲܠ ܚܲܫܹ̈ܐ : ܠܒܸܣܬܲܪܝ ܙܸܠ ܠܵܟܼ ܐܸܪܕܹܐ ܠܩܘܼܕܼܡܲܝ ܨܹܝܕܼ ܓܵܓܼܘܼܠܬܵܐ ܀  pb. 501 ܒܗܵܘ̇ ܦܘܼܪܩܵܢܵܐ ܪܲܒܵܐ ܕܲܥ̣ܒܲܕܼ ܒܲܙܩܝܼܦܘܼܬܹܗ : ܚ̣ܵܪ ܗ̄ܘܼܵܐ ܡܵܪܲܢ ܟܲܕܼ ܣܵܛܵܢܵܐ ܩ̣ܪܵܝܗܝ ܠܲܫܠܝܼܚܵܐ ܀ ܚܵܣ ܠܵܟܼ ܕܲܬܼܡܘܼܬܼ ܐܲܝܟܼ ܕܲܠܡܹܐܡܲܪ ܚܵܣ ܠܵܟܼ ܬܸܦܪܘܿܩ : ܘܡܸܛܠܗܵܕܹܐ ܨܲܥ̣ܪܹܗ ܘܫ̣ܵܛܹܗ ܘܐܲܣ̣ܓܲܝܼ ܒܲܣ̣ܪܹܗ ܀ ܚ̣ܵܪ ܗ̄ܘܼܵܐ ܘܲܚ̣ܙܵܐ ܕܲܟܼܡܵܐ ܩܸܛܪܹ̈ܐ ܒܡܵܘܬܹܗ ܫܵܪܹܐ : ܘܲܟܼܡܵܐ ܬܲܪ̈ܥܹܐ ܐ̄ܚܝܼ̈ܕܹܐ ܦܵܬܲܚ ܥܲܠ ܕܲܚܒܼܝܼܫܝܼܢ ܀ ܘܲܟܼܡܵܐ ܦܵܪܲܥ̇ ܚܵܘܒܲܬܼ ܓܵܘܵܐ ܡ̣ܢ ܫܲܪ̈ܒܼܵܬܼܵܐ : ܘܲܟܼܡܵܐ ܦܲܚܹ̈ܐ ܛܡܝܼܪܹ̈ܐ ܡܬܲܒܲܪ ܕܐܵܟܹ̇ܠܩܲܪܨܵܐ ܀ ܘܲܟܼܡܵܐ ܡܫܲܝܸܢ ܒܹܝܬܼ ܥܸܠܵܝܹ̈ܐ ܘܲܠܬܲܚܬܵܝܹ̈ܐ : ܘܲܟܼܡܵܐ ܡܒܲܛܸܠ ܠܪܲܓܿܝܼܙܘܼܬܼܵܐ ܕܐܲܪܡ̣ܝܼ ܚܸܘܝܵܐ ܀ ܘܲܟܼܡܵܐ ܡܝܼ̈ܬܹܐ ܡܸܬܼܢܲܚܡܝܼܢ ܒܹܗ ܡܵܐ ܕܡܵܐܹ̇ܬܼ ܗ̣ܘ : ܘܲܟܼܡܵܐ ܚܒܼܝܼ̈ܫܹܐ ܚܵܙܹ̇ܝܢ ܢܘܼܗܪܵܐ ܒܡܲܚܬܹܗ ܠܲܫܝܘܿܠ ܀ ܘܲܒܼܗܵܠܹܝܢ ܚ̣ܵܪ ܘܟܲܕܼ ܐܸܬܼܐܲܡܪܲܬ̤ ܚܵܣ ܠܹܗ ܕܲܢܡܘܼܬܼ : ܓܥܲܪ ܗ̄ܘܼܵܐ ܒܪܵܚܡܹܗ ܘܲܫܕܼܵܝܗܝ ܒܵܬܼܪܹܗ ܒܪܘܼܓܼܙܵܐ ܪܲܒܵܐ ܀ ܬܘܼܩܠܬܵܐ ܐܢ̄ܬܿ ܠܝܼ ܐܸܢܗ̤ܘ ܕܚܵܣ ܠܵܟܼ ܐܵܡܲܪ ܐܲܢ̄ܬܿ ܠܝܼ : ܕܠܵܘ ܕܐܲܠܵܗܵܐ ܪܵܢܹܝܬܿ ܐܸܠܵܐ ܕܲܒܼܢܲܝ̈ܢܵܫܵܐ ܀ ܥܲܠ ( ܕܲܓܼܠ̣ܵܐ ܠܵܟܼ ܐܲܒܼܵܐ ܒܚܘܼܒܹܗ ܕܲܒܼܪܹܗ ܐܸܢܵܐ : ܣܵ̇ܒܲܪ ܐܲܢ̄ܬܿ ܠܵܟܼ ܕܐܲܝܟܼ ܨܲܥܪܵܐ ܗ̣̄ܘ ܠܝܼ ܐܸܢ ܡܵܐܹ̇ܬܼ ܐ̄ܢܵܐ ܀ ܥܲܠ ܕܝܼܕܲܥܬܵܢܝ ܒܲܪ ܡܲܢ ܐܸܢܵܐ ܡܙܝܼܥ 107 ܠܵܟܼ ܡܵܘܬܵܐ : ܕܠܵܐ ܠܲܡ ܐܝܼܬܼ ܠܹܗ ܦܘܼܪܣܵܐ ܕܲܢܡܘܼܬܼ ܒܲܪ ܠܵܐ ܡܵܐܹ̇ܬܼ ܀ ܠܵܐ ܡܸܬܼܪܲܥܹܝܬܿ ܕܐܸܢ ܒܵܥܹ̇ܐ ܐ̄ܢܵܐ ܦܫܝܼܩ ܠܝܼ ܐܹܡܘܼܬܼ : pb. 502 ܘܐܸܢ ܡܵܐܹ̇ܬܼ ܐ̄ܢܵܐ ܒܝܼ ܢܛܝܼܪܝܼܢ ܠܝܼ ܚܲܝܹ̈ܐ ܕܲܩܢܘܿܡܝ ܀ ܕܲܒܼܢܲܝ̈ܢܵܫܵܐ ܡܸܬܼܪܲܥܸܐ ܐܲܢ̄ܬܿ ܟܲܕܼ ܚ̣ܵܐܲܪ ܐܲܢ̄ܬܿ : ܕܲܠܒܲܪܢܵܫܵܐ ܩܛܝܼܪܵܐ ܕܵܒܲܪ ܢܸܗܘܸܐ ܡܝܼܬܼܵܐ ܀ ܘܟܲܕܼ ܠܵܐ ܒܵܥܹ̇ܐ ܡܫܲܥܒܲܕܼ ܕܲܢܡܘܼܬܼ ܒܲܓܼܙܵܪ ܕܝܼܢܵܐ : ܘܩܸܨܵܐ ܡܫܲܦܸܠ ܘܲܡܓܲܪܓܲܪ ܠܹܗ ܒܥܘܼܡܪܵܐ ܕܲܫܝܘܿܠ ܀ ܘܢܵܦ̇ܩܵܐ ܪܘܼܚܹܗ ܘܗܵܦܹ̇ܟܼ ܠܐܲܪܥܹܗ ܕܢܸܗܘܸܐ ܥܲܦܪܵܐ : ܘܚܵܙܹ̇ܐ ܚܒܼܵܠܵܐ ܘܒܼܵܠܹ̇ܐ ܘܐܵܒܹ̇ܕܼ ܥܲܠ ܕܲܚܝܼܚܵܐ ܀ ܘܲܡܢܲܬܿܫܝܼܢ ܠܹܗ ܣܵܣܵܐ ܘܪܸܡܬܼܵܐ ܒܲܬܼܚܘܼܡܲܝ̈ܗܘܿܢ : ܘܲܠܠܵܐ ܡܸܕܹܡ ܫܵܪܹܟܼ ܬܲܡܵܢ ܒܹܝܼ ܚܸܫ̈ܘܿܟܹܐ ܀ ܘܡܸܬܿܛܥܸܐ ܫܲܪܒܹܿܗ ܘܠܵܐ ܬܘܼܒܼ ܦܵܢܹ̇ܐ ܨܹܝܕܼ ܚܲܒܿܝܼܒܼܵܘ̈ܗܝ : ܘܫܵܒܹܿܩ ܪ̈ܵܚܡܵܘܗܝ ܘܠܵܐ ܬܘܼܒܼ ܣܵܒܼܥ̇ܝܲܢ ܡ̣ܢ ܥܸܢܝܵܢܹܗ ܀ ܕܲܒܼܢܲܝ̈ܢܵܫܵܐ ܗ̣̄ܝ ܗܵܕܹܐ ܗܵܕܹܐ ܐܘܼܪܚܵܐ ܕܡܸܬܼܪܲܥܸܐ ܐܲܢ̄ܬܿ : ܘܠܵܐ ܡܸܬܼܪܲܥܹܝܬܿ ܗܵܝ̇ ܕܐܲܠܵܗܵܐ ܕܒܼܵܗ̇ ܪܵܕܹܐ ܐ̄ܢܵܐ ܀ ܡ̣ܢ ܕܝܼܠܸܦܬܵܢܝ ܕܐܲܠܵܗܵܐ ܐ̄ܢܵܐ ܒܪܹܗ ܕܐܲܠܵܗܵܐ : ܠܵܐ ܡܸܬܼܪܲܥܹܝܬܿ ܕܐܸܢ ܡܵܐܹ̇ܬܼ ܐ̄ܢܵܐ ܡܵܘܬܿܝ ܐܲܟܼܘܵܬܼܝ ܗ̣̄ܘ ܀ ܡܵܐ ܕܡܵܐܹ̇ܬܼ ܐ̄ܢܵܐ ܠܵܐ ܚܵܣ̇ܢܝܼܢ ܠܝܼ ܡܘܼ̈ܟܼܠܹܐ ܕܲܫܝܘܿܠ : ܘܠܵܐ ܡܨܸܐ ܡܵܘܬܵܐ ܕܲܢܚܘܼܪ ܒܐܲܦܲܝ̈ ܡܵܐ ܕܢܵܦܹ̇ܩ ܐ̄ܢܵܐ ܀ ܘܠܵܐ ܚܵܙܹ̇ܐ ܐ̄ܢܵܐ ܚܒܼܵܠܵܐ ܬܲܡܵܢ ܒܹܝܬܼ ܥܲܢܝܼ̈ܕܹܐ : ܘܠܵܐ ܡܸܫܬܲܠܲܛ ܡܵܘܬܵܐ ܕܢܹܐܚܘܿܕܼ ܬܲܪܥܵܐ ܒܐܲܦܲܝ̈ ܀ ܘܠܵܐ ܐܵܡ̇ܪܝܼܢ ܠܝܼ ܕܐܸܢ ܥܲܦܪܵܐ ܐܲܢ̄ܬܿ ܐܵܦ ܠܹܗ ܬܸܗܦܘܿܟܼ : ܘܠܵܐ ܡܕܲܝܫܝܼܢ ܠܝܼ ܐܵܟܼܠܵܐ ܘܣܵܣܵܐ ܒܲܥܝܵܕܲܝ̈ܗܘܿܢ ܀ ܘܠܵܐ ܚܵܐܹ̇ܒܼ ܐ̄ܢܵܐ ܡ̣ܢ ܐܲܒܼܕܵܢܵܐ ܒܹܝܬܼ ܥܲܢܝܼ̈ܕܹܐ : pb. 503 ܘܠܵܐ ܦܵܟܲܪ ܠܝܼ ܡܵܘܬܵܐ ܒܢܸܩܥܹܗ ܐܲܝܟܼ ܕܲܠܫܲܪܟܵܐ ܀ ܘܠܵܐ ܚܵܒܼ̇ܫܵܐ ܠܝܼ ܫܝܘܿܠ ܒܵܠܲܥܬܵܐ ܡܵܐ ܕܢܸܚ̇ܬܹܬܼ ܠܵܗ̇ : ܘܠܵܐ ܪܵܡܝܵܐ ܒܝܼ ܪܸܡܬܼܵܐ ܢܝܼܒܼܵܗ̇ ܠܲܡܚܲܒܵܠܘܼ ܀ ܘܠܵܐ ܡ̣ܢ ܪ̈ܵܚܡܲܝ ܐܵܒܹ̇ܕܼ ܐ̄ܢܵܐ ܠܝܼ ܐܲܝܟܼ ܒܲܪܢܵܫܵܐ : ܘܠܵܐ ( ܩܲܪ̈ܝܼܒܲܝ ؟ 108 ) ܐܵܡ̇ܪܝܼܢ ܠܲܝܬܵܘܗܝ ܕܐܸܬܼܚܲܒܲܠ ܠܹܗ ܀ ܠܵܐ ܐܸܬܼܪܲܥܝܼܬܿ ܕܐܸܢ ܐܲܠܵܗܵܐ ܠܡܵܘܬܵܐ ܩܵܪܹܒܼ : ܚܲܝܹ̈ܐ ܟܣܹܝܢ ܒܹܗ ܐܵܦ ܡܵܐ ܕܡܵܐܹ̇ܬܼ ܢܼ̇ܚܸܐ ܡܝܼ̈ܬܹܐ ܀ ܕܲܒܼܢܲܝ̈ܢܵܫܵܐ ܡܸܬܼܪܲܥܸܐ ܐܲܢ̄ܬܿ ܐܘܿ ܬܲܠܡܝܼܕܼܵܐ : ܕܡܵܝ̇ܬܝܼܢ ܘܐܵܒܼ̇ܕܝܼܢ ܘܒܼܵܛܹ̇ܠ ܫܲܪܟܵܐ ܕܕܼܘܼܟܼܪ̈ܵܢܲܝܗܘܿܢ ܀ ܠܵܐ ܐܸܬܼܪܲܥܝܼܬܿ ܗܵܝ̇ ܕܐܲܠܵܗܵܐ ܕܡܵܐ ܕܥܵܐܹ̇ܠ ܠܵܗ̇ : ܠܲܫܝܘܿܠ ܙܵܝ̇ܥܵܐ ܘܓܼܵܣ̇ܝܵܐ ܡܝܼ̈ܬܹܐ ܕܲܒܼܠܝܼܥܝܼܢ ܠܵܗ̇ ܀ ܠܵܐ ܐܸܬܼܪܲܥܝܼܬܿ ܕܡܵܐ ܕܐܲܠܵܗܵܐ ܠܩܲܒܼܪܵܐ ܢܵܚܹ̇ܬܼ : ܟܸܢܫܹ̈ܐ ܕܡܝܼ̈ܬܹܐ ܢܵܦ̇ܩܝܼܢ ܠܐܘܼܪܥܹܗ ܡ̣ܢ ܐܲܒܼܕܵܢܵܐ ܀ ܕܲܒܼܢܲܝ̈ܢܵܫܵܐ ܡܸܬܼܪܲܥܸܐ ܐܲܢ̄ܬܿ ܕܲܒܼܡܵܘܬܲܝ̈ܗܘܿܢ : ܒܛܸܠ̣ܘ ܚܲܝܲܝ̈ܗܘܿܢ ܘܲܗܘ̤ܵܘ ܥܲܦܪܵܐ ܒܓܼܵܘ ܩܲܒܼܪ̈ܲܝܗܘܿܢ ܀ ܠܵܐ ܐܸܬܼܪܲܥܝܼܬܿ ܕܒܲܪ ܐܲܠܵܗܵܐ ܕܥܵܐܹ̇ܠ ܠܲܫܝܘܿܠ : ܥܵܩܲܪ ܘܲܡܣܲܦܸܩ ܠܵܗ̇ ܘܦܵܢܹ̇ܐ ܠܐܲܬܼܪܹܗ ܀ ܠܵܐ ܡܸܬܼܪܲܥܹܝܬܿ ܕܐܸܢ ܐܲܠܵܗܵܐ ܡܩܲܒܸܿܠ ܕܲܢܡܘܼܬܼ : ܠܵܐ ܚܵܙܹ̇ܐ ܒܵܗ̇ ܚܒܼܵܠܵܐ ܒܲܫܝܘܿܠ ܐܲܝܟܼ ܒܲܪܢܵܫܵܐ ܀ ܘܗܵܐ ܡܸܬܼܪܲܥܹܝܬܿ ܕܲܒܼܢܲܝ̈ܢܵܫܵܐ ܘܠܵܐ ܕܐܲܠܵܗܵܐ : ܕܝܼܠܝ ܗ̣̄ܝ ܐܘܼܪܚܵܐ ܐܲܝܟܼ ܕܝܼܠܝ ܚܘܼܪ ܒܵܗ̇ ܐܸܢ ܚܵܐܲܪ ܐܲܢ̄ܬܿ ܀ pb. 504 ܐܸܡ̇ܪܹܬܼ ܠܵܟܼ ܓܹܝܪ ܕܐܵܦ ܡܵܐܹ̇ܬܼ ܐ̄ܢܵܐ ܐܵܦ ܩܵܐܹ̇ܡ ܐ̄ܢܵܐ : ܚܕܼܝܼ ܒܲܩܝܵܡܬܵܐ ܘܡܸܛܠ ܡܵܘܬܵܐ ܠܵܐ ܬܸܟܼܪܸܐ ܠܵܟܼ ܀ ܐܘܼܪܚܵܐ ܐܝܼܬܼ ܠܝܼ ܓܵܓܼܘܼܠܬܵܐ ܠܥܘܼܡ̈ܩܹܐ ܕܲܫܝܘܿܠ : ܘܐܸܠܵܐ ܒܚܲܫܹ̈ܗ̇ ܕܲܙܩܝܼܦܘܼܬܼܵܐ ܠܵܐ ܡܸܬܿܕܲܪܫܵܐ ܀ ܬܠܵܬܼܵܐ ܝܵܘܡ̈ܝܼܢ ܚܘܼܪ ܠܝܼ ܗܵܪܟܵܐ ܥܲܕܼ ܐܵܬܹܿܐ ܐ̄ܢܵܐ : ܕܠܵܘ ܡܹܐܙܲܠܬܵܐ ܗ̣̄ܝ ܕܲܒܼܢܲܝ̈ܢܵܫܵܐ ܡܵܐ ܕܐܵܬܹܿܐ ܐ̄ܢܵܐ ܀ ܐܹܙܲܠ ܐܸܥܒܸܕܼ ܫܲܗܪܵܐ ܠܡܝܼ̈ܬܹܐ ܬܠܵܬܼܵܐ ܝܘ̇ܡ̈ܝܼܢ : ܘܐܸܦ̮ܬܲܚ ܠܗܘܿܢ ܬܲܪ̈ܥܹܐ ܕܲܫܝܘܿܠ ܕܐܲܚܝܼܕܼܝܸܢ ܗ̄ܘܼܵܘ ܀ ܬܪܹܝܢ ܡܲܣܝ̈ܘܿܢܝܼܢ ܒܐܘܼܪܚܹܗ ܕܡܵܘܬܵܐ ܐܝܼܬܼ ܠܝܼ ܐܸܪܕܹܐ : ܘܐܵܬܹ̇ܐ ܐ̄ܢܵܐ ܠܝܼ ܒܗܵܘ̇ ܕܲܬܼܠܵܬܼܵܐ ܠܵܐ ܬܸܟܼܪܸܐ ܠܵܟܼ ܀ ܦܫܝܼܩ ܠܝܼ ܐܹܡܘܼܬܼ ܘܲܦܫܝܼܩ ܐܸܚܸܐ ܘܫܲܠܝܼܛ ܗ̣̄ܘ ܠܝܼ : ܐܸܙܲܠ ܘܐܹܬܸܐ ܡܵܐ ܕܒܼܵܥܹ̇ܐ ܐ̄ܢܵܐ ܘܠܵܐ ܟܵܠܹ̇ܝܢ ܠܝܼ ܀ ܠܵܐ ܡܸܬܿܬܲܚܕܝܼܢ ܬܲܪ̈ܥܹܝܗ̇ ܕܲܫܝܘܿܠ ܡܵܐ ܕܥܸܠܹ̇ܬܼ ܠܵܗ̇ : ܡܸܠܦܲܠ ܢܵܦ̇ܠܵܐ ܘܩܵܝ̇ܡܝܼܢ ܡܝܼ̈ܬܹܐ ܕܲܚܒܼܝܼܫܝܼܢ ܒܵܗ̇ ܀ ܡܸܫܟܲܚ ܐ̄ܢܵܐ ( ܓܝܹܪ ܕܐܹܣܝܼܡܝܼܗ̇ ܢܲܦ̮ܫܝ ܐܸܢ ܨܵܒܹ̇ܐ ؟ 109 ܐ̄ܢܵܐ : ܘܡܵܐ ܕܒܼܵܥܹ̇ܐ ܐ̄ܢܵܐ ܫܵܩܹ̇ܠ ܐ̄ܢܵܐ ܠܵܗ̇ ܘܫܲܠܝܼܛ ܗ̣̄ܘ ܠܝܼ ܀ ܠܵܐ ܗ̄ܘܼܵܐ ܐ̄ܚܪܹܢܵܐ ܫܵܩܹ̇ܠ ܠܵܗ̇ ܡܹܢܝ ܡܵܐ ܕܡܵܐܹ̇ܬܼ ܐ̄ܢܵܐ : ܕܐܸܢܵܐ ܒܨܸܒܼܝܵܢܝ ܒܐܝܼ̈ܕܲܝ ܐܲܒܼܵܐ ܣܐܹ̇ܡ ܐ̄ܢܵܐ ܠܵܗ̇ ܀ ܘܠܵܐ ܡܸܬܼܪܲܥܹܝܬܿ ܗܵܝ̇ ܕܐܲܠܵܗܵܐ ܕܗܵܟܲܢ ܡܸܫܟܲܚ : ܐܸܠܵܐ ܒܡܵܘܬܵܐ ܕܲܒܼܢܲܝ̈ܢܵܫܵܐ ܗܵܐ ܚܵܐܲܪ ܐܲܢ̄ܬܿ ܀ ܒܥܸܠܬܹܗ ܕܫܸܡܥܘܿܢ ܝܸܠܦܲܬ̤ ܥܹܕܬܵܐ ܡ̣ܢ ܦܵܪܘܿܩܲܢ :  pb. 505 ܕܡܵܐ ܕܲܢܦܲܠ̣ ܒܵܗ̇ ܫܲܪܒܵܐ ܕܡܵܘܬܹܗ ܠܵܐ ܬܸܟܼܪܸܐ ܠܵܗ̇ ܀ ܡܡܝܼܬܼܵܢܹܗ ܗ̣̄ܘ ܕܡܵܘܬܵܐ ܡܵܘܬܹܗ ܕܒܲܪ ܐܲܠܵܗܵܐ : ܘܐܵܦ ܡܲܚܫܵܢܵܐ ܕܚܲܫܹ̈ܐ ܚܲܫܹܗ ܠܲܕܼܝܵܕܲܥ̇ ܠܹܗ ܀ ܚܲܫ̣ܘ ܒܹܗ ܚܲܫܹ̈ܐ ܟܲܕܼ ܚܵܐܹ̇ܫ ܗ̄ܘܼܵܐ ܥܲܠ ܓܵܓܼܘܼܠܬܵܐ : ܘܡܝܼܬܼ ܒܹܗ ܡܵܘܬܵܐ ܟܲܕܼ ܡܵܐܹ̇ܬܼ ܗ̄ܘܼܵܐ ܘܠܹܗ ܠܵܐ ܐܲܟܿܝܼ ܀ ܐܲܠܦ̣ܵܗ̇ ܠܥܹܕܬܵܐ ܒܐܝܼ̈ܕܲܝ ܫܸܡܥܘܿܢ ܪܹܫ ܬܲܠܡܝܼ̈ܕܹܐ : ܕܢܸܗܘܸܐ ܪܚܝܼܡ ܠܵܗ̇ ܛܸܒܵܐ ܕܩܸܛܠܹܗ ܡܵܐ ܕܡܸܬܼܡܲܠܲܠ ܀ ܒܡܲܟܿܣܵܢܘܼܬܼܵܐ ܐܵܦ ܒܲܟܼܐܵܬܼܵܐ ܕܡܲܠܝܵܐ ܪܘܼܓܼܙܵܐ : ܛܪܲܕܼ ܚܘܼܫܵܒܹ̈ܐ ܦܲܓܼܪ̈ܵܢܵܝܹܐ ܡ̣ܢ ܬܲܠܡܝܼܕܼܵܐ ܀ ܘܲܠܣܵܛܵܢܵܐ ܙܓܲܪ ܡ̣ܢ ܥܹܕܬܵܐ ܕܠܵܐ ܢܸܙܪܘܿܥ ܒܵܗ̇ : ܪܸܢܝܵܐ ܪܲܦܝܵܐ ܕܕܼܵܚܹ̇ܠ ܢܵܘܕܹܐ ܒܡܵܘܬܹܗ ܕܲܒܼܪܵܐ ܀ ܘܠܹܗ ܠܬܲܠܡܝܼܕܼܵܐ ܫܲܩ̣ܠܹܗ ܨܹܐܕܼܵܘܗܝ ܡ̣ܢ ܣܵܛܵܢܵܐ : ܟܲܕܼ ܠܵܐ ܕܵܚܹ̇ܠ ܢܸܫܡܲܥ ܛܸܒܹ̈ܐ ܕܲܙܩܝܼܦܘܼܬܼܵܐ ܀ ܘܗܵܘ̇ ܕܐܸܨܛܲܥܲܪ ܒܲܫܡܹܗ ܫܲܢ̣ܝ ܕܢܘܼܟܼܪܵܝܵܐ ܗ̄ܘܼܵܐ : ܘܲܫܩܲܠ̣ ܥܲܡܹܗ ܐܵܦ ܚܘܼܫܵܒܹ̈ܐ ܪ̈ܦܲܝܵܐ ܕܐܲܝܬܿܝܼ ܀ ܥܪܲܩ̣ ܣܵܛܵܢܵܐ ܠܒܸܣܬܲܪ ܝܼܫܘܼܥ ܘܦܵܫ̣ ܬܲܠܡܝܼܕܼܵܐ : ܩܕܼܵܡܵܘܗܝ ܕܲܒܼܪܵܐ ܟܲܕܼ ܡܸܬܼܓܵܘܲܣ ܒܲܙܩܝܼܦܘܼܬܹܗ ܀ ܙܸܠ ܣܵܛܵܢܵܐ ܠܵܘ ܙܸܠ ܫܸܡܥܘܿܢ ܡܸܫܬܲܡܥܵܐ ܗ̄ܘܼܵܬܼ : ܘܐܸܙܲܠ̣ ܒܝܼܫܵܐ ܘܩ̣ܵܘܝܼ ܫܠܝܼܚܵܐ ܢܵܘܕܹܐ ܪܲܒܹ̇ܗ ܀ ܡܸܠܟܹ̈ܐ ܪ̈ܦܲܝܵܐ ܕܡ̣ܢ ܣܵܛܵܢܵܐ ܥܪܲܩ̣ܘ ܡ̣ܢ ܫܸܡܥܘܿܢ : ܘܦܵܫ̣ ܗ̄ܘܼܵܐ ܟܹܐܦܵܐ ܟܲܕܼ ܗ̤ܘ ܟܹܐܦܵܐ ܒܓܼܵܘ ܒܸܢܝܵܢܵܐ ܀ ܠܒܲܟܼ ܗ̄ܘܼܵܐ ܠܪܵܚܡܹܗ ܒܲܪ ܐܲܠܵܗܵܐ ܒܨܲܥܪܵܐ ܕܲܫ̣ܕܼܵܐ : pb. 506 ܘܲܥܪܲܩ̣ ܣܵܢܵܐܵܐ ܕܠܵܐ ܢܥܲܪܩܸܠ ܗ̄ܘܼܵܐ ܐܘܼܪܚܹܗ ܕܲܒܼܪܵܐ ܀ ܬܪܲܨ ܦܲܪܨܘܿܦܹܗ ܠܘܼܩܒܲܠ ܚܲܫܹ̈ܐ ܕܠܵܐ ܕܘܼܘܵܕܼܵܐ : ܒܪܝܼܟܼ ܕܲܒܼܡܵܘܬܹܗ ܐܲܚܝܼ ܠܟܼܠܗܘܿܢ ܫܟܼܝܼܒܹ̈ܝܗ̇ ܕܲܫܝܘܿܠ ܀ ܫܠܸܡܼ ܥܲܠ ܗܵܝ̇ ܕܐܸܡܲܪ ܡܵܪܲܢ ܠܫܸܡܥܘܿܢ : ܕܙܸܠ ܠܵܟܼ ܠܒܸܣܬܲܪܝ 110 ܣܵܛܵܢܵܐ ̣ ܫܠܸܡܼ ܥܲܠ ܗܵܝ̇ ܕܐܸܡܲܪ ܡܵܪܲܢ ܠܫܸܡܥܘܿܢ : ܕܙܸܠ ܠܵܟܼ ܠܒܸܣܬܲܪܝ 110 ܣܵܛܵܢܵܐ ̣ - ܥܠ ܗܝ̇ ܕܐܡܪ ܡܪܢ ܠܫܡܥܘܢ ܕܙܠ O. - ܠܒܣܬܪ P. - Hic lacuna in
                            O. - Dubie . - ܠܬܚ̈ܬܝܗ̇ Sic( ܐܦܣܝ̈ܐ ̣ ܕ ̣ ܛ ̣) ̣ - ( ܒܗܵܘܦܵܐ ؟ N.E.) - ( ܥܲܠ ܟܘܼ̈ܢܵܝܹܐ ؟ N.E.) - ܢܦ̣ܠ Sic. - ܫܠܝܚ̈ܐ Hic desinit in O. - ܨܠܝܐ ܐܪܥܐ ܐܕܢܗ̇ ̣ ̣ ̣ ܘܫ̇ܛܝܐ ܠܣܦܪ̈ܐ ܕܒ̈ܢܝ ܝܘܢ ܘܠܚܟܡܬܗܘܢ O. - ܒܩܢܝ̈ܢܝܗܘܢ O. - ܕܝܠܗܘܢ ܢܗܘܐ O. - ܕܢܘܕܐ O. - ܟܐܦܐ O. - ܕܢܗܘܐ O. - ܗܘܐ O. - ܠܡ̣ܢ O. - ܘܕܟܐ ܘܫܦܝܪ ܘܠܝܬ ܒܗ ܡܘܡܐ O. - ܢܦܫܗ O. - ܘܐܥ̣ܬܪ O. - ܫܬܐܣ̈ܐ P. - ܪܘܡܐ P. - ܗܘܬ O. - ܕܟܘܡܪ̈ܐ ܥܠ ܬܠܡܝ̈ܕܐ O. - ܚ̇ܒܝܢ O. - ܥܘ̈ܡܩܐ ܘܪ̈ܘܡܐ P. - ܡܬܦܲܢܝܐ O. - ܠܐܕܡ O. - ܝܘܬܪ̈ܢܘܗܝ ̣ ܘܡܢ P. - ܕܐܒܐ O. - ܘܐܠܐ O. - ܐܢܗ̤ܘ ܕܢܦ̇ܠ ̣ ܘܗܐ O. - ܘܐܢܗ̣ܘ ܕܐܠܒܘܟ O. - ܘܐܢ O. - ܢܩܘܡ O. - ܬܘܕܝܬܐ ܬܣܓܐ ܨܐܕܘܗܝ ܕܗ̇ܘ ܬܠܡܝܕܐ : ܕܟܠܗ O. - ܨܠܡ̈ܐ O. - ܟܠܗ̇ ܩܪܢܐ O. - ܟܢܫ̈ܐ ܡ̣ܢ ܐܪ̈ܥܬܐ : ܘܚܕܪܝܢ ܟܢ̈ܫܐ ܐܦ ܡܬܕܒܪܝܢ ܨܝܕ ܐܠܗ̈ܐ O. - ܡܪܦܐ ܡܢ ܬܘܕܝܬܐ O. - ܦܚܐ O. - ܘܬܘܒ ܐܬܐ ܠܗ O. - ܣܓܝ̈ܐܐ P. - ܩ̇ܐܡ O. - ܟܠ ܟܕ ܣܥܪ ܗܘܐ O. - ܕܒܒܥܠܙܒܘܒ ܡܦܩ ܕܝܘ̈ܐ ܘܠܘ ܝܚܝܕܐ ܗܘ O. - ܒܪ̈ ܓܠܝ ܢܘܪܐ O. - ܠܢܘܗܪܐ ܕܢܐܚܘܕ ܠܥܠܡܐ O. - ܕܥܒܕ ܡܪܢ ܚܣ̇ܡ ܗܘܐ ܒܗ O. - ܕܝܘ̈ܕܝܐ O. - ܝܗܘܕܐ P. - ܦܪܫܗ O. - ܕܠܚܫ ܕܓܠ ܘܥܒܕܗ O. - ܘܐܠܦܗ ܡܚܢܘܩܝܬܐ ܘܓܢܒܘܬܐ P. - ܟܦܪܬ ܚܨܬ ܕܬܦܘܫ O. - ܡܢ O. - ܕܟܠܗܝܢ P. - ܕܕܓܠܘܬܐ O. - ܣܢܝܐ O. - ܬܠܡܝܕܐ O. - ܠܗ O. - ܒܦܚܬܐ O. - ܒܥܪܝܡܘܬܗ O. - ܣܡܗ O. - ܥܩܒܬܗ O. - ܘܙܩܝܦܘܬܗ O. - ܐܡܪ ܡܢ̣ܘ ܐܝܟ ܝܕܥ̇ ܟܠ : ܕܢܠܦ ̣ ̣ ܩܝܣܐ ̣ ܬܢ̣ܐ ܠܬܠܡܝ̈ܕܐ ܡ̣ܢ O. - ܩܪܐ ܠܣܛܢܐ O. - ܘܒܪܚܡܬܐ O. - ܫܦܠܐ O. - ܕܗܝ O. - ܕܢܬܠ O. - ܬܨܛܥܪ ܡ̣ܢ ܙܩ̈ܘܦܐ O. - ܗܘܐ O. - ܒܝܕ ܣܛܢܐ ܩܪܝܗܝ ܣܛܢܐ : ܘܟܕ O. - ܩܪܐ O. - ܡܲܠܟܗ̇ O. - ܣܟܠܐ O. - ܣܢܝܐ O. - ܕܢܪܨܝܘܗܝ ܠܚܘܝܐ O. - ܙܩܝܦܗ O. - ܘܥܠ O. - ܢܒܛܠܝܘܗܝ O. - ܚܝܐ O. - ܐܣܝܪ̈ܝܗ O. - ̣ ܙܠ O. - ܕܫܪܝܐ ܗܝ O. - ܩܘܕܡܝ O. - ܐܢܗܘ ܕܬܟܠܐ ܐܘܪܚܐ ܕܡܘܬܐ O. - ܕܡܠܝܐ ܚܝ̈ܐ ̣ ܫܦܝܪ O. - ܙܩܝܦܐ ܗܘ O. - ܕܬܟܠܢܝ Sic p. - ܠܥܘܡܩܐ O. - ܕܐܣܒܘܠ O. - ܕܐܦܘܫ O. - ܘܠܐ O. - ܒܢܩܥܐ ܕܩܒܪ̈ܐ O. - ܛܪܘܢܐ ܕܫܝܘܠ ܒܙ O. - ܦܟܪ̈ܐ O. - ܠܬܪ̈ܥܝ O. - ܕܒܠܥܬ O. - ܠܫܘܪ̈ܝܗ O. - ܗܘܐ O. - ܐܦ ܡܫܡܥ ܐ̄ܢܐ ܚܒܝܫ̈ܝܗ̇ ܕܫܝܘܠ ܕܐܦܩ O. - ܕܬܣܥܘܪ O. - ܡܠܬܐ ܠܘܩܒܠ ܪܐܙܐ ̣ ̣ ̣ ̣ ̣ ܡܬܓܡܪ̈ܢ ܕܐܬܡ̈ܠܠܝ ܀ ܡܫܝܚܐ ܕܐܬܐ ܘܦ̣ܪܩ ܥܠܡܐ ܒܕܒܝܚܘܬܗ : ܠܟ ܬܫܒܘܚܬܐ ܡ̣ܢ ܟܠ ܦܘ̈ܡܝܢ ܥܠ ܛܝܒܘܬܟ ܀ ܫܠܡ ܒܥܘܕܪܢ ܡܪܢ ܘܐܠܗܢ : ܒܒܥܘ ܨܠܘ ܥܠ ܕܟܬܼܒ O. - ܡ̣ܙܥ Sic. - Dubie. - Ab edit.
                            Add. ( ܝܘܚܢܢ ̣ ܝ ̣ ܝܚ ̣) - ܠܒܣܬܪܼ Sic. ܥܲܠ ܫܸܡܥܘܿܢ ܟܹܐܦܵܐ ܟܲܕܼ ܐܸܡܸܿܪ ܠܹܗ ܡܵܪܲܢ ܙܸܠ ܠܵܟܼ ܠܒܸܣܬܲܪܝ ܣܵܛܵܢܵܐ ܥܲܠ ܫܸܡܥܘܿܢ ܟܹܐܦܵܐ ܟܲܕܼ ܐܸܡܸܿܪ ܠܹܗ ܡܵܪܲܢ ܙܸܠ ܠܵܟܼ ܠܒܸܣܬܲܪܝ ܣܵܛܵܢܵܐ