ܬܘܼܒܼ ܪܹ̈ܫܹܐ ܡܤܲܝ̈ܟܹܐ ܕܥܲܠ ܢܝܼܫܵܐ ܐ̄ܚܪܹܢܵܐ ܕܦܘܼܪ̈ܫܵܢܹܐ ܕܙܵܘ̈ܥܲܝ ܝܑܼܕܲܥܬܼܵܐ . ܢܒ . ܬܘܼܒܼ ܪܹ̈ܫܹܐ ܡܤܲܝ̈ܟܹܐ ܕܥܲܠ ܢܝܼܫܵܐ ܐ̄ܚܪܹܢܵܐ ܕܦܘܼܪ̈ܫܵܢܹܐ ܕܙܵܘ̈ܥܲܝ ܝܑܼܕܲܥܬܼܵܐ . ܢܒ . ܝܑܼܕܲܥܬܼܵܐ ܐܸܡܲܬܼܝ ܕܲܒܼܡܸܬܼܚܲܙܝܵܢ̈ܝܵܬܼܵܐ ܦܵܗ̇ܝܵܐ : ܐܲܝܠܹܝܢ ܕܲܒܼܝܲܕܼ ܪܸ̈ܓܼܫܹܐ ܡܩܲܒܿܠܵܐ ܝܘܼܠܦܵܢܵܐ : ܕܲܥܠܲܝܗܹܝܢ : ܟܝܵܢܵܝܬܼܵܐ ܡܸܬܼܩܲܪܝܵܐ . ܘܐܸܡܲܬܼܝ ܕܲܒܼܚܲܝ̈ܠܹܐ ܡܸܬܼܝܲܕܼ̈ܥܵܢܹܐ ܕܲܠܓܼܵܘ ܡܸܢܗܘܿܢ ܘܒܲܟܼ̈ܝܵܢܹܐ ܕܠܵܐ ܓܫܘܿܡ : ܪܘܼܚܵܢܵܝܬܼܵܐ ܡܸܬܼܩܲܪܝܵܐ . ܡܸܛܠ ܕܡܲܪܓܿܫܵܢܘܼܬܼܵܐ ܡܩܲܒܿܠܵܐ ܒܪܘܼܚܵܐ : pb. 378 ܘܠܵܐ ܗ̄ܘ̣ܵܐ ܒܝܲܕܼ ܪܸ̈ܓܼܫܹܐ . ܘܲܠܬܲܪ̈ܬܲܝܗܹܝܢ ܗܵܠܹܝܢ : ܡܠܘܿܐܵܐ ܡ̣ܢ ܠܒܲܪ ܐܝܼܬܼܵܘܗܝ ܠܢܲܦܫܵܐ ܠܡܸܤܬܲܟܵܠܘܼ . ܐܸܡܲܬܼܝ ܕܹܝܢ ܕܒܼܐܝܼܬܼܘܼܬܼܵܐ : ܠܥܸܠ ܡ̣ܢ ܟܝܵܢܵܐ ܡܸܬܼܩܲܪܝܵܐ . ܘܲܒܼܠܵܐ ܝܑܼܕܲܥܬܼܵܐ ܡܵܠܘܿܢ : ܕܲܡܥܲܠܝܵܐ ܡ̣ܢ ܝܑܼܕܲܥܬܼܵܐ . ܗܵܕܹܐ ܕܹܝܢ : ܠܵܐ ܗ̄ܘ̣ܵܐ ܒܲܡܠܘܿܐܵܐ ܕܲܠܒܲܪ ܡܸܢܵܗ̇ ܡܩܲܒܿܠܵܐ ܢܲܦܫܵܐ ܬܹܐܘܿܪܝܼܵܐ ܕܲܥܠܹܝܗ̇ : ܐܲܝܟܼ ܗܵܢܹܝܢ ܩܲܕܼ̈ܡܵܝܬܼܵܐ . ܐܸܠܵܐ ܕܠܵܐ ܡܠܘܿܐܵܐ ܠܓܼܵܘ ܡܸܢܵܗ̇ ܒܛܲܝܒܿܘܼ ܡܸܢܫܠܹܝ : ܕܠܵܐ ܤܘܼܟܵܝܵܐ ܡܸܬܼܓܲܠܝܵܐ ܡ̣ܢ ܠܓܼܵܘ . ܡܸܛܠ ܕܡܲܠܟܿܘܼܬܼܵܐ ܕܐܲܠܵܗܵܐ : ܠܓܼܵܘ ܡܸܢܲܢ ܗ̣̄ܝ . ܘܠܵܐ ܗ̄ܘ̣ܵܐ ܒܤܘܼܟܵܝܵܐ ܕܡ̣ܢ ܕܘܼܟ : ܘܒܲܢܛܘܼܪ̈ܵܬܼܵܐ ܐܵܬܼܝܵܐ : ܐܲܝܟܼ ܡܸܠܬܹܗ ܕܡܵܪܲܢ . ܐܸܠܵܐ ܒܓܼܵܘ ܨܘܼܪܬܹܗ ܠܲܡ ܓܢܝܼܙܬܵܐ ܕܡܲܕܿܥܵܐ ܡܸܬܼܓܲܠܝܵܐ ܕܠܵܐ ܥܸܠܬܼܵܐ : ܘܲܕܼܠܵܐ ܗܸܪܓܵܐ ܕܲܥܠܹܝܗ̇ . ܒܕܼܵܐܦܠܵܐ ܡܠܘܿܐܵܐ ܠܗܸܪܓܵܐ ܕܲܥܠܹܝܗ̇ ܐܝܼܬܼ ܠܹܗ ܠܡܲܕܿܥܵܐ ܀ ܩܲܕܼܡܵܝܬܼܵܐ ܠܲܡ : ܡ̣ܢ ܗܸܓܼܝܵܢܵܐ ܐܲܡܝܼܢܵܐ : ܘܚܘܼܦܵܛܵܐ ܕܲܒܼܝܘܼܠܦܵܢܵܐ . ܬܪܲܝܵܢܝܼܬܼܵܐ ܕܹܝܢ : ܡ̣ܢ ܕܘܼܒܵܪܹ̈ܐ ܬܲܩ̈ܢܹܐ : ܘܗܲܝܡܵܢܘܼܬܼܵܐ ܕܡܲܕܿܥܵܐ . ܘܲܬܼܠܝܼܬܼܵܝܬܼܵܐ ܡܸܟܹܝܠ ܫܸܪܟܲܬ̤ ܠܵܗ̇ : ܠܗܲܝܡܵܢܘܼܬܼܵܐ ܒܲܠܚܘܿܕܼ . ܡܸܛܠ ܕܬܲܡܵܢ ܝܑܼܕܲܥܬܼܵܐ : ܬܸܬܼܒܲܛܲܠ . ܘܲܥ̇ܒܼܵܕܹ̈ܐ : ܢܸܤܬܲܝܟܼܘܼܢ . ܘܪܸ̈ܓܼܫܹܐ : ܢܸܗܘܘܿܢ ܝܲܬܿܝܼܪܹ̈ܐ ܠܚܘܼܫܵܚܵܐ . ܟܡܵܐ ܗܵܟܹܝܠ ܕܡ̣ܢ ܗܵܢܵܐ ܬܚܘܼܡܵܐ ܡܸܬܼܢܲܚܬܼܵܐ : ܝܑܼܕܲܥܬܼܵܐ ܡܸܬܼܩܲܪܝܵܐ . ܘܲܟܼܡܵܐ ܕܝܲܬܿܝܼܪ ܢܸܚܬܲܬ̤ : ܝܲܬܝܼܪܵܐܝܼܬܼ ܡܝܲܩܪܵܐ ܝܑܼܕܲܥܬܼܵܐ . ܘܟܲܕܼ ܡܲܛܝܲܬ̤ ܠܐܲܪܥܵܐ ܘܐܲܪ̈ܥܵܢܝܵܬܼܵܐ : ܝܑܼܕܲܥܬܼܵܐ ܡܵܪܬܵܐ ܗ̣̄ܝ ܕܟܼܠܡܸܕܸܡ . ܘܒܸܠܥܵܕܹܝܗ̇ : ܟܠܡܸܕܸܡ ܚܓܝܼܪܵܐ ܗ̄ܘ̣ ܘܒܲܛܝܼܠܵܐ . ܡܵܐ ܕܹܝܢ ܕܐܲܪܝܼܡܲܬ̤ ܢܲܦܫܵܐ ܚܝܵܪܪܵܗ̇ ܠܥܸܠ : ܘܦܸܫܛܲܬ̤ ܛܵܘܚܵܐ ܕܙܵܘ̈ܥܹܝܗ̇ ܠܘܵܬܼ ܫܡܲܝܵܢ̈ܝܬܼܵܐ : ܘܐܸܬܼܪܲܓܼܪܓܲܬ̤ ܠܗܵܠܹܝܢ ܕܲܒܼܥܲܝ̈ܢܹܐ pb. 379 ܕܦܲܓܼܪܵܐ ܠܵܐ ܡܸܬܼܚܲܙ̈ܝܵܢ : ܘܒܸܤܪܵܐ ܥܠܲܝܗܹܝܢ ܠܵܐ ܫܲܠܝܼܛ ܠܹܗ : ܗܵܝܕܹܝܢ ܒܗܲܝܡܵܢܘܼܬܼܵܐ ܩܵܐܹ̇ܡ ܟܠܡܸܕܸܡ . ܝܑܼܕܲܥܬܼܵܐ ܐܸܡܲܬܼܝ ܕܲܒܼܡܸܬܼܚܲܙܝܵܢ̈ܝܵܬܼܵܐ ܦܵܗ̇ܝܵܐ : ܐܲܝܠܹܝܢ ܕܲܒܼܝܲܕܼ ܪܸ̈ܓܼܫܹܐ ܡܩܲܒܿܠܵܐ ܝܘܼܠܦܵܢܵܐ : ܕܲܥܠܲܝܗܹܝܢ : ܟܝܵܢܵܝܬܼܵܐ ܡܸܬܼܩܲܪܝܵܐ . ܘܐܸܡܲܬܼܝ ܕܲܒܼܚܲܝ̈ܠܹܐ ܡܸܬܼܝܲܕܼ̈ܥܵܢܹܐ ܕܲܠܓܼܵܘ ܡܸܢܗܘܿܢ ܘܒܲܟܼ̈ܝܵܢܹܐ ܕܠܵܐ ܓܫܘܿܡ : ܪܘܼܚܵܢܵܝܬܼܵܐ ܡܸܬܼܩܲܪܝܵܐ . ܡܸܛܠ ܕܡܲܪܓܿܫܵܢܘܼܬܼܵܐ ܡܩܲܒܿܠܵܐ ܒܪܘܼܚܵܐ :  pb. 378  ܘܠܵܐ ܗ̄ܘ̣ܵܐ ܒܝܲܕܼ ܪܸ̈ܓܼܫܹܐ . ܘܲܠܬܲܪ̈ܬܲܝܗܹܝܢ ܗܵܠܹܝܢ : ܡܠܘܿܐܵܐ ܡ̣ܢ ܠܒܲܪ ܐܝܼܬܼܵܘܗܝ ܠܢܲܦܫܵܐ ܠܡܸܤܬܲܟܵܠܘܼ . ܐܸܡܲܬܼܝ ܕܹܝܢ ܕܒܼܐܝܼܬܼܘܼܬܼܵܐ : ܠܥܸܠ ܡ̣ܢ ܟܝܵܢܵܐ ܡܸܬܼܩܲܪܝܵܐ . ܘܲܒܼܠܵܐ ܝܑܼܕܲܥܬܼܵܐ ܡܵܠܘܿܢ : ܕܲܡܥܲܠܝܵܐ ܡ̣ܢ ܝܑܼܕܲܥܬܼܵܐ . ܗܵܕܹܐ ܕܹܝܢ : ܠܵܐ ܗ̄ܘ̣ܵܐ ܒܲܡܠܘܿܐܵܐ ܕܲܠܒܲܪ ܡܸܢܵܗ̇ ܡܩܲܒܿܠܵܐ ܢܲܦܫܵܐ ܬܹܐܘܿܪܝܼܵܐ ܕܲܥܠܹܝܗ̇ : ܐܲܝܟܼ ܗܵܢܹܝܢ ܩܲܕܼ̈ܡܵܝܬܼܵܐ . ܐܸܠܵܐ ܕܠܵܐ ܡܠܘܿܐܵܐ ܠܓܼܵܘ ܡܸܢܵܗ̇ ܒܛܲܝܒܿܘܼ ܡܸܢܫܠܹܝ : ܕܠܵܐ ܤܘܼܟܵܝܵܐ ܡܸܬܼܓܲܠܝܵܐ ܡ̣ܢ ܠܓܼܵܘ . ܡܸܛܠ ܕܡܲܠܟܿܘܼܬܼܵܐ ܕܐܲܠܵܗܵܐ : ܠܓܼܵܘ ܡܸܢܲܢ ܗ̣̄ܝ . ܘܠܵܐ ܗ̄ܘ̣ܵܐ ܒܤܘܼܟܵܝܵܐ ܕܡ̣ܢ ܕܘܼܟ : ܘܒܲܢܛܘܼܪ̈ܵܬܼܵܐ ܐܵܬܼܝܵܐ : ܐܲܝܟܼ ܡܸܠܬܹܗ ܕܡܵܪܲܢ . ܐܸܠܵܐ ܒܓܼܵܘ ܨܘܼܪܬܹܗ ܠܲܡ ܓܢܝܼܙܬܵܐ ܕܡܲܕܿܥܵܐ ܡܸܬܼܓܲܠܝܵܐ ܕܠܵܐ ܥܸܠܬܼܵܐ : ܘܲܕܼܠܵܐ ܗܸܪܓܵܐ ܕܲܥܠܹܝܗ̇ . ܒܕܼܵܐܦܠܵܐ ܡܠܘܿܐܵܐ ܠܗܸܪܓܵܐ ܕܲܥܠܹܝܗ̇ ܐܝܼܬܼ ܠܹܗ ܠܡܲܕܿܥܵܐ ܀ ܩܲܕܼܡܵܝܬܼܵܐ ܠܲܡ : ܡ̣ܢ ܗܸܓܼܝܵܢܵܐ ܐܲܡܝܼܢܵܐ : ܘܚܘܼܦܵܛܵܐ ܕܲܒܼܝܘܼܠܦܵܢܵܐ . ܬܪܲܝܵܢܝܼܬܼܵܐ ܕܹܝܢ : ܡ̣ܢ ܕܘܼܒܵܪܹ̈ܐ ܬܲܩ̈ܢܹܐ : ܘܗܲܝܡܵܢܘܼܬܼܵܐ ܕܡܲܕܿܥܵܐ . ܘܲܬܼܠܝܼܬܼܵܝܬܼܵܐ ܡܸܟܹܝܠ ܫܸܪܟܲܬ̤ ܠܵܗ̇ : ܠܗܲܝܡܵܢܘܼܬܼܵܐ ܒܲܠܚܘܿܕܼ . ܡܸܛܠ ܕܬܲܡܵܢ ܝܑܼܕܲܥܬܼܵܐ : ܬܸܬܼܒܲܛܲܠ . ܘܲܥ̇ܒܼܵܕܹ̈ܐ : ܢܸܤܬܲܝܟܼܘܼܢ . ܘܪܸ̈ܓܼܫܹܐ : ܢܸܗܘܘܿܢ ܝܲܬܿܝܼܪܹ̈ܐ ܠܚܘܼܫܵܚܵܐ . ܟܡܵܐ ܗܵܟܹܝܠ ܕܡ̣ܢ ܗܵܢܵܐ ܬܚܘܼܡܵܐ ܡܸܬܼܢܲܚܬܼܵܐ : ܝܑܼܕܲܥܬܼܵܐ ܡܸܬܼܩܲܪܝܵܐ . ܘܲܟܼܡܵܐ ܕܝܲܬܿܝܼܪ ܢܸܚܬܲܬ̤ : ܝܲܬܝܼܪܵܐܝܼܬܼ ܡܝܲܩܪܵܐ ܝܑܼܕܲܥܬܼܵܐ . ܘܟܲܕܼ ܡܲܛܝܲܬ̤ ܠܐܲܪܥܵܐ ܘܐܲܪ̈ܥܵܢܝܵܬܼܵܐ : ܝܑܼܕܲܥܬܼܵܐ ܡܵܪܬܵܐ ܗ̣̄ܝ ܕܟܼܠܡܸܕܸܡ . ܘܒܸܠܥܵܕܹܝܗ̇ : ܟܠܡܸܕܸܡ ܚܓܝܼܪܵܐ ܗ̄ܘ̣ ܘܒܲܛܝܼܠܵܐ . ܡܵܐ ܕܹܝܢ ܕܐܲܪܝܼܡܲܬ̤ ܢܲܦܫܵܐ ܚܝܵܪܪܵܗ̇ ܠܥܸܠ : ܘܦܸܫܛܲܬ̤ ܛܵܘܚܵܐ ܕܙܵܘ̈ܥܹܝܗ̇ ܠܘܵܬܼ ܫܡܲܝܵܢ̈ܝܬܼܵܐ : ܘܐܸܬܼܪܲܓܼܪܓܲܬ̤ ܠܗܵܠܹܝܢ ܕܲܒܼܥܲܝ̈ܢܹܐ  pb. 379  ܕܦܲܓܼܪܵܐ ܠܵܐ ܡܸܬܼܚܲܙ̈ܝܵܢ : ܘܒܸܤܪܵܐ ܥܠܲܝܗܹܝܢ ܠܵܐ ܫܲܠܝܼܛ ܠܹܗ : ܗܵܝܕܹܝܢ ܒܗܲܝܡܵܢܘܼܬܼܵܐ ܩܵܐܹ̇ܡ ܟܠܡܸܕܸܡ .