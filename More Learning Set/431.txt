ܦܘܼܫܵܩ ܛܲܟܼܤܹ̈ܐ ܕܕܼܘܼܒܵܪܹ̈ܐ : ܕܡܵܢܵܘ ܚܲܝܠܵܐ ܕܦܘܼܠܚܵܢܵܐ ܕܟܼܠܚܲܕܼ ܡܸܢܗܘܿܢ . ܡܩ . ܦܘܼܫܵܩ ܛܲܟܼܤܹ̈ܐ ܕܕܼܘܼܒܵܪܹ̈ܐ : ܕܡܵܢܵܘ ܚܲܝܠܵܐ ܕܦܘܼܠܚܵܢܵܐ ܕܟܼܠܚܲܕܼ ܡܸܢܗܘܿܢ . ܡܩ . ܕܘܼܒܵܪܵܐ ܦܲܓܼܪܵܢܵܐ ܕܲܒܼܫܸܠܝܵܐ : ܠܦܲܓܼܪܵܐ ܡܕܲܟܸܐ ܡ̣ܢ ܗܝܼܘܼ̈ܠܹܐ ܕܒܹܗ . ܕܘܼܒܵܪܵܐ ܕܪܸܥܝܵܢܵܐ : ܠܢܲܦܫܵܐ ܡܡܲܕܸܟܼ : ܘܲܡܨܲܠܸܠ ܠܵܗ̇ ܡ̣ܢ ܙܵܘ̈ܥܹܐ ܥܒܲܝ̈ܐ ܕܥܲܠ ܡܸܬܼܚܲܒܿܠܵܢ̈ܝܬܼܵܐ . ܡ̣ܢ ܗܵܝ̇ ܕܚܲܫܵܢܵܐܝܼܬܼ ܢܸܬܼܥܢܘܿܢ : ܠܘܵܬܼ ܗܵܝ̇ ܕܲܒܼܬܹܐܘܿܪܝܼܵܐ ܕܝܼܠܗܹܝܢ ܢܸܬܿܬܙܝܼܥܘܼܢ . ܘܗ̤ܝ ܗܵܕܹܐ ܡܩܲܪܒܼܵܐ ܠܵܗ̇ : ܠܥܲܪܛܸܠܵܝܘܼܬܼܵܐ ܕܗܵܘܢܵܐ : ܗܵܝ̇ ܕܩܵܪܹܝܢ ܠܵܗ̇ ܬܹܐܘܿܪ̈ܝܼܵܣ ܕܠܵܐ ܗܝܼܘܼ̈ܠܹܐ : ܕܗ̤ܘܝܘܼ ܕܘܼܒܵܪܵܐ ܪܘܼܚܵܢܵܐ . ܗܵܢܵܐ ܕܹܝܢ ܟܲܕܼ ܡܕܲܠܸܐ ܠܹܗ ܠܡܲܕܥܵܐ ܡ̣ܢ ܐܲܪ̈ܥܵܢܵܝܵܬܼܵܐ : ܡܩܲܪܸܒ ܠܹܗ ܠܬܹܐܘܿܪܝܼܵܐ ܩܲܕܼܡܵܝܬܵܐ ܕܪܘܼܚ : ܘܲܠܘܵܬܹܗ ܕܐܲܠܵܗܵܐ ܡܩܝܼܡ ܠܡܲܕܥܵܐ ܒܚܸܙܘܵܐ ܕܫܘܼܒܼܚܵܐ ܕܠܵܐ ܡܸܬܼܡܲܠܲܠ : ܘܡܸܬܼܒܲܤܲܡ ܪܸܥܝܵܢܵܐܝܼܬܼ ܒܤܲܒܼܪܵܐ ܕܲܥܬܼܝܼ݁ܕܼܵܬܼܵܐ ܀ ܡܵܢܵܐ ܘܐܲܝܟܲܢܵܐ ܟܠ ܚܲܕܼ ܚܲܕܼ ܡ̣ܢ ܗܵܠܹܝܢ : ܕܘܼܒܵܪܵܐ ܦܲܓܼܪܵܢܵܐ ܕܲܠܘܵܬܼ ܐܲܠܵܗܵܐ : ܠܥܲܡ̈ܠܹܐ ܕܦܲܓܼܪܵܐ ܩܵܪܹܝܢ . ܕܗܵܘܹ̇ܝܢ ܠܕܼܘܼܟܵܝܵܐ pb. 304 ܕܦܲܓܼܪܵܐ : ܒܦܘܼܠܚܵܢܵܐ ܕܲܡܝܲܬܿܪܘܼܬܼܵܐ : ܕܒܲܥ̈̇ܒܼܵܕܹܐ ܓܠܲܝ̈ܵܐ ܕܒܲܩܢܘܿܡܹܗ : ܕܲܒܼܗܘܿܢ ܡܸܨܛܲܠܲܠ ܡ̣ܢ ܬܲܡܤܘܼܬܹܗ ܕܒܸܤܪܵܐ . ܕܘܼܒܵܪܵܐ ܕܪܸܥܝܵܢܵܐ ܐܝܼܬܼܵܘܗܝ : ܥܲܡܠܵܐ ܕܠܸܠܵܐ : ܕܗܵܘܹ̇ܐ ܕܠܵܐ ܢܵܘܚܵܐ ܒܡܲܪܢܝܼܬܼܵܐ : ܕܗܵܘ̇ ܕܝܼܢܵܐ ܪܲܒܵܐ ܕܲܥܬܼܝܼܕܼ : ܘܒܲܨܠܘܿܬܼܵܐ ܐܲܡܝܼܢܬܵܐ ܕܠܸܒܵܐ : ܘܒܲܡܦܲܪܢܤܵܢܘܼܬܹܗ ܘܒܲܒܼܛܝܼܠܘܼܬܹܗ ܕܐܲܠܵܗܵܐ ܕܲܒܼܗܵܢܵܐ ܥܵܠܡܵܐ : ܒܲܡ̈ܢܵܘܬܼܵܐ ܝܑܼܚܲܝܼ̈ܕܼܵܝܵܬܵܐ ܘܓܼܵܘܵܢܵܐܝܼܬܼ : ܐܲܟܲܚ̄ܕܼ ܘܲܠܡܸܛܲܪ ܬܚܘܼ̈ܡܲܝ ܚܲܫܹ̈ܐ ܓܵܘܵܝܹ̈ܐ : ܕܠܵܐ ܢܸܕܪܘܿܟܼ ܚܲܕܼ ܡܸܢܗܘܿܢ ܒܐܲܬܼܪܵܐ ܟܲܤܝܵܐ ܘܪܘܼܚܵܢܵܐ . ܗܵܢܵܘ ܥܲܡܠܵܐ ܕܠܸܒܵܐ : ܕܩܵܪܹܝܢ ܠܹܗ ܕܘܼܒܵܪܵܐ ܕܪܸܥܝܵܢܵܐ . ܒܗܵܢܵܐ ܥܲܡܠܵܐ ܕܕܘܼܒܵܪܵܐ : ܕܡܸܬܼܩܪܸܐ ܦܘܼܠܚܵܢܵܐ ܢܲܦܫܵܢܵܝܵܐ : ܡܸܬܼܩܲܛܲܢ ܠܸܒܵܐ : ܘܡܸܬܼܩܪܸܫ ܡ̣ܢ ܫܵܘܬܵܦܘܼܬܼܵܐ ܕܲܚܒܼܵܠܵܐ : ܕܚܲܫܹ̈ܐ ܕܲܠܒܲܪ ܡܢ ܟܝܵܢܵܐ . ܕܡܸܢܹܗ ܡ̣ܢ ܗܵܪܟܵܐ ܡܫܲܪܸܐ ܡܸܬܿܬܿܙܝܼܥ ܟܠ ܐܸܡܲܬܼܝ ܒܤܘܼܟܵܠܵܐ ܥܲܠ ܗܵܠܹܝܢ ܕܡܸܬܼܪ̈ܲܓܼܸܫܵܢ : ܗܵܠܹܝܢ ܕܠܲܚܫܲܚܬܼܵܐ ܒܲܪ̈ܝܵܢ ܕܬܵܪܒܿܝܼܬܹܗ ܕܦܲܓܼܪܵܐ : ܘܲܒܼܝܲܕܼ ܬܸܫܡܸܫܬܿܗܹܝܢ ܚܲܝܠܵܐ ܝܵܗ̈ܒܵܢ ܠܐܲܪܒܿܥܵܐ ܐܸܤܛܘܼ̈ܟܼܤܹܐ ܕܲܒܼܓܼܘܼܫܡܵܐ . ܕܘܒܵܪܵܐ ܪܘܼܚܵܢܵܐ ܐܝܼܬܼܵܘܗܝ : ܦܘܼܠܚܵܢܵܐ ܕܠܵܐ ܪܸ̈ܓܼܫܹܐ . ܗܵܝ̇ ܗ̣̄ܝ ܕܲܟܼܬܼܝܼܒܼܵܐ ܠܐܲܒܼܵܗ̈ܵܬܼܵܐ : ܕܡܵܐ ܕܗܵܘ̈ܢܹܐ ܕܩܲܪܝܼ̈ܫܹܐ ܩܲܒܸܿܠ̣ܘ ܬܹܐܘܿܪܝܼܵܐ ܕܲܩܢܘܿܡܗܘܿܢ : ܗܵܝܕܹܝܢ ܐܵܦ ܥܲܒܼܝܘܼܬܹܗ ܕܓܼܘܼܫܡܵܐ ܬܸܫܬܿܩܸܠ ܡ̣ܢ ܡܨܲܥܬܼܵܐ . ܘܲܚܙܵܬܼܵܐ ܡܸܟܹܝܠ ܬܸܗܘܸܐ : ܪܘܼܚܵܢܵܝܬܵܐ ܀ ܬܹܐܘܿܪܝܼܵܐ ܕܲܩܢܘܿܡܗܘܿܢ : ܥܲܠ ܒܪܝܼܬܼܵܐ ܩܲܕܼܡܵܝܬܼܵܐ ܕܲܟܼܝܵܢܵܐ ܐܵܡܲ݁ܪ . ܕܡ̣ܢ ܗܵܪܟܵܐ ܡܸܟܹܝܠ : ܦܫܘܼܩܐܵܝܵܬܼ ܢܸܗܘܸܐ ܡܸܬܿܬܿܙܝܼܥ ܥܲܠ ܗܵܝ̇ ܕܡܸܫܬܲܡܗܵܐ ܝܑܼܕܲܥܬܵܐ ܝܑܼܚܝܼܕܼܵܝܵܬܐ : ܕܐܝܼܬܹܝܗ̇ ܐܲܝܟܼ ܕܲܒܼܦܘܼܫܵܩܵܐ ܢܲܗܝܼܪܵܐ : ܬܲܗܪܵܐ ܕܒܲܐܠܵܗܵܐ . ܗܵܢܵܘ ܛܲܟܼܤܵܐ ܕܗܵܘ̇ ܕܘܼܒܵܪܵܐ ܪܲܒܵܐ ܕܲܥܬܼܝܼܕܼ : ܕܡܸܬܼܝܼܗܸܒܼ ܒܚܹܐܪܘܼܬܼܵܐ ܕܚܵܝܵܐ ܕܠܵܐ ܡܵܝܘܿܬܼܘܼܬܼܵܐ : ܒܗܵܘ̇ ܗܘܼܦܵܟܼܵܐ pb. 305 ܕܒܼܵܬܲܪ ܩܝܵܡܬܼܵܐ . ܒܗܵܝ̇ ܕܠܵܐ ܬܘܼܒܼ ܡܸܬܼܦܤܸܩ ܟܝܵܢܵܐ ܐ̄ܢܵܫܵܝܵܐ ܡ̣ܢ ܗܵܪ ܬܲܡܵܢ : ܡ̣ܢ ܬܲܗܪܵܐ ܐܲܡܝܼܢܵܐ ܕܒܲܐܠܵܗܵܐ : ܠܘܵܬܼ ܡܸܕܸܡ ܡ̣ܢ ܒܪܝܼܬܼܵܐ ܠܡܸܬܼܐܵܫܵܕܼܘܼ . ܐܸܠܘܼ ܐܝܼܬܼ ܗ̄ܘ̣ܵܐ ܡܸܕܸܡ ܐ̄ܚܪܹܝܢ ܕܦܵܚܹ̇ܩ ܠܹܗ : ܦܵܗܹ̇ܐ ܗ̄ܘ̣ܵܐ ܒܲܙܒܲܢ ܒܹܗ : ܘܒܲܙܒܲܢ ܒܗܵܢܘܿܢ . ܐܸܢ ܕܹܝܢ ܫܘܼܦܪܵܐ ܕܟܼܠ ܡܸܕܸܡ ܕܐܝܼܬܼ ܒܗܵܘ̇ ܬܘܼܩܵܢܵܐ ܕܲܥܬܼܝܼܕܼ : ܠܬܲܚܬܿ ܡ̣ܢ ܫܘܼܦܪܹ̈ܐ ܐܸܢܘܿܢ ܕܝܼܠܹܗ : ܐܲܝܟܲܢܵܐ ܡܸܫܟܲܚ ܡܲܕܼܥܵܐ ܢܵܦܹ̇ܩ ܒܲܚܙܵܬܹܗ ܠܒܲܪ ܡ̣ܢ ܗܵܢܵܐ ؟ ܡܵܢܵܐ ܗܵܟܹܝܠ ؟ ܡܵܝܘܿܬܼܘܼܬܼܵܐ ܐܵܠ̇ܨܵܐ ܠܹܗ : ܘܐܸܠܵܐ ܝܘܼܩܪܹܗ ܕܒܸܤܪܵܐ : ܘܐܸܠܵܐ ܥܘܼܗܕܵܢܵܐ ܕܲܐ̄ܚܝܵܢܵܘ̈ܗܝ : ܘܐܸܠܵܐ ܤܘܼܢܩܵܢܵܐ ܕܲܟܼܝܵܢܵܐ : ܘܐܸܠܵܐ ܤܲܩܘܼ̈ܒܼܠܹܐ ܕܲܫܟܼܝܼܚܝܼܢ . ܐܵܘ ܦܸܗܝܵܐ ܕܠܵܐ ܝܑܼܕܲܥܬܼܵܐ : ܐܵܘ ܠܵܐ ܓܡܝܼܪܘܼܬܹܗ ܕܲܟܼܝܵܢܵܐ : ܐܵܘ ܦܸܗܝܵܐ ܕܒܸܤܛܘܼ̈ܟܼܤܹܐ : ܐܵܘ ܥܸܢܝܵܢܵܐ ܕܚܲܕܼ ܥܲܡ ܚܲܕܼ : ܐܵܘ ܩܘܼܛܵܥܵܐ ܕܡܲܥܡܸܠ : ܐܵܘ ܠܹܐܘܬܹܗ ܕܒܸܤܪܵܐ . ܐܸܢܕܹܝܢ ܐܵܦ ܒܥܵܠܡܵܐ ܗܵܢܵܐ : ܟܲܕܼ ܟܠܗܹܝܢ ܗܵܠܹܝܢ ܐܝܼܬܲܝܗܹܝܢ : ܐܸܡܲܬܼܝ ܕܒܲܙܒܲܢ ܬܸܬܼܓܠܸܓܼ ܘܹܐܠܵܐ ܕܚܲܫܹ̈ܐ ܡ̣ܢ ܩܕܼܵܡ ܥܲܝ̈ܢܹܐ ܕܪܸܥܝܵܢܵܐ : ܘܲܡܕܼܝܼܩ ܒܗܵܘ̇ ܫܘܼܒܼܚܵܐ : ܡܸܚܕܼܵܐ ܡܸܫܬܿܩܸܠ ܡܲܕܥܵܐ ܒܬܸܗܡܵܐ . ܘܐܸܠܘܼ ܠܵܐ ܕܲܬܼܚܘܼܡܵܐ ܤܝܼܡ ܠܹܗ ܠܐܲܠܵܗܵܐ ܒܗܵܠܹܝܢ ܚܲܝܹ̈ܐ ܠܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ : ܕܲܟܼܡܵܐ ܬܸܗܘܸܐ ܬܵܘܚܲܪܬܵܐ ܕܲܒܼܗܹܝܢ : ܒܟܼܠܗܘܿܢ ܚܲܝܵܘ̈ܗܝ ܕܒܲܪܢܵܫܵܐ ܐܸܠܘܼ ܐܸܫܬܒܸܩ : ܠܵܐ ܢܵܦܹ̇ܩ ܗ̄ܘ̣ܵܐ ܡ̣ܢ ܬܲܡܵܢ . ܐܲܝܟܲܢܵܐ ܡܵܕܹܝܢ ܠܗܲܠ ܟܲܕܼ ܟܠܗܹܝܢ ܗܵܠܹܝܢ ܠܲܝܬܿ : ܘܕܼܘܼܒܵܪܵܐ ܗ̄ܘ̣ ܕܠܵܐ ܬܚܘܼܡܵܐ : ܘܲܒܼܗܘܿܢ ܒܤܘܼܥܪ̈ܵܢܹܐ ܩܢܘܿܡܵܐܝܼܬܼ : ܗܵܘܹܝܢܲܢ ܡܸܟܹܝܠ ܠܓܼܵܘ ܡ̣ܢ ܕܵܪ̈ܲܝ ܡܲܠܟܿܘܼܬܼܵܐ ܐܸܢ ܫܵܘܹ̇ܝܢ ܕܘܼܒܵܪ̈ܲܝܢ : ܬܘܼܒܼ ܗܵܘܹ̇ܐ ܠܹܗ ܡܲܦܩܵܢܵܐ ܠܪܸܥܝܵܢܵܐ : ܠܡܸܬܼܪܲܚܵܩܘܼ ܡ̣ܢ ܚܙܵܬܼܵܐ ܕܬܸܕܼܡܘܼܪܬܵܐ ܕܐܲܠܵܗܵܐ : ܠܡܸܫܟܲܢ ܠܘܵܬܼ ܡܸܕܸܡ ܐ̄ܚܪܹܝܢ ؟܀ ܘܵܝ ܠܲܢ ܕܠܵܐ ܝܵܕܼܥܝܼܢܲܢ pb. 306 ܢܲܦܫܲܢ : ܕܠܲܐܝܢܵܐ ܕܘܼܒܵܪܵܐ ܡܙܲܡܢܝܼܢܲܢ . ܘܲܠܗܵܠܹܝܢ ܚܲܝܹ̈ܐ ܕܲܟܼܪܝܼܗܘܼܬܼܵܐ ܘܛܲܟܼܤܵܐ ܕܚܲܝ̈ܘܵܬܼܵܐ : ܘܲܠܥܵܠܡܵܐ ܘܠܐܘܼ̈ܠܨܵܢܵܘܗܝ ܘܒܼܝܼ̈ܫܵܬܹܗ ܘܲܢܚܵܝܹܗ : ܕܡܸܕܸܡ ܐܝܼܬܼܵܘܗܝ ܚܵܫܒܿܝܼܢܲܢ ܀ ܡܫܝܼܚܵܐ ܕܒܲܠܚܘܿܕܼܵܘܗ ܝܚܲܠܬܼܵܢܵܐ : ܛܘܼܒܼܵܘܗܝ ܠܒܲܪܢܵܫܵܐ ܕܐܲܢ̄ܬܿ ܗ̄ܘ̣ ܡܤܲܝܥܵܢܹܗ : ܘܡܲܤܩܵܢܲܢܝ̈ܟ ܒܠܸܒܹܗ . ܐܲܢ̄ܬܿ ܡܵܪܝ ܐܲܗܦܸܟܼ ܐܲܦܲܝ̈ܢ ܡ̣ܢ ܥܵܠܡܵܐ ܒܝܲܕܼ ܪܸܓܿܬܼܵܐ ܕܒܼܵܟܼ : ܕܢܸܗܘܸܐ ܚܵܙܹ̇ܝܢܲܢ ܠܹܗ ܐܲܝܟܼ ܕܐܝܼܬܼܵܘܗܝ : ܕܠܵܐ ܬܘܼܒܼ ܢܲܫܲܪ ܛܸܠܵܢ̈ܝܬܼܵܐ ܐܲܝܟܼ ܫܲܪܝܼܪ̈ܵܬܼܵܐ . ܐܲܪܡܵܐ ܡܵܪܝ ܒܪܸܥܝܵܢܲܢ ܚܘܼܦܵܛܵܐ ܡ̣ܢ ܩܕܼܵܡ ܡܵܘܬܵܐ : ܕܲܒܼܥܸܕܵܢܵܐ ܗܵܘ̇ ܕܡܲܦܩܵܢܲܢ : ܢܸܕܲܥ ܕܲܠܡܵܢܵܐ ܗܘ̤ܵܬܼ ܡܲܥܲܠܬܲܢ ܘܡܲܦܲܩܬܲܢ ܕܲܠܗܵܢܵܐ ܥܲܠܡܵܐ . ܕܟܲܕܼ ܠܲܥ̇ܒܼܵܕܼܵܐ ܕܠܹܗ ܐܸܬܼܩܪܝܼܢ ܢܫܲܡܠܸܐ : ܐܲܝܟܼ ܢܝܼܫܵܟܼ ܕܒܲܤܝܵܡܲܢ ܕܲܒܼܗܵܠܹܝܢ ܚܲܝܹ̈ܐ ܠܘܼܩܕܼܵܡ : ܢܤܲܟܸܿܐ ܒܪܸܥܝܵܢܵܐ ܕܲܡܠܸܐ ܬܘܼܟܼܠܵܢܵܐ : ܠܩܘܼܒܵܠܵܐ ܕܪܵܘܪ̈ܒܼܵܬܼܵܐ : ܕܐܲܝܟܼ ܫܘܼ̈ܘܼܕܵܝܹܐ ܕܲܟܼܬܼܵܒܹ̈ܐ ܒܲܒܼܪܝܼܬܼܵܐ ܕܬܲܪܬܹܝܢ ܡܛܲܝ̈ܒܼܵܢ ܠܚܘܼܒܵܟܼ : ܐܲܝܠܹܝܢ ܕܲܢܛܝܼܪ ܠܘܵܬܲܢ ܥܘܼܗܕܵܢܗܹܝܢ ܒܗܲܝܡܵܢܘܼܬܼܵܐ ܕܐ̄ܪܵܙ ܀ ܕܲܟܼܝܘܼܬܼܵܐ ܕܦܲܓܼܪܵܐ ܐܝܼܬܹܝܗ̇ : ܚܲܤܝܘܼܬܼܵܐ ܕܡ̣ܢ ܛܲܡܐܘܼܬܼܵܐ . ܕܲܟܼܝܘܼܬܼܵܐ ܕܹܝܢ ܕܢܲܦܫܵܐ ܐܝܼܬܹܝܗ̇ : ܡܚܲܪܪܘܼܬܼܵܐ ܕܡ̣ܢ ܚܲܫܹ̈ܐ ܟܤܲܝ̈ܵܐ : ܕܲܒܼܬܲܪܥܝܼܬܼܵܐ ܡܸܬܼܩܲܝܡܝܼܢ . ܕܲܟܼܝܘܼܬܼܵܐ ܕܗܵܘܢܵܐ ܐܝܼܬܹܝܗ̇ : ܗܵܝ̇ ܕܲܒܼܓܸܠܝܵܢܹ̈ܐ ܢܸܬܿܕܲܟܸܐ : ܡ̣ܢ ܙܵܘܥܵܐ ܕܥܲܠ ܟܠ ܟܢܵܦܹ̇ܠ ܬܚܹܝܬܼ ܪܓܸܫܬܵܐ ܒܢܝܼܫܵܐ ܕܥܲܒܼܝܘܼܬܼܗܹܝܢ . ܐܵܦ ܛܠܵܝܗܹܐ ܫܲܒܼܪܹ̈ܐ : ܕܟܹܝܢ ܐܸܢܘܿܢ ܒܦܲܓܼܪܵܐ . ܘܲܒܼܢܲܦܫܢܗܘܿܢ ܐܝܼܬܲܝܗܘܿܢ : ܕܠܵܐ ܚܲܫܹ̈ܐ . ܠܵܐ ܓܹܝܪ ܐ̄ܢܵܫ ܩܵܪܹܐ ܠܗܘܿܢ ܕܲܟܼܝܲܝ̈ ܒܗܵܘܢܵܐ . ܕܲܟܼܝܘܼܬܼܵܐ ܕܗܵܘܢܵܐ : ܓܡܝܼܪܘܼܬܼܵܐ ܐܝܼܬܹܝܗ̇ ܕܲܒܼܕܼܘܼܪܵܫܵܐ pb. 307 ܕܬܹܐܘܿܪ̈ܝܼܵܣ ܫܡܲܝܵܢ̈ܝܵܬܼܵܐ : ܕܒܸܠܥܵܕܼ ܡ̣ܢ ܪܸ̈ܓܼܫܹܐ ܡܸܬܿܬܿܙܝܼܥ : ܥܲܠ ܚܲܝ̈ܠܹܐ ܪ̈ܘܼܚܵܢܹܐ ܕܥܵܠܡܹ̈ܐ ܗܵܢܘܿܢ ܕܲܠܥܸܠ : ܬܡܝܼ̈ܗܹܐ ܘܥܵܒܼܪ̈ܲܝ ܠܡܸܢܝܵܢܵܐ : ܘܲܦܪ̈ܝܼܫܲܝ ܒܗܘܼ̈ܦܵܟܹܐ ܘܲܚܠܝܼ̈ܛܲܝ ܒܬܸܫܡܸܫܬܵܐ ܠܵܐ ܡܸܬܼܚܲܙܝܵܢܝܼܬܼܵܐ : ܕܲܒܼܙܵܘܥܵܐ ܕܓܸܠܝܵܢܹ̈ܐ ܐܲܠܵܗܵܝܹ̈ܐ ܤܒܼܝܼ̈ܤܲܝ ܒܫܘܼܚܠܵܦܝ̈ܗܘܿܢ ܕܲܒܼܟܼܠܥܵܕܵܢ . ܕܘܼܒܵܪܵܐ ܦܲܓܼܪܵܢܵܐ ܕܲܒܼܫܸܠܝܵܐ : ܠܦܲܓܼܪܵܐ ܡܕܲܟܸܐ ܡ̣ܢ ܗܝܼܘܼ̈ܠܹܐ ܕܒܹܗ . ܕܘܼܒܵܪܵܐ ܕܪܸܥܝܵܢܵܐ : ܠܢܲܦܫܵܐ ܡܡܲܕܸܟܼ : ܘܲܡܨܲܠܸܠ ܠܵܗ̇ ܡ̣ܢ ܙܵܘ̈ܥܹܐ ܥܒܲܝ̈ܐ ܕܥܲܠ ܡܸܬܼܚܲܒܿܠܵܢ̈ܝܬܼܵܐ . ܡ̣ܢ ܗܵܝ̇ ܕܚܲܫܵܢܵܐܝܼܬܼ ܢܸܬܼܥܢܘܿܢ : ܠܘܵܬܼ ܗܵܝ̇ ܕܲܒܼܬܹܐܘܿܪܝܼܵܐ ܕܝܼܠܗܹܝܢ ܢܸܬܿܬܙܝܼܥܘܼܢ . ܘܗ̤ܝ ܗܵܕܹܐ ܡܩܲܪܒܼܵܐ ܠܵܗ̇ : ܠܥܲܪܛܸܠܵܝܘܼܬܼܵܐ ܕܗܵܘܢܵܐ : ܗܵܝ̇ ܕܩܵܪܹܝܢ ܠܵܗ̇ ܬܹܐܘܿܪ̈ܝܼܵܣ ܕܠܵܐ ܗܝܼܘܼ̈ܠܹܐ : ܕܗ̤ܘܝܘܼ ܕܘܼܒܵܪܵܐ ܪܘܼܚܵܢܵܐ . ܗܵܢܵܐ ܕܹܝܢ ܟܲܕܼ ܡܕܲܠܸܐ ܠܹܗ ܠܡܲܕܥܵܐ ܡ̣ܢ ܐܲܪ̈ܥܵܢܵܝܵܬܼܵܐ : ܡܩܲܪܸܒ ܠܹܗ ܠܬܹܐܘܿܪܝܼܵܐ ܩܲܕܼܡܵܝܬܵܐ ܕܪܘܼܚ : ܘܲܠܘܵܬܹܗ ܕܐܲܠܵܗܵܐ ܡܩܝܼܡ ܠܡܲܕܥܵܐ ܒܚܸܙܘܵܐ ܕܫܘܼܒܼܚܵܐ ܕܠܵܐ ܡܸܬܼܡܲܠܲܠ : ܘܡܸܬܼܒܲܤܲܡ ܪܸܥܝܵܢܵܐܝܼܬܼ ܒܤܲܒܼܪܵܐ ܕܲܥܬܼܝܼ݁ܕܼܵܬܼܵܐ ܀ ܡܵܢܵܐ ܘܐܲܝܟܲܢܵܐ ܟܠ ܚܲܕܼ ܚܲܕܼ ܡ̣ܢ ܗܵܠܹܝܢ : ܕܘܼܒܵܪܵܐ ܦܲܓܼܪܵܢܵܐ ܕܲܠܘܵܬܼ ܐܲܠܵܗܵܐ : ܠܥܲܡ̈ܠܹܐ ܕܦܲܓܼܪܵܐ ܩܵܪܹܝܢ . ܕܗܵܘܹ̇ܝܢ ܠܕܼܘܼܟܵܝܵܐ  pb. 304  ܕܦܲܓܼܪܵܐ : ܒܦܘܼܠܚܵܢܵܐ ܕܲܡܝܲܬܿܪܘܼܬܼܵܐ : ܕܒܲܥ̈̇ܒܼܵܕܹܐ ܓܠܲܝ̈ܵܐ ܕܒܲܩܢܘܿܡܹܗ : ܕܲܒܼܗܘܿܢ ܡܸܨܛܲܠܲܠ ܡ̣ܢ ܬܲܡܤܘܼܬܹܗ ܕܒܸܤܪܵܐ . ܕܘܼܒܵܪܵܐ ܕܪܸܥܝܵܢܵܐ ܐܝܼܬܼܵܘܗܝ : ܥܲܡܠܵܐ ܕܠܸܠܵܐ : ܕܗܵܘܹ̇ܐ ܕܠܵܐ ܢܵܘܚܵܐ ܒܡܲܪܢܝܼܬܼܵܐ : ܕܗܵܘ̇ ܕܝܼܢܵܐ ܪܲܒܵܐ ܕܲܥܬܼܝܼܕܼ : ܘܒܲܨܠܘܿܬܼܵܐ ܐܲܡܝܼܢܬܵܐ ܕܠܸܒܵܐ : ܘܒܲܡܦܲܪܢܤܵܢܘܼܬܹܗ ܘܒܲܒܼܛܝܼܠܘܼܬܹܗ ܕܐܲܠܵܗܵܐ ܕܲܒܼܗܵܢܵܐ ܥܵܠܡܵܐ : ܒܲܡ̈ܢܵܘܬܼܵܐ ܝܑܼܚܲܝܼ̈ܕܼܵܝܵܬܵܐ ܘܓܼܵܘܵܢܵܐܝܼܬܼ : ܐܲܟܲܚ̄ܕܼ ܘܲܠܡܸܛܲܪ ܬܚܘܼ̈ܡܲܝ ܚܲܫܹ̈ܐ ܓܵܘܵܝܹ̈ܐ : ܕܠܵܐ ܢܸܕܪܘܿܟܼ ܚܲܕܼ ܡܸܢܗܘܿܢ ܒܐܲܬܼܪܵܐ ܟܲܤܝܵܐ ܘܪܘܼܚܵܢܵܐ . ܗܵܢܵܘ ܥܲܡܠܵܐ ܕܠܸܒܵܐ : ܕܩܵܪܹܝܢ ܠܹܗ ܕܘܼܒܵܪܵܐ ܕܪܸܥܝܵܢܵܐ . ܒܗܵܢܵܐ ܥܲܡܠܵܐ ܕܕܘܼܒܵܪܵܐ : ܕܡܸܬܼܩܪܸܐ ܦܘܼܠܚܵܢܵܐ ܢܲܦܫܵܢܵܝܵܐ : ܡܸܬܼܩܲܛܲܢ ܠܸܒܵܐ : ܘܡܸܬܼܩܪܸܫ ܡ̣ܢ ܫܵܘܬܵܦܘܼܬܼܵܐ ܕܲܚܒܼܵܠܵܐ : ܕܚܲܫܹ̈ܐ ܕܲܠܒܲܪ ܡܢ ܟܝܵܢܵܐ . ܕܡܸܢܹܗ ܡ̣ܢ ܗܵܪܟܵܐ ܡܫܲܪܸܐ ܡܸܬܿܬܿܙܝܼܥ ܟܠ ܐܸܡܲܬܼܝ ܒܤܘܼܟܵܠܵܐ ܥܲܠ ܗܵܠܹܝܢ ܕܡܸܬܼܪ̈ܲܓܼܸܫܵܢ : ܗܵܠܹܝܢ ܕܠܲܚܫܲܚܬܼܵܐ ܒܲܪ̈ܝܵܢ ܕܬܵܪܒܿܝܼܬܹܗ ܕܦܲܓܼܪܵܐ : ܘܲܒܼܝܲܕܼ ܬܸܫܡܸܫܬܿܗܹܝܢ ܚܲܝܠܵܐ ܝܵܗ̈ܒܵܢ ܠܐܲܪܒܿܥܵܐ ܐܸܤܛܘܼ̈ܟܼܤܹܐ ܕܲܒܼܓܼܘܼܫܡܵܐ . ܕܘܒܵܪܵܐ ܪܘܼܚܵܢܵܐ ܐܝܼܬܼܵܘܗܝ : ܦܘܼܠܚܵܢܵܐ ܕܠܵܐ ܪܸ̈ܓܼܫܹܐ . ܗܵܝ̇ ܗ̣̄ܝ ܕܲܟܼܬܼܝܼܒܼܵܐ ܠܐܲܒܼܵܗ̈ܵܬܼܵܐ : ܕܡܵܐ ܕܗܵܘ̈ܢܹܐ ܕܩܲܪܝܼ̈ܫܹܐ ܩܲܒܸܿܠ̣ܘ ܬܹܐܘܿܪܝܼܵܐ ܕܲܩܢܘܿܡܗܘܿܢ : ܗܵܝܕܹܝܢ ܐܵܦ ܥܲܒܼܝܘܼܬܹܗ ܕܓܼܘܼܫܡܵܐ ܬܸܫܬܿܩܸܠ ܡ̣ܢ ܡܨܲܥܬܼܵܐ . ܘܲܚܙܵܬܼܵܐ ܡܸܟܹܝܠ ܬܸܗܘܸܐ : ܪܘܼܚܵܢܵܝܬܵܐ ܀ ܬܹܐܘܿܪܝܼܵܐ ܕܲܩܢܘܿܡܗܘܿܢ : ܥܲܠ ܒܪܝܼܬܼܵܐ ܩܲܕܼܡܵܝܬܼܵܐ ܕܲܟܼܝܵܢܵܐ ܐܵܡܲ݁ܪ . ܕܡ̣ܢ ܗܵܪܟܵܐ ܡܸܟܹܝܠ : ܦܫܘܼܩܐܵܝܵܬܼ ܢܸܗܘܸܐ ܡܸܬܿܬܿܙܝܼܥ ܥܲܠ ܗܵܝ̇ ܕܡܸܫܬܲܡܗܵܐ ܝܑܼܕܲܥܬܵܐ ܝܑܼܚܝܼܕܼܵܝܵܬܐ : ܕܐܝܼܬܹܝܗ̇ ܐܲܝܟܼ ܕܲܒܼܦܘܼܫܵܩܵܐ ܢܲܗܝܼܪܵܐ : ܬܲܗܪܵܐ ܕܒܲܐܠܵܗܵܐ . ܗܵܢܵܘ ܛܲܟܼܤܵܐ ܕܗܵܘ̇ ܕܘܼܒܵܪܵܐ ܪܲܒܵܐ ܕܲܥܬܼܝܼܕܼ : ܕܡܸܬܼܝܼܗܸܒܼ ܒܚܹܐܪܘܼܬܼܵܐ ܕܚܵܝܵܐ ܕܠܵܐ ܡܵܝܘܿܬܼܘܼܬܼܵܐ : ܒܗܵܘ̇ ܗܘܼܦܵܟܼܵܐ  pb. 305  ܕܒܼܵܬܲܪ ܩܝܵܡܬܼܵܐ . ܒܗܵܝ̇ ܕܠܵܐ ܬܘܼܒܼ ܡܸܬܼܦܤܸܩ ܟܝܵܢܵܐ ܐ̄ܢܵܫܵܝܵܐ ܡ̣ܢ ܗܵܪ ܬܲܡܵܢ : ܡ̣ܢ ܬܲܗܪܵܐ ܐܲܡܝܼܢܵܐ ܕܒܲܐܠܵܗܵܐ : ܠܘܵܬܼ ܡܸܕܸܡ ܡ̣ܢ ܒܪܝܼܬܼܵܐ ܠܡܸܬܼܐܵܫܵܕܼܘܼ . ܐܸܠܘܼ ܐܝܼܬܼ ܗ̄ܘ̣ܵܐ ܡܸܕܸܡ ܐ̄ܚܪܹܝܢ ܕܦܵܚܹ̇ܩ ܠܹܗ : ܦܵܗܹ̇ܐ ܗ̄ܘ̣ܵܐ ܒܲܙܒܲܢ ܒܹܗ : ܘܒܲܙܒܲܢ ܒܗܵܢܘܿܢ . ܐܸܢ ܕܹܝܢ ܫܘܼܦܪܵܐ ܕܟܼܠ ܡܸܕܸܡ ܕܐܝܼܬܼ ܒܗܵܘ̇ ܬܘܼܩܵܢܵܐ ܕܲܥܬܼܝܼܕܼ : ܠܬܲܚܬܿ ܡ̣ܢ ܫܘܼܦܪܹ̈ܐ ܐܸܢܘܿܢ ܕܝܼܠܹܗ : ܐܲܝܟܲܢܵܐ ܡܸܫܟܲܚ ܡܲܕܼܥܵܐ ܢܵܦܹ̇ܩ ܒܲܚܙܵܬܹܗ ܠܒܲܪ ܡ̣ܢ ܗܵܢܵܐ ؟ ܡܵܢܵܐ ܗܵܟܹܝܠ ؟ ܡܵܝܘܿܬܼܘܼܬܼܵܐ ܐܵܠ̇ܨܵܐ ܠܹܗ : ܘܐܸܠܵܐ ܝܘܼܩܪܹܗ ܕܒܸܤܪܵܐ : ܘܐܸܠܵܐ ܥܘܼܗܕܵܢܵܐ ܕܲܐ̄ܚܝܵܢܵܘ̈ܗܝ : ܘܐܸܠܵܐ ܤܘܼܢܩܵܢܵܐ ܕܲܟܼܝܵܢܵܐ : ܘܐܸܠܵܐ ܤܲܩܘܼ̈ܒܼܠܹܐ ܕܲܫܟܼܝܼܚܝܼܢ . ܐܵܘ ܦܸܗܝܵܐ ܕܠܵܐ ܝܑܼܕܲܥܬܼܵܐ : ܐܵܘ ܠܵܐ ܓܡܝܼܪܘܼܬܹܗ ܕܲܟܼܝܵܢܵܐ : ܐܵܘ ܦܸܗܝܵܐ ܕܒܸܤܛܘܼ̈ܟܼܤܹܐ : ܐܵܘ ܥܸܢܝܵܢܵܐ ܕܚܲܕܼ ܥܲܡ ܚܲܕܼ : ܐܵܘ ܩܘܼܛܵܥܵܐ ܕܡܲܥܡܸܠ : ܐܵܘ ܠܹܐܘܬܹܗ ܕܒܸܤܪܵܐ . ܐܸܢܕܹܝܢ ܐܵܦ ܒܥܵܠܡܵܐ ܗܵܢܵܐ : ܟܲܕܼ ܟܠܗܹܝܢ ܗܵܠܹܝܢ ܐܝܼܬܲܝܗܹܝܢ : ܐܸܡܲܬܼܝ ܕܒܲܙܒܲܢ ܬܸܬܼܓܠܸܓܼ ܘܹܐܠܵܐ ܕܚܲܫܹ̈ܐ ܡ̣ܢ ܩܕܼܵܡ ܥܲܝ̈ܢܹܐ ܕܪܸܥܝܵܢܵܐ : ܘܲܡܕܼܝܼܩ ܒܗܵܘ̇ ܫܘܼܒܼܚܵܐ : ܡܸܚܕܼܵܐ ܡܸܫܬܿܩܸܠ ܡܲܕܥܵܐ ܒܬܸܗܡܵܐ . ܘܐܸܠܘܼ ܠܵܐ ܕܲܬܼܚܘܼܡܵܐ ܤܝܼܡ ܠܹܗ ܠܐܲܠܵܗܵܐ ܒܗܵܠܹܝܢ ܚܲܝܹ̈ܐ ܠܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ : ܕܲܟܼܡܵܐ ܬܸܗܘܸܐ ܬܵܘܚܲܪܬܵܐ ܕܲܒܼܗܹܝܢ : ܒܟܼܠܗܘܿܢ ܚܲܝܵܘ̈ܗܝ ܕܒܲܪܢܵܫܵܐ ܐܸܠܘܼ ܐܸܫܬܒܸܩ : ܠܵܐ ܢܵܦܹ̇ܩ ܗ̄ܘ̣ܵܐ ܡ̣ܢ ܬܲܡܵܢ . ܐܲܝܟܲܢܵܐ ܡܵܕܹܝܢ ܠܗܲܠ ܟܲܕܼ ܟܠܗܹܝܢ ܗܵܠܹܝܢ ܠܲܝܬܿ : ܘܕܼܘܼܒܵܪܵܐ ܗ̄ܘ̣ ܕܠܵܐ ܬܚܘܼܡܵܐ : ܘܲܒܼܗܘܿܢ ܒܤܘܼܥܪ̈ܵܢܹܐ ܩܢܘܿܡܵܐܝܼܬܼ : ܗܵܘܹܝܢܲܢ ܡܸܟܹܝܠ ܠܓܼܵܘ ܡ̣ܢ ܕܵܪ̈ܲܝ ܡܲܠܟܿܘܼܬܼܵܐ ܐܸܢ ܫܵܘܹ̇ܝܢ ܕܘܼܒܵܪ̈ܲܝܢ : ܬܘܼܒܼ ܗܵܘܹ̇ܐ ܠܹܗ ܡܲܦܩܵܢܵܐ ܠܪܸܥܝܵܢܵܐ : ܠܡܸܬܼܪܲܚܵܩܘܼ ܡ̣ܢ ܚܙܵܬܼܵܐ ܕܬܸܕܼܡܘܼܪܬܵܐ ܕܐܲܠܵܗܵܐ : ܠܡܸܫܟܲܢ ܠܘܵܬܼ ܡܸܕܸܡ ܐ̄ܚܪܹܝܢ ؟܀ ܘܵܝ ܠܲܢ ܕܠܵܐ ܝܵܕܼܥܝܼܢܲܢ  pb. 306  ܢܲܦܫܲܢ : ܕܠܲܐܝܢܵܐ ܕܘܼܒܵܪܵܐ ܡܙܲܡܢܝܼܢܲܢ . ܘܲܠܗܵܠܹܝܢ ܚܲܝܹ̈ܐ ܕܲܟܼܪܝܼܗܘܼܬܼܵܐ ܘܛܲܟܼܤܵܐ ܕܚܲܝ̈ܘܵܬܼܵܐ : ܘܲܠܥܵܠܡܵܐ ܘܠܐܘܼ̈ܠܨܵܢܵܘܗܝ ܘܒܼܝܼ̈ܫܵܬܹܗ ܘܲܢܚܵܝܹܗ : ܕܡܸܕܸܡ ܐܝܼܬܼܵܘܗܝ ܚܵܫܒܿܝܼܢܲܢ ܀ ܡܫܝܼܚܵܐ ܕܒܲܠܚܘܿܕܼܵܘܗ ܝܚܲܠܬܼܵܢܵܐ : ܛܘܼܒܼܵܘܗܝ ܠܒܲܪܢܵܫܵܐ ܕܐܲܢ̄ܬܿ ܗ̄ܘ̣ ܡܤܲܝܥܵܢܹܗ : ܘܡܲܤܩܵܢܲܢܝ̈ܟ ܒܠܸܒܹܗ . ܐܲܢ̄ܬܿ ܡܵܪܝ ܐܲܗܦܸܟܼ ܐܲܦܲܝ̈ܢ ܡ̣ܢ ܥܵܠܡܵܐ ܒܝܲܕܼ ܪܸܓܿܬܼܵܐ ܕܒܼܵܟܼ : ܕܢܸܗܘܸܐ ܚܵܙܹ̇ܝܢܲܢ ܠܹܗ ܐܲܝܟܼ ܕܐܝܼܬܼܵܘܗܝ : ܕܠܵܐ ܬܘܼܒܼ ܢܲܫܲܪ ܛܸܠܵܢ̈ܝܬܼܵܐ ܐܲܝܟܼ ܫܲܪܝܼܪ̈ܵܬܼܵܐ . ܐܲܪܡܵܐ ܡܵܪܝ ܒܪܸܥܝܵܢܲܢ ܚܘܼܦܵܛܵܐ ܡ̣ܢ ܩܕܼܵܡ ܡܵܘܬܵܐ : ܕܲܒܼܥܸܕܵܢܵܐ ܗܵܘ̇ ܕܡܲܦܩܵܢܲܢ : ܢܸܕܲܥ ܕܲܠܡܵܢܵܐ ܗܘ̤ܵܬܼ ܡܲܥܲܠܬܲܢ ܘܡܲܦܲܩܬܲܢ ܕܲܠܗܵܢܵܐ ܥܲܠܡܵܐ . ܕܟܲܕܼ ܠܲܥ̇ܒܼܵܕܼܵܐ ܕܠܹܗ ܐܸܬܼܩܪܝܼܢ ܢܫܲܡܠܸܐ : ܐܲܝܟܼ ܢܝܼܫܵܟܼ ܕܒܲܤܝܵܡܲܢ ܕܲܒܼܗܵܠܹܝܢ ܚܲܝܹ̈ܐ ܠܘܼܩܕܼܵܡ : ܢܤܲܟܸܿܐ ܒܪܸܥܝܵܢܵܐ ܕܲܡܠܸܐ ܬܘܼܟܼܠܵܢܵܐ : ܠܩܘܼܒܵܠܵܐ ܕܪܵܘܪ̈ܒܼܵܬܼܵܐ : ܕܐܲܝܟܼ ܫܘܼ̈ܘܼܕܵܝܹܐ ܕܲܟܼܬܼܵܒܹ̈ܐ ܒܲܒܼܪܝܼܬܼܵܐ ܕܬܲܪܬܹܝܢ ܡܛܲܝ̈ܒܼܵܢ ܠܚܘܼܒܵܟܼ : ܐܲܝܠܹܝܢ ܕܲܢܛܝܼܪ ܠܘܵܬܲܢ ܥܘܼܗܕܵܢܗܹܝܢ ܒܗܲܝܡܵܢܘܼܬܼܵܐ ܕܐ̄ܪܵܙ ܀ ܕܲܟܼܝܘܼܬܼܵܐ ܕܦܲܓܼܪܵܐ ܐܝܼܬܹܝܗ̇ : ܚܲܤܝܘܼܬܼܵܐ ܕܡ̣ܢ ܛܲܡܐܘܼܬܼܵܐ . ܕܲܟܼܝܘܼܬܼܵܐ ܕܹܝܢ ܕܢܲܦܫܵܐ ܐܝܼܬܹܝܗ̇ : ܡܚܲܪܪܘܼܬܼܵܐ ܕܡ̣ܢ ܚܲܫܹ̈ܐ ܟܤܲܝ̈ܵܐ : ܕܲܒܼܬܲܪܥܝܼܬܼܵܐ ܡܸܬܼܩܲܝܡܝܼܢ . ܕܲܟܼܝܘܼܬܼܵܐ ܕܗܵܘܢܵܐ ܐܝܼܬܹܝܗ̇ : ܗܵܝ̇ ܕܲܒܼܓܸܠܝܵܢܹ̈ܐ ܢܸܬܿܕܲܟܸܐ : ܡ̣ܢ ܙܵܘܥܵܐ ܕܥܲܠ ܟܠ ܟܢܵܦܹ̇ܠ ܬܚܹܝܬܼ ܪܓܸܫܬܵܐ ܒܢܝܼܫܵܐ ܕܥܲܒܼܝܘܼܬܼܗܹܝܢ . ܐܵܦ ܛܠܵܝܗܹܐ ܫܲܒܼܪܹ̈ܐ : ܕܟܹܝܢ ܐܸܢܘܿܢ ܒܦܲܓܼܪܵܐ . ܘܲܒܼܢܲܦܫܢܗܘܿܢ ܐܝܼܬܲܝܗܘܿܢ : ܕܠܵܐ ܚܲܫܹ̈ܐ . ܠܵܐ ܓܹܝܪ ܐ̄ܢܵܫ ܩܵܪܹܐ ܠܗܘܿܢ ܕܲܟܼܝܲܝ̈ ܒܗܵܘܢܵܐ . ܕܲܟܼܝܘܼܬܼܵܐ ܕܗܵܘܢܵܐ : ܓܡܝܼܪܘܼܬܼܵܐ ܐܝܼܬܹܝܗ̇ ܕܲܒܼܕܼܘܼܪܵܫܵܐ  pb. 307  ܕܬܹܐܘܿܪ̈ܝܼܵܣ ܫܡܲܝܵܢ̈ܝܵܬܼܵܐ : ܕܒܸܠܥܵܕܼ ܡ̣ܢ ܪܸ̈ܓܼܫܹܐ ܡܸܬܿܬܿܙܝܼܥ : ܥܲܠ ܚܲܝ̈ܠܹܐ ܪ̈ܘܼܚܵܢܹܐ ܕܥܵܠܡܹ̈ܐ ܗܵܢܘܿܢ ܕܲܠܥܸܠ : ܬܡܝܼ̈ܗܹܐ ܘܥܵܒܼܪ̈ܲܝ ܠܡܸܢܝܵܢܵܐ : ܘܲܦܪ̈ܝܼܫܲܝ ܒܗܘܼ̈ܦܵܟܹܐ ܘܲܚܠܝܼ̈ܛܲܝ ܒܬܸܫܡܸܫܬܵܐ ܠܵܐ ܡܸܬܼܚܲܙܝܵܢܝܼܬܼܵܐ : ܕܲܒܼܙܵܘܥܵܐ ܕܓܸܠܝܵܢܹ̈ܐ ܐܲܠܵܗܵܝܹ̈ܐ ܤܒܼܝܼ̈ܤܲܝ ܒܫܘܼܚܠܵܦܝ̈ܗܘܿܢ ܕܲܒܼܟܼܠܥܵܕܵܢ .