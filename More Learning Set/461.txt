ܥܲܠ ܗܵܝ̇ ܕܲܡܫܘܼܚܬܼܵܐ ܕܕܼܘܼܒܵܪܲܢ : ܡ̣ܢ ܫܘܼܚ̈ܠܵܦܹܐ ܕܪܸܥܝܵܢܲܢ ܢܸܤܬܲܟܲܠ . ܘܥܲܠ ܤܲܓܝܼܐܘܼܬܼ ܦܘܼܪ̈ܫܵܢܹܐ ܒܲܠܚܘܿܕܼ ܕܥܲܡ̈ܠܲܝܢ ܠܵܐ ܢܸܤܬܿܡܸܟܼ ܫܲܒܼܪܵܐܝܼܬܼ : ܐܸܠܵܐ ܡܫܘܼܚܬܼܵܐ ܕܢܲܦܫܲܢ ܢܸܕܲܥ ܐܲܝܟܼ ܚܲܟܿܝܼ̈ܡܹܐ : ܡ̣ܢ ܚܲܕܼܘܼܬܼܵܐ ܕܲܒܼܟܸܤܝܵܐ ܡܸܬܼܪܓܸܫ ܒܵܗ̇ ܝܘܿܡ ܡ̣ܢ ܝܘܿܡ . ܘܥܲܠ ܛܲܟܼܤܵܐ ܩܲܛܝܼܢܵܐ ܕܝܲܕܼܘܼܥܬܼܵܢܘܼܬܼܵܐ . ܥ . ܥܲܠ ܗܵܝ̇ ܕܲܡܫܘܼܚܬܼܵܐ ܕܕܼܘܼܒܵܪܲܢ : ܡ̣ܢ ܫܘܼܚ̈ܠܵܦܹܐ ܕܪܸܥܝܵܢܲܢ ܢܸܤܬܲܟܲܠ . ܘܥܲܠ ܤܲܓܝܼܐܘܼܬܼ ܦܘܼܪ̈ܫܵܢܹܐ ܒܲܠܚܘܿܕܼ ܕܥܲܡ̈ܠܲܝܢ ܠܵܐ ܢܸܤܬܿܡܸܟܼ ܫܲܒܼܪܵܐܝܼܬܼ : ܐܸܠܵܐ ܡܫܘܼܚܬܼܵܐ ܕܢܲܦܫܲܢ ܢܸܕܲܥ ܐܲܝܟܼ ܚܲܟܿܝܼ̈ܡܹܐ : ܡ̣ܢ ܚܲܕܼܘܼܬܼܵܐ ܕܲܒܼܟܸܤܝܵܐ ܡܸܬܼܪܓܸܫ ܒܵܗ̇ ܝܘܿܡ ܡ̣ܢ ܝܘܿܡ . ܘܥܲܠ ܛܲܟܼܤܵܐ ܩܲܛܝܼܢܵܐ ܕܝܲܕܼܘܼܥܬܼܵܢܘܼܬܼܵܐ . ܥ . ܐܸܬܼܒܲܩܵܐ ܒܲܩܢܘܿܡܵܟܼ ܚܲܒܿܝܼܒܼܝ ܒܐܲܡܝܼܢܘܼ : ܘܲܚܙܝܼ ܒܟܼܠܵܗ̇ ܬܟܝܼܒܼܘܼܬܼܵܐ ܕܥܲܡ̈ܠܲܝܟ : ܘܐܘܼ̈ܠܨܵܢܹܐ ܥܵܪ̈ܨܵܝܹܐ : ܘܐܲܬܼܪܵܐ ܚܘܼܪܒܵܐ ܕܕܘܼܝܵܪܵܟܼ : ܘܩܲܛܝܼܢܘܼܬܼܵܐ ܕܗܵܘܢܵܟܼ ܥܲܡ ܚܲܪܝܼܦܘܼܬܼܵܐ ܕܝܼܕܲܥܬܼܵܟܼ : ܘܡܸܬܼܚܵܐ ܤܲܓܝܼܐܵܐ ܕܫܸܠܝܵܟܼ : ܥܲܡ ܤܲܡ̈ܡܵܢܹܐ ܤܲܓܝܼ̈ܐܹܐ ܕܢܸܤܝ̈ܘܿܢܹܐ ܕܡ̣ܢ ܐܵܤܝܵܐ ܫܲܪܝܼܪܵܐ ܬܵܟܼ̇ܒܿܝܼܢ : ܐܲܝܟܼ ܕܲܠܚܘܼܠܡܵܢܵܐ ܕܒܲܪܢܵܫܵܐ ܗܵܘ̇ ܕܲܠܓܼܵܘ . ܒܲܙܒܲܢ ܡܲܢ ܡ̣ܢ ܫܹܐܕܹ̈ܐ : ܒܲܙܒܢ ܕܹܝܢ ܒܝܲܕܼ ܟܘܼܪ̈ܵܗܵܢܹܐ ܘܚܲܫܹ̈ܐ ܕܦܲܓܼܪܵܟܼ : ܒܲܙܒܲܢ ܒܝܲܕܼ ܤܘܼܪ̈ܵܕܹܐ ܕܙܵܘ̈ܥܲܝ ܢܵܦܫܵܟܼ ܒܥܘܼܗ̈ܕܵܢܹܐ ܕܲܓܢܝܼ̈ܚܵܬܼܵܐ ܕܲܥܬܼܝܼ̈ܕܼܵܢ ܠܚܲܪܬܼܵܐ . ܒܲܙܒܲܢ ܬܘܼܒܼ ܒܝܲܕܼ ܪ̈ܘܼܟܵܟܹܐ pb. 484 ܘܲܥܨܵܒܹ̈ܐ ܕܛܲܝܒܿܘܼܬܼܵܐ : ܪܸܬܼܚܵܐ ܘܕܸܡ̈ܥܹܐ ܚܲܠ̈ܝܵܬܼܵܐ ܘܚܲܕܼܘܼܬܼܵܐ ܕܪܘܼܚ ܥܲܡ ܫܲܪܟܵܐ : ܕܠܵܐ ܐܲܤܓܸܐ ܡܲܡܠܠܵܐ . ܐܵܪܵܐ ܒܟܼܠܗܹܝܢ ܗܵܠܹܝܢ : ܠܲܓܼܡܵܪ ܚܵܙܹ̇ܐ ܐܲܢ̄ܬܿ ܟܲܝ ܠܫܘܼܚܢܵܟܼ ܕܫܲܪܝܼ ܚܵܬܹ̇ܡ ؟ ܗܵܢܵܘ ܕܹܝܢ : ܕܫܲܪܝܼܘ ܚܲܫܹ̈ܐ ܡܸܬܼܡܲܚܝܼܢ ؟ ܤܝܼܡ ܝܲܕܼܥܵܐ . ܘܥܘܿܠ ܠܓܼܵܘ ܡܸܢܵܟܼ ܐܲܡܝܼܢܵܐܝܼܬܼ : ܐܲܝܠܹܝܢ ܡ̣ܢ ܚܲܫܹ̈ܐ ܚܵܙܹ̇ܐ ܐܲܢ̄ܬܿ ܕܐܸܡܼܚܸܠܘ ܩܕܼܵܡܲܝܟ : ܐܲܝܠܹܝܢ ܡܸܢܗܘܿܢ ܤܵܦ̣ܘ ܘܐܸܬܿܛܲܠܲܩܘ ܠܲܓܼܡܵܪ . ܘܐܲܝܠܹܝܢ ܡܸܢܗܘܿܢ ܫܲܪܝܼܘ ܠܡܸܫܪܲܟܼ ܠܫܸܬܼܩܵܐ : ܡ̣ܢ ܚܘܼܠܡܵܢܵܐ ܕܢܲܦܫܵܟܼ : ܘܠܵܘ ܡ̣ܢ ܫܘܼܢܵܝܵܐ ܕܲܡܝܼܥܵܢܹܐ . ܘܡ̣ܢ ܪܸܥܝܵܢܵܐ ܕܐܸܬܼܥܲܠܲܡ : ܘܠܵܐ ܗ̄ܘ̣ܵܐ ܡ̣ܢ ܚܲܤܝܼܪܘܼܬܼ ܥܸ̈ܠܠܵܬܼܵܐ . ܐܸܬܼܒܲܩܵܐ : ܐܵܪܵܐ ܚܵܙܹ̇ܐ ܐܲܢ̄ܬܿ ܟܲܝ ܟܠ ܟ̱ܠܹܗ ܒܓܼܵܘ ܡܲܤܝܘܼܬܹܗ ܕܫܘܼܚܢܵܟܼ : ܕܫܲܪܝܼ ܤܵܠܹ̇ܩ ܒܸܤܪܵܐ ܚܲܝܵܐ ܕܗ̤ܘܝܘܼ ܫܲܝܢܵܐ ܕܢܲܦܫܵܐ : ܐܲܝܠܹܝܢ ܡ̣ܢ ܚܲܫܹ̈ܐ ܬܟܼܝܼܒܼܵܐܝܼܬܼ ܐܵܠܨ̇ܝܼܢ : ܘܐܲܝܠܹܝܢ ܒܲܙܒܲܢ ܙܒܲܢ . ܘܲܕܼܦܲܓܼܪܵܐ ܐܸܢܘܿܢ ܗܵܠܹܝܢ : ܐܵܘ ܢܲܦܫܵܢܵܝܹ̈ܐ : ܐܵܘ ܚܸܠܛܵܐ ؟ ܘܐܸܢ ܐܲܝܟܼ ܡܟܲܪ̈ܗܹܐ ܒܥܘܼܗܕܵܢܵܐ ܡܸܬܿܬܿܙܝܼܥܝܼܢ ܥܲܡܘܼܛܵܐܝܼܬܼ : ܐܵܘ ܚܲܝܠܬܼܵܢܵܐܝܼܬܼ ܩܵܝ̇ܡܝܢ ܥܲܠ ܢܲܦܫܵܐ ؟ ܘܐܵܪܵܐ ܐܲܝܟܼ ܡܫܲܠܛܹ̈ܐ : ܐܵܘ ܡܓܲܢܒܼܵܐܝܼܬܼ ؟ ܘܐܲܝܟܲܢ ܚܵܐܲܪ ܒܗܘܿܢ ܡܲܠܟܵܐ ܗܵܘܢܵܐ ܫܲܠܝܼܛܵܐ ܕܪܸ̈ܓܼܫܹܐ ܐܸܡܲܬܼܝ ܕܢܵܩ̇ܫܝܼܢ ؟ ܡܲܩܪܵܒܼܘܼ ܡܲܩܪܸܒܼ ܥܲܡܗܘܿܢ ܘܲܡܫܲܦܸܠ ܠܗܘܿܢ ܒܚܲܝܠܹܗ : ܐܵܘ ܐܵܦܠܵܐ ܬܘܼܒܼ ܡܚܵܪ ܚܵܐܲܪ ܒܗܘܿܢ ܘܚܵܫܹ̇ܒܼ ؟ ܘܐܲܝܠܹܝܢ ܐܸܢܘܿܢ ܬܵܘܬܵܪܹ̈ܐ ܕܡ̣ܢ ܥܲܬܝܼ̈ܩܹܐ : ܘܐܲܝܠܹܝܢ ܚܲܕܼܬܼܵܐܝܼܬܼ ܐܸܬܼܓܒܸܠܘ ؟ ܘܚܲܫܹ̈ܐ ܡ̇ܢ ܒܝܲܕܼ ܕܸܡ̈ܘܵܬܼܵܐ ܡܸܬܿܬܿܙܝܼܥܝܼܢ : ܐܵܘ ܒܡܲܪܓܫܵܢܘܼܬܼܵܐ ܕܠܵܐ ܕܡܘܼܬܼܵܐ : ܘܥܘܼܗܕܵܢܵܐ ܕܠܵܐ ܚܲܫܹ̈ܐ : ܘܙܵܘܥܵܐ ܕܠܵܐ ܚܘܼ̈ܬܼܚܵܬܹܐ ؟ ܕܡ̣ܢ ܗܵܠܹܝܢ ܬܘܼܒܼ : ܡܲܨܝܵܐ ܠܡܸܕܲܥ ܡܫܘܼܚܬܼܵܗ̇ ܕܢܲܦܫܵܐ ܕܐܲܝܟܵܐ ܩܵܝ̇ܡܵܐ . ܗܵܝ̇ ܡܲܢ ܩܲܕܼܡܵܝܬܼܵܐ ܘܐܵܦܸܢ ܠܵܐ ܡܲܨܠܚܝܼܢ : pb. 485 ܕܲܥܕܲܟܹܝܠ ܐܝܼܬܼ ܗ̄ܘ̣ ܬܲܟܼܬܘܼܫܵܐ ܠܢܲܦܫܵܐ : ܐܵܦܸܢ ܚܲܝܠܬܼܵܢܝܵܐ ܥܲܠܝܗܘܿܢ ܡܚܵܘܝܵܐ . ܗܵܕܹܐ ܕܹܝܢ ܐܲܝܟܼ ܕܲܒܼܬܲܚܘܝܼܬܼܵܐ ܡܤܲܟܿܠܵܐ : ܐܲܝܟܼ ܗܵܝ̇ ܕܐܸܡ݂ܲܪ ܟܬܼܵܒܼܵܐ : ܕܝܼܬܸܒܼ ܕܵܘܝܼܕܼ ܒܒܲܝܬܹܗ : ܘܐܲܢܝܼܚܹܗ ܡܵܪܝܵܐ ܡ̣ܢ ܟܠܗܘܿܢ ܚܕܼܵܪܵܘܗܝ . ܗܵܠܹܝܢ : ܠܵܘ ܡܸܛܠ ܚܲܕܼ ܚܲܫܹ̈ܐ ܬܸܤܬܲܟܲܠ : ܐܸܠܵܐ ܘܥܲܡ ܕܚܲܫܹ̈ܐ ܟܝܵܢܵܝܹ̈ܐ ܕܪܸܓܿܬܼܵܐ ܘܲܕܼܚܡܬܼܵܐ : ܘܐܵܦ ܚܲܫܵܐ ܕܪܸܚܡܲܬܼ ܬܸܫܒܿܘܿܚܬܼܵܐ ܕܨܵܐܲܪ ܦܲܪ̈ܨܘܿܦܹܐ ܘܲܡܗܲܓܸܓܼ ܘܲܡܓܲܪܸܓܼ . ܘܚܲܫܵܐ ܕܪܸܚܡܲܬܼ ܡܸܤܦܵܐ ܬܘܼܒܼ ܐܸܡܲܬܼܝ ܕܢܦܫܵܐ ܡܸܫܬܵܘܬܦܵܐ ܠܹܗ ܒܟܸܤܝܵܐ : ܐܵܦܸܢ ܠܲܥ̇ܒܼܵܕܼܵܐ ܠܵܐ ܡܸܬܿܛܦܝܼܤܵܐ ܕܬܹܐܬܸܐ . ܨܲܠܡܹ̈ܐ ܕܨܸܒܼ̈ܘܵܬܼܵܐ ܕܪܸܚܡܲܬܼ ܟܸܤܦܵܐ ܒܲܡܠܘܿܐܹ̈ܐ ܕܟܼܘܢܵܫ ܥܘܼܬܼܪܵܐ ܨܲܐܲܪ ܒܗܵܘܢܵܐ : ܘܲܠܢܲܦܫܵܐ ܡܦܝܼܣ ܕܬܸܗܪܘܿܓܼ ܒܗܹܝܢ : ܘܲܡܚܲܬܼܚܸܬܼ ܠܩܸܢܝܵܢܗܹܝܢ : ܥܲܡ ܗܵܠܹܝܢ ܕܫܲܪܟܵܐ . ܠܵܘ ܟܠܗܘܿܢ ܚܲܫܹ̈ܐ ܒܓܼܘܼܪ̈ܵܓܹܐ ܡܲܩܪܒܼܝܼܢ . ܐܝܼܬܼ ܓܹܝܪ ܚܲܫܹ̈ܐ : ܕܐܘܼܠܨܵܢܹܐ ܒܲܠܚܘܿܕܼ ܡܲܤܒܿܠܝܼܢ ܠܵܗ̇ ܠܢܲܦܫܵܐ . ܡܲܐܝܼܢܘܼܬܼܵܐ ܕܹܝܢ ܘܩܘܼܛܵܥܵܐ ܘܥܵܩܬܼܵܐ : ܠܵܘ ܒܓܼܘܼܪ̈ܵܓܹܐ : ܘܐܵܦܠܵܐ ܒܲܢܝܵܚܹ̈ܐ : ܐܸܠܵܐ ܝܘܼܩܪܵܐ ܤܵܝ̇ܡܝܼܢ ܒܲܠܚܘܿܕܼ ܥܲܠ ܢܲܦܫܵܐ . ܚܠܝܼܨܘܼܬܼܵܐ ܕܢܲܦܫܵܐ : ܒܙܵܟܼܘܼܬܼܵܐ ܕܥܲܠ ܐܲܝܠܹܝܢ ܕܲܒܼܫܘܼ̈ܕܵܠܹܐ ܡܲܩܪܒܼܝܼܢ ܡܸܬܼܒܲܚܪܵܐ . ܕܗܵܠܹܝܢ ܟܠܗܹܝܢ : ܝܑܼܕܲܥܬܼܵܐ ܩܲܛܝܼܢܬܼܵܐ ܘܝܲܕܼܥܹ̈ܐ ܙܵܕܹܩ ܕܢܸܗܘܘܿܢ ܠܐ̄ܢܵܫ : ܕܢܲܪܓܸܫ ܒܟܼܠ ܦܤܵܥܬܼܵܐ ܕܤܵܐܹ̇ܡ . ܕܠܲܐܝܟܵܐ ܡܲܛܝܼ : ܘܒܲܐܝܼܢܵܐ ܐܲܬܼܪܵܐ ܫܲܪܝܲܬ̤ ܠܵܗ̇ ܢܲܦܫܵܐ ܠܡܸܕܼܪܲܟ . ܒܐܲܪܥܵܐ ܓܹܝܪ ܕܲܟܼܢܲܢ : ܐܵܘ ܠܓܼܵܘ ܡ̣ܢ ܝܘܿܪܕܢܵܢ . ܘܐܸܬܼܒܲܩܵܐ : ܐܵܦ ܒܗܵܕܹܐ . ܕܐܸܢ ܡܸܛܠ ܢܲܗܝܼܪܘܼܬܼܵܗ̇ ܕܢܲܦܫܵܐ ܤܵܦ̇ܩܵܐ ܝܑܼܕܲܥܬܼܵܐ ܠܦܘܼܪ̈ܫܵܢܹܐ ܗܵܠܹܝܢ : ܐܵܘ ܥܲܡܘܼܛܵܐܝܼܬܼ ܦܵܪܫܵܐ ܠܗܘܿܢ : ܐܵܘ ܠܲܓܼܡܵܪ ܓܠܝܼܙܵܐ ܡ̣ܢ ܕܐܲܝܟܼ ܗܵܠܹܝܢ . ܡܸܫܟܲܚ ܐܲܢ̄ܬܿ ܟܲܝ pb. 486 ܟܠ ܟܠܹܗ : ܕܫܲܪܝܼܘ ܚܘܼ̈ܫܵܒܹܐ ܡܸܫܬܲܦܹܝܢ : ܝܵܗܹ̇ܒܼ ܦܸܗܝܵܐ ܐܲܬܼܪܵܐ ܠܡܲܕܿܥܵܐ ܒܥܸܕܵܢܵܐ ܕܲܨܠܘܿܬܼܵܐ ؟ ܘܐܲܝܢܵܐ ܚܲܫܹ̈ܐ ܐܵܪܵܐ ܫܵܓܹ̇ܫ ܡܵܐ ܕܢܸܩܪܘܿܒܼ ܪܸܥܝܵܢܵܐ ܠܲܨܠܘܿܬܼܵܐ ؟ ܡܲܪܓܸܫ ܐܲܢ̄ܬܿ ܒܵܟܼ : ܕܚܲܝܠܹܗ ܕܫܸܠܝܵܐ ܐܲܓܸܢ ܥܲܠ ܢܲܦܫܵܐ ܒܲܒܼܗܝܼܠܘܼܬܼܵܐ ܘܫܲܝܢܵܐ ܕܠܵܐ ܒܲܥܝܵܕܼܵܐ ܕܡܵܘܠܸܕܼ ܒܸܪܥܝܵܢܵܐ : ܡܸܬܼܚܛܸܦ ܗܵܘܢܵܐ ܒܐܲܡܝܼܢܘܼ ܠܒܲܪ ܡ̣ܢ ܨܸܒܼܝܵܢܵܐ : ܒܙܵܘ̈ܥܹܐ ܠܵܐ ܡܓܲܫܡܹ̈ܐ ܠܘܵܬܼ ܐܲܝܠܹܝܢ ܕܠܵܐ ܡܲܦܲܣ ܠܪܸ̈ܓܼܫܹܐ ܠܲܡܬܲܪܓܵܡܘܼ : ܡܸܬܼܢܲܒܒܼܪܫܵܐ ܒܵܟܼ ܡ̣ܢ ܫܸܠܝܵܐ ܚܲܕܼܘܼܬܼܵܐ ܕܲܡܫܲܬܿܩܵܐ ܠܠܸܫܵܢܵܐ ܒܒܼܘܼܤܵܡܵܗ̇ ܕܠܵܐ ܡܸܬܼܦܲܚܲܡ : ܢܵܒܼ̇ܥܵܐ ܡ̇ܢ ܒܐܲܡܝܼܢܘܼ ܡ̣ܢ ܠܸܒܵܐ ܗܲܢܝܼܐܘܼܬܼܵܐ ܡܸܕܸܡ ܕܢܵܓܼܕܵܐ ܠܹܗ ܠܟܼܠܹܗ ܒܲܪܢܵܫܵܐ ܡ̣ܢ ܤܵܟܼܵܐ : ܟܲܕܼ ܠܵܐ ܪܓܼܝܼܫ ܐܲܢ̄ܬܿ ܒܲܙܒܲܢ ܢܵܦܹ̇ܠ ܒܟܼܠܹܞ ܦܲܓܼܪܵܐ ܒܘܼܤܵܡܵܐ ܡܸܕܸܡ ܘܲܪܘܵܙܵܐ : ܕܠܸܫܵܢܵܐ ܕܝܼܠܝܼܕܼ ܒܸܤܪܵܐ ܠܵܐ ܡܸܫܟܲܚ ܠܡܹܐܡܪܹܗ : ܐܲܝܟܲܢܵܐ ܕܲܠܟܼܠܗܹܝܢ ܐܲܪ̈ܥܵܢܵܝܵܬܼܵܐ ܐܲܝܟܼ ܩܸܛܡܵܐ ܘܙܸܒܼܠܵܐ ܬܸܚܫܘܿܒܼ : ܐܵܦܸܢ ܒܥܘܼܗܕܵܢܵܐ ܕܝܼܠܹܗ . ܗܵܝ̇ ܡ̇ܢ ܩܲܕܼܡܵܝܬܼܵܐ : ܒܲܙܒܲܢ ܒܥܸܕܵܢ ܨܠܘܿܬܼܵܐ : ܘܒܲܙܒܲܢ ܒܩܸܪܝܵܢܵܐ . ܒܲܙܒܲܢ ܬܘܼܒܼ : ܡ̣ܢ ܗܸܪܓܵܐ ܕܲܬܼܟܼܝܼܒܼܵܐܝܼܬܼ ܘܲܒܼܡܸܬܼܚܵܐ ܗܵܪܹܓܼ ܪܸܥܝܵܢܵܐ ܘܪܵܬܲܚ ܗܵܘܢܵܐ . ܗܵܕܹܐ ܕܲܐ̄ܚܪܵܝܑܬܼ ܐܲܝܟܼ ܕܲܒܼܤܘܿܓܼܵܐܐ : ܠܒܲܪ ܡ̣ܢ ܗܵܠܹܝܢ . ܘܲܟܼܡܵܐ ܙܲܒܼ̈ܢܝܼܢ : ܒܲܥ̇ܒܼܵܕܹ̈ܐ ܕܲܡܫܵܟܼܵܐ : ܘܤܘܿܓܼܐܗܘܿܢ ܕܠܲܝ̈ܠܵܘܵܬܼܵܐ ܒܹܗ ܒܢܝܼܫܵܐ : ܒܹܝܬܼ ܫܸܢܬܼܵܐ ܠܥܝܼܪܘܼܬܼܵܐ . ܕܲܡܝܲܟܼ : ܟܲܕܼ ܠܵܐ ܕܲܡܝܼܟܼ . ܘܥܝܼܪ : ܟܲܕܼ ܠܵܐ ܥܝܼܪ . ܘܒܼܘܼܤܵܡܵܐ ܕܪܵܦܹ̇ܬܼ ܒܓܼܘܼܫܡܵܐ ܟ̱ܠܹܗ : ܗܵܟܲܢ ܡܸܤܬܿܒܲܪ ܠܹܗ ܠܒܲܪܢܵܫܵܐ ܒܥܸܕܵܢܵܐ ܗܵܘ̇ : ܐܲܝܟܼ ܡܲܢ ܕܡܲܠܟܘܼܬܼܵܐ ܕܲܫܡܲܝܵܐ ܠܲܝܬܿ ܡܸܕܸܡ ܐ̄ܚܪܹܝܢ : ܐܸܠܵܐ ܗܵܕܹܐ . ܘܲܚܙܝܼ ܬܘܼܒܼ ܐܸܢܗ̤ܘ ܕܲܩܢܵܬ̤ ܢܲܦܫܵܐ pb. 487 ܚܲܝܠܵܐ ܠܡܲܤܠܵܝܘܼ ܥܘܼܗ̈ܕܵܢܹܐ ܕܡܸܬܼܪ̈ܲܓܼܫܵܢܝܵܬܼܵܐ : ܒܝܲܕܼ ܚܲܝܠܹܗ ܕܤܲܒܼܪܵܐ ܗܵܘ̇ ܕܐܲܡܝܸܟܼ ܥܲܠ ܠܸܒܵܐ : ܘܲܡܓܲܒܲܪ ܠܪܸ̈ܓܼܫܹܐ ܓܵܘܵܝܹ̈ܐ ܒܲܦܝܵܤܵܐ ܠܵܐ ܡܸܬܼܦܲܫܩܵܢܵܐ . ܘܐܸܢܗ̤ܘ ܕܐܸܬܼܥܲܝܲܕܼ ܠܸܒܵܐ ܕܠܵܐ ܒܛܝܼܠܘܼܬܼܵܐ ܕܲܥܠܵܘܗܝ : ܠܡܸܫܬܿܒܼܵܝܘܼ ܡ̣ܢ ܐܲܪ̈ܥܵܢܵܝܵܬܼܵܐ ܒܝܲܕܼ ܥܸܢܝܵܢܵܐ ܕܠܵܐ ܦܤܵܩ ܕܥܲܡ ܦܵܪܘܿܩܲܢ : ܗ̤ܘܲܬܿ ܕܹܝܢ ܩܢܸܐ ܝܑܼܕܲܥܬܼܵܐ ܠܦܘܼܪ̈ܫܢܹܐ ܕܲܩܪܵܝܬܼܵܐ ܕܝܼܠܹܗ ܕܥܸܢܝܵܢܵܐ ܐܸܡܲܬܼܝ ܕܬܸܫܡܲܥ : ܦܫܝܼܩܵܐܝܼܬܼ ܕܹܝܢ ܡܲܛܥܸܡ ܫܸܠܝܵܐ ܕܠܵܐ ܦܤܵܩ ܥܲܡ ܦܘܼܠܚܵܝܹܗ ܐܲܡܝܼܢܵܐ ܗܵܠܹܝܢ ܠܢܲܦܫܵܐ . ܘܐܵܒܼ̈ܕܵܢ ܬܘܼܒܼ ܡ̣ܢ ܒܵܬܲܪ ܫܟܼܵܚܬܗܹܝܢ ܡ̣ܢ ܡܲܗܡܝܵܢܘܼܬܼܵܐ ܕܡܩܲܒ̈ܠܵܢܹܐ : ܘܲܠܢܘܼܓܼܪܵܐ ܬܘܼܒܼ ܠܵܐ ܡܸܫܬܼܟܼ̈ܚܵܢ . ܒܝܲܕܼ ܗܵܠܹܝܢ ܡܲܡܪܲܚ ܐ̄ܢܵܫ ܠܡܹܐܡܲܪ ܒܤܵܗܕܘܼܬܼܵܐ ܕܪܸܥܝܵܢܵܐ ܬܟܼܝܼܠܵܐܝܼܬܼ : ܗܵܝ̇ ܕܐܸܡ݂ܲܪ ܛܘܼܒܼܵܢܵܐ ܦܵܘܠܘܿܣ : ܕܲܡܦܵܣ ܐ̄ܢܵܐ ܕܠܵܐ ܡܵܘܬܵܐ : ܘܠܵܐ ܚܲܝܹ̈ܐ : ܘܠܵܐ ܕܩܵܝ̈ܡܵܢ : ܘܠܵܐ ܕܥܬܼܝܼ̈ܕܼܵܢ ܥܲܡ ܫܲܪܟܵܐ : ܡܸܫ̈ܟܿܚܵܢ ܠܡܸܦܪܫܲܢܝ ܡ̣ܢ ܚܘܼܒܹܗ ܕܲܡܫܝܼܚܵܐ . ܐܵܘ ܕܲܠܡܵܐ ܐܘܼܠܨܵܢܵܐ ܕܦܲܓܼܪܵܐ ܐܲܟܲܚ̄ܕܼ ܘܲܕܼܢܲܦܫܵܐ : ܐܵܘ ܪܕܼܘܼܦܝܵܐ : ܐܵܘ ܟܲܦܢܵܐ : ܐܵܘ ܥܪܲܛܸܠܵܝܘܼܬܼܵܐ : ܐܵܘ ܡܫܵܘܚܕܼܘܼܬܼܵܐ : ܐܵܘ ܚܒܼܘܼܫܝܵܐ : ܐܵܘ ܩܹܘܲܢܕܹܝܢܘܿܣ : ܐܵܘ ܤܲܝܦܵܐ ؟ ܐܸܠܵܐ ܐܵܦܠܵܐ ܡܲܠܲܐܟܼܵܘ̈ܗܝ ܕܤܵܛܵܢܵܐ : ܘܠܵܐ ܚܲܝܠܵܘ̈ܗܝ ܒܒܼܝܼܫܘܼܬܼ ܨܸܢ̈ܥܵܬܼܗܘܿܢ . ܘܠܵܐ ܬܸܫܒܿܘܿܚܬܼܵܐ ܕܡܸܬܼܒܲܛܠܵܐ ܒܝܲܕܼ ܫܘܼ̈ܕܵܠܹܝܗ̇ ܡܚܲܬܼܚ̈ܬܼܵܢܹܐ : ܘܠܵܐ ܥܫܘܼܩܝܹ̈ܐ ܘܓܼܘܼܢܵܝܹ̈ܐ ܒܝܲܕܼ ܩܘܼܦܵܚܹ̈ܐ ܕܡܲܓܵܢ . ܐܸܢܗ̤ܘ ܕܗܵܠܹܝܢ ܐܵܚܝ : ܒܝܲܬܝܼܪ ܘܚܲܤܝܼܪ ܠܵܐ ܫܲܪܝܼܘ ܒܢܲܦܫܵܟܼ ܠܡܸܬܼܚܙܵܝܘܼ : ܥܲܡ̈ܠܲܝܟ ܘܐܘܼܠܨܵܢܲܝ̈ܟ ܘܫܸܠܝܵܟܼ ܟ̱ܠܹܗ : ܬܥܵܫܵܐ ܐܸܢܘܿܢ ܕܡܲܓܵܢ . ܘܐܵܦܠܵܐ ܐܸܢܗ̤ܘ ܕܬܸܕܼܡܪ̈ܵܬܼܵܐ ܢܸܤܬܲܥܪ̈ܵܢ ܒܐܝܼܕܲܝ̈ܟ pb. 488 ܘܡܝܼ̈ܬܹܐ ܬܩܝܼܡ : ܐܝܼܬܲܝܗܹܝܢ ܒܦܸܚܡܵܐ ܕܗܵܠܹܝܢ ܡܸܕܸܡ . ܘܙܵܕܹܩ ܡܸܟܹܝܠ ܕܲܬܼܙܝܼܥ ܝܵܬܼܵܟܼ : ܘܲܒܼܕܼܡ̈ܥܹܐ ܬܦܝܼܣ ܠܡܲܚܝܵܢܵܐ ܕܟܼܠ : ܕܲܬܪܝܼܡ ܐܲܦܲܝ̈ ܬܲܪܥܵܐ ܡ̣ܢ ܠܸܒܵܐ : ܘܚܘܼܫܟܵܐ ܕܥܲܪ̈ܦܸܠܲܝ ܚܲܫܹ̈ܐ ܢܸܩܦܘܿܠ ܡ̣ܢ ܪܩܝܼܥܵܐ ܕܲܠܓܼܵܘ : ܘܬܸܫܬܿܘܸܐ ܠܡܸܚܙܵܐ ܠܨܸܡܚܹܗ ܕܐܝܼܡܵܡܵܐ : ܘܠܵܐ ܬܸܗܘܸܐ ܝܵܬܹ̇ܒܼ ܒܚܸܫܘܿܟܼܵܐ ܐܲܝܟܼ ܡܝܼܬܼܵܐ ܠܥܵܠܲܡ . ܫܲܗܪܵܐ ܐܲܡܝܼܢܵܐ ܥܲܡ ܩܸܪܝܵܢܵܐ : ܘܲܤܝܵܡ ܒܘܼܪ̈ܟܹܐ ܤܒܼܝܼ̈ܤܹܐ ܕܒܲܝܢܵܬܼܗܘܿܢ ܡܸܬܼܝܲܒܿܠܝܼܢ : ܠܵܐ ܡܸܬܿܬܲܗܹܝܢ ܙܲܒܼܢܵܐ ܡ̣ܢ ܕܢܸܬܿܠܘܼܢ ܛܵܒܼ̈ܬܼܵܐ ܗܵܠܹܝܢ ܠܗܵܘ̇ ܕܡܸܬܼܚܲܦܲܛ . ܕܐܲܝܠܹܝܢ ܕܐܸܟܲܚܘ ܐܸܢܹܝܢ : ܒܗܵܠܹܝܢ ܐܸܫܟܲܚܘ . ܘܐܲܝܠܹܝܢ ܬܘܼܒܼ ܕܡܸܫܟܿܚܝܼܢ : ܒܗܵܠܹܝܢ ܡܨܹܝܢ ܠܡܸܫܟܵܚܘܼ . ܘܟܲܕܲ ܢܸܬܼܐܡܸܢ ܒܫܸܠܝܵܐ ܥܲܡ ܦܘܼܠܚܵܢܵܐ ܕܗܵܠܹܝܢ : ܟܲܕܼ ܠܵܐ ܐܲܤܝܼܪ ܪܸܥܝܵܢܵܐ ܒܡܸܕܸܡ ܘܲܒܼܐ̄ܢܵܫ ܠܒܲܪ ܡ̣ܢ ܢܲܦܫܹܗ : ܒܲܥ̇ܒܼܵܕܹ̈ܐ ܕܲܡܝܲܬܿܪܘܼܬܼܵܐ ܕܲܠܓܼܵܘ ܡܸܬܼܦܲܠܚܵܐ : ܒܗܵܘܿܢ ܒܲܥ̇ܒܼܵܕܹ̈ܐ ܒܲܩܢܘܿܡܲܢ ܩܲܪܝܼܒܼܵܐܝܼܬܼ ܡܸܫܟܿܚܝܼܢܲܢ ܒܡܲܪܓܫܵܢܘܼܬܼܵܐ ܚܲܬܼܝܼܬܿܬܵܐ ܡܸܢܗܹܝܢ ܕܗܵܠܹܝܢ ܡܢܵܬܼܵܢܵܐܝܼܬܼ : ܘܡܸܫܬܲܪܪܝܼܢܲܢ ܘܐܵܦ ܥܲܠ ܫܲܪܟܵܐ . ܐܲܝܠܹܝܢ ܕܒܲܗܘܵܝܵܐ ܕܲܒܼܫܸܠܝܵܐ ܢܤܲܒܼܘ ܢܸܤܝܵܢܵܐ ܕܒܲܤܝܼܡܘܼܬܹܗ ܕܐܲܠܵܗܵܐ : ܠܵܐ ܤܢܝܼܩܝܼܢ ܥܲܠ ܦܝܵܤܵܐ ܤܲܓܝܼܐܵܐ . ܐܵܦܠܵܐ ܒܚܲܫܵܐ ܕܠܵܐ ܗܲܝܡܵܢܘܼܬܼܵܐ ܡܸܬܼܟܲܪܗܵܐ ܢܲܦܫܗܘܿܢ ܐܲܝܟܼ ܦܠܝܼ̈ܓܲܝܼ ܥܲܠ ܫܪܵܪܵܐ . ܤܵܗܕܘܼܬܼܵܐ ܕܪܸܥܝܵܢܗܘܿܢ ܤܵܦ̇ܩܵܐ ܠܲܦܝܵܤܗܘܿܢ : ܝܲܬܝܼܪ ܡ̣ܢ ܪܸܒܿܘܿ ܡܸܠܝܼ̈ܢ ܕܲܕܼܠܵܐ ܢܸܤܝܵܢܵܐ . ܐܸܬܼܒܲܩܵܐ ܒܲܩܢܘܿܡܵܟܼ ܚܲܒܿܝܼܒܼܝ ܒܐܲܡܝܼܢܘܼ : ܘܲܚܙܝܼ ܒܟܼܠܵܗ̇ ܬܟܝܼܒܼܘܼܬܼܵܐ ܕܥܲܡ̈ܠܲܝܟ : ܘܐܘܼ̈ܠܨܵܢܹܐ ܥܵܪ̈ܨܵܝܹܐ : ܘܐܲܬܼܪܵܐ ܚܘܼܪܒܵܐ ܕܕܘܼܝܵܪܵܟܼ : ܘܩܲܛܝܼܢܘܼܬܼܵܐ ܕܗܵܘܢܵܟܼ ܥܲܡ ܚܲܪܝܼܦܘܼܬܼܵܐ ܕܝܼܕܲܥܬܼܵܟܼ : ܘܡܸܬܼܚܵܐ ܤܲܓܝܼܐܵܐ ܕܫܸܠܝܵܟܼ : ܥܲܡ ܤܲܡ̈ܡܵܢܹܐ ܤܲܓܝܼ̈ܐܹܐ ܕܢܸܤܝ̈ܘܿܢܹܐ ܕܡ̣ܢ ܐܵܤܝܵܐ ܫܲܪܝܼܪܵܐ ܬܵܟܼ̇ܒܿܝܼܢ : ܐܲܝܟܼ ܕܲܠܚܘܼܠܡܵܢܵܐ ܕܒܲܪܢܵܫܵܐ ܗܵܘ̇ ܕܲܠܓܼܵܘ . ܒܲܙܒܲܢ ܡܲܢ ܡ̣ܢ ܫܹܐܕܹ̈ܐ : ܒܲܙܒܢ ܕܹܝܢ ܒܝܲܕܼ ܟܘܼܪ̈ܵܗܵܢܹܐ ܘܚܲܫܹ̈ܐ ܕܦܲܓܼܪܵܟܼ : ܒܲܙܒܲܢ ܒܝܲܕܼ ܤܘܼܪ̈ܵܕܹܐ ܕܙܵܘ̈ܥܲܝ ܢܵܦܫܵܟܼ ܒܥܘܼܗ̈ܕܵܢܹܐ ܕܲܓܢܝܼ̈ܚܵܬܼܵܐ ܕܲܥܬܼܝܼ̈ܕܼܵܢ ܠܚܲܪܬܼܵܐ . ܒܲܙܒܲܢ ܬܘܼܒܼ ܒܝܲܕܼ ܪ̈ܘܼܟܵܟܹܐ  pb. 484  ܘܲܥܨܵܒܹ̈ܐ ܕܛܲܝܒܿܘܼܬܼܵܐ : ܪܸܬܼܚܵܐ ܘܕܸܡ̈ܥܹܐ ܚܲܠ̈ܝܵܬܼܵܐ ܘܚܲܕܼܘܼܬܼܵܐ ܕܪܘܼܚ ܥܲܡ ܫܲܪܟܵܐ : ܕܠܵܐ ܐܲܤܓܸܐ ܡܲܡܠܠܵܐ . ܐܵܪܵܐ ܒܟܼܠܗܹܝܢ ܗܵܠܹܝܢ : ܠܲܓܼܡܵܪ ܚܵܙܹ̇ܐ ܐܲܢ̄ܬܿ ܟܲܝ ܠܫܘܼܚܢܵܟܼ ܕܫܲܪܝܼ ܚܵܬܹ̇ܡ ؟ ܗܵܢܵܘ ܕܹܝܢ : ܕܫܲܪܝܼܘ ܚܲܫܹ̈ܐ ܡܸܬܼܡܲܚܝܼܢ ؟ ܤܝܼܡ ܝܲܕܼܥܵܐ . ܘܥܘܿܠ ܠܓܼܵܘ ܡܸܢܵܟܼ ܐܲܡܝܼܢܵܐܝܼܬܼ : ܐܲܝܠܹܝܢ ܡ̣ܢ ܚܲܫܹ̈ܐ ܚܵܙܹ̇ܐ ܐܲܢ̄ܬܿ ܕܐܸܡܼܚܸܠܘ ܩܕܼܵܡܲܝܟ : ܐܲܝܠܹܝܢ ܡܸܢܗܘܿܢ ܤܵܦ̣ܘ ܘܐܸܬܿܛܲܠܲܩܘ ܠܲܓܼܡܵܪ . ܘܐܲܝܠܹܝܢ ܡܸܢܗܘܿܢ ܫܲܪܝܼܘ ܠܡܸܫܪܲܟܼ ܠܫܸܬܼܩܵܐ : ܡ̣ܢ ܚܘܼܠܡܵܢܵܐ ܕܢܲܦܫܵܟܼ : ܘܠܵܘ ܡ̣ܢ ܫܘܼܢܵܝܵܐ ܕܲܡܝܼܥܵܢܹܐ . ܘܡ̣ܢ ܪܸܥܝܵܢܵܐ ܕܐܸܬܼܥܲܠܲܡ : ܘܠܵܐ ܗ̄ܘ̣ܵܐ ܡ̣ܢ ܚܲܤܝܼܪܘܼܬܼ ܥܸ̈ܠܠܵܬܼܵܐ . ܐܸܬܼܒܲܩܵܐ : ܐܵܪܵܐ ܚܵܙܹ̇ܐ ܐܲܢ̄ܬܿ ܟܲܝ ܟܠ ܟ̱ܠܹܗ ܒܓܼܵܘ ܡܲܤܝܘܼܬܹܗ ܕܫܘܼܚܢܵܟܼ : ܕܫܲܪܝܼ ܤܵܠܹ̇ܩ ܒܸܤܪܵܐ ܚܲܝܵܐ ܕܗ̤ܘܝܘܼ ܫܲܝܢܵܐ ܕܢܲܦܫܵܐ : ܐܲܝܠܹܝܢ ܡ̣ܢ ܚܲܫܹ̈ܐ ܬܟܼܝܼܒܼܵܐܝܼܬܼ ܐܵܠܨ̇ܝܼܢ : ܘܐܲܝܠܹܝܢ ܒܲܙܒܲܢ ܙܒܲܢ . ܘܲܕܼܦܲܓܼܪܵܐ ܐܸܢܘܿܢ ܗܵܠܹܝܢ : ܐܵܘ ܢܲܦܫܵܢܵܝܹ̈ܐ : ܐܵܘ ܚܸܠܛܵܐ ؟ ܘܐܸܢ ܐܲܝܟܼ ܡܟܲܪ̈ܗܹܐ ܒܥܘܼܗܕܵܢܵܐ ܡܸܬܿܬܿܙܝܼܥܝܼܢ ܥܲܡܘܼܛܵܐܝܼܬܼ : ܐܵܘ ܚܲܝܠܬܼܵܢܵܐܝܼܬܼ ܩܵܝ̇ܡܝܢ ܥܲܠ ܢܲܦܫܵܐ ؟ ܘܐܵܪܵܐ ܐܲܝܟܼ ܡܫܲܠܛܹ̈ܐ : ܐܵܘ ܡܓܲܢܒܼܵܐܝܼܬܼ ؟ ܘܐܲܝܟܲܢ ܚܵܐܲܪ ܒܗܘܿܢ ܡܲܠܟܵܐ ܗܵܘܢܵܐ ܫܲܠܝܼܛܵܐ ܕܪܸ̈ܓܼܫܹܐ ܐܸܡܲܬܼܝ ܕܢܵܩ̇ܫܝܼܢ ؟ ܡܲܩܪܵܒܼܘܼ ܡܲܩܪܸܒܼ ܥܲܡܗܘܿܢ ܘܲܡܫܲܦܸܠ ܠܗܘܿܢ ܒܚܲܝܠܹܗ : ܐܵܘ ܐܵܦܠܵܐ ܬܘܼܒܼ ܡܚܵܪ ܚܵܐܲܪ ܒܗܘܿܢ ܘܚܵܫܹ̇ܒܼ ؟ ܘܐܲܝܠܹܝܢ ܐܸܢܘܿܢ ܬܵܘܬܵܪܹ̈ܐ ܕܡ̣ܢ ܥܲܬܝܼ̈ܩܹܐ : ܘܐܲܝܠܹܝܢ ܚܲܕܼܬܼܵܐܝܼܬܼ ܐܸܬܼܓܒܸܠܘ ؟ ܘܚܲܫܹ̈ܐ ܡ̇ܢ ܒܝܲܕܼ ܕܸܡ̈ܘܵܬܼܵܐ ܡܸܬܿܬܿܙܝܼܥܝܼܢ : ܐܵܘ ܒܡܲܪܓܫܵܢܘܼܬܼܵܐ ܕܠܵܐ ܕܡܘܼܬܼܵܐ : ܘܥܘܼܗܕܵܢܵܐ ܕܠܵܐ ܚܲܫܹ̈ܐ : ܘܙܵܘܥܵܐ ܕܠܵܐ ܚܘܼ̈ܬܼܚܵܬܹܐ ؟ ܕܡ̣ܢ ܗܵܠܹܝܢ ܬܘܼܒܼ : ܡܲܨܝܵܐ ܠܡܸܕܲܥ ܡܫܘܼܚܬܼܵܗ̇ ܕܢܲܦܫܵܐ ܕܐܲܝܟܵܐ ܩܵܝ̇ܡܵܐ . ܗܵܝ̇ ܡܲܢ ܩܲܕܼܡܵܝܬܼܵܐ ܘܐܵܦܸܢ ܠܵܐ ܡܲܨܠܚܝܼܢ :  pb. 485  ܕܲܥܕܲܟܹܝܠ ܐܝܼܬܼ ܗ̄ܘ̣ ܬܲܟܼܬܘܼܫܵܐ ܠܢܲܦܫܵܐ : ܐܵܦܸܢ ܚܲܝܠܬܼܵܢܝܵܐ ܥܲܠܝܗܘܿܢ ܡܚܵܘܝܵܐ . ܗܵܕܹܐ ܕܹܝܢ ܐܲܝܟܼ ܕܲܒܼܬܲܚܘܝܼܬܼܵܐ ܡܤܲܟܿܠܵܐ : ܐܲܝܟܼ ܗܵܝ̇ ܕܐܸܡ݂ܲܪ ܟܬܼܵܒܼܵܐ : ܕܝܼܬܸܒܼ ܕܵܘܝܼܕܼ ܒܒܲܝܬܹܗ : ܘܐܲܢܝܼܚܹܗ ܡܵܪܝܵܐ ܡ̣ܢ ܟܠܗܘܿܢ ܚܕܼܵܪܵܘܗܝ . ܗܵܠܹܝܢ : ܠܵܘ ܡܸܛܠ ܚܲܕܼ ܚܲܫܹ̈ܐ ܬܸܤܬܲܟܲܠ : ܐܸܠܵܐ ܘܥܲܡ ܕܚܲܫܹ̈ܐ ܟܝܵܢܵܝܹ̈ܐ ܕܪܸܓܿܬܼܵܐ ܘܲܕܼܚܡܬܼܵܐ : ܘܐܵܦ ܚܲܫܵܐ ܕܪܸܚܡܲܬܼ ܬܸܫܒܿܘܿܚܬܼܵܐ ܕܨܵܐܲܪ ܦܲܪ̈ܨܘܿܦܹܐ ܘܲܡܗܲܓܸܓܼ ܘܲܡܓܲܪܸܓܼ . ܘܚܲܫܵܐ ܕܪܸܚܡܲܬܼ ܡܸܤܦܵܐ ܬܘܼܒܼ ܐܸܡܲܬܼܝ ܕܢܦܫܵܐ ܡܸܫܬܵܘܬܦܵܐ ܠܹܗ ܒܟܸܤܝܵܐ : ܐܵܦܸܢ ܠܲܥ̇ܒܼܵܕܼܵܐ ܠܵܐ ܡܸܬܿܛܦܝܼܤܵܐ ܕܬܹܐܬܸܐ . ܨܲܠܡܹ̈ܐ ܕܨܸܒܼ̈ܘܵܬܼܵܐ ܕܪܸܚܡܲܬܼ ܟܸܤܦܵܐ ܒܲܡܠܘܿܐܹ̈ܐ ܕܟܼܘܢܵܫ ܥܘܼܬܼܪܵܐ ܨܲܐܲܪ ܒܗܵܘܢܵܐ : ܘܲܠܢܲܦܫܵܐ ܡܦܝܼܣ ܕܬܸܗܪܘܿܓܼ ܒܗܹܝܢ : ܘܲܡܚܲܬܼܚܸܬܼ ܠܩܸܢܝܵܢܗܹܝܢ : ܥܲܡ ܗܵܠܹܝܢ ܕܫܲܪܟܵܐ . ܠܵܘ ܟܠܗܘܿܢ ܚܲܫܹ̈ܐ ܒܓܼܘܼܪ̈ܵܓܹܐ ܡܲܩܪܒܼܝܼܢ . ܐܝܼܬܼ ܓܹܝܪ ܚܲܫܹ̈ܐ : ܕܐܘܼܠܨܵܢܹܐ ܒܲܠܚܘܿܕܼ ܡܲܤܒܿܠܝܼܢ ܠܵܗ̇ ܠܢܲܦܫܵܐ . ܡܲܐܝܼܢܘܼܬܼܵܐ ܕܹܝܢ ܘܩܘܼܛܵܥܵܐ ܘܥܵܩܬܼܵܐ : ܠܵܘ ܒܓܼܘܼܪ̈ܵܓܹܐ : ܘܐܵܦܠܵܐ ܒܲܢܝܵܚܹ̈ܐ : ܐܸܠܵܐ ܝܘܼܩܪܵܐ ܤܵܝ̇ܡܝܼܢ ܒܲܠܚܘܿܕܼ ܥܲܠ ܢܲܦܫܵܐ . ܚܠܝܼܨܘܼܬܼܵܐ ܕܢܲܦܫܵܐ : ܒܙܵܟܼܘܼܬܼܵܐ ܕܥܲܠ ܐܲܝܠܹܝܢ ܕܲܒܼܫܘܼ̈ܕܵܠܹܐ ܡܲܩܪܒܼܝܼܢ ܡܸܬܼܒܲܚܪܵܐ . ܕܗܵܠܹܝܢ ܟܠܗܹܝܢ : ܝܑܼܕܲܥܬܼܵܐ ܩܲܛܝܼܢܬܼܵܐ ܘܝܲܕܼܥܹ̈ܐ ܙܵܕܹܩ ܕܢܸܗܘܘܿܢ ܠܐ̄ܢܵܫ : ܕܢܲܪܓܸܫ ܒܟܼܠ ܦܤܵܥܬܼܵܐ ܕܤܵܐܹ̇ܡ . ܕܠܲܐܝܟܵܐ ܡܲܛܝܼ : ܘܒܲܐܝܼܢܵܐ ܐܲܬܼܪܵܐ ܫܲܪܝܲܬ̤ ܠܵܗ̇ ܢܲܦܫܵܐ ܠܡܸܕܼܪܲܟ . ܒܐܲܪܥܵܐ ܓܹܝܪ ܕܲܟܼܢܲܢ : ܐܵܘ ܠܓܼܵܘ ܡ̣ܢ ܝܘܿܪܕܢܵܢ . ܘܐܸܬܼܒܲܩܵܐ : ܐܵܦ ܒܗܵܕܹܐ . ܕܐܸܢ ܡܸܛܠ ܢܲܗܝܼܪܘܼܬܼܵܗ̇ ܕܢܲܦܫܵܐ ܤܵܦ̇ܩܵܐ ܝܑܼܕܲܥܬܼܵܐ ܠܦܘܼܪ̈ܫܵܢܹܐ ܗܵܠܹܝܢ : ܐܵܘ ܥܲܡܘܼܛܵܐܝܼܬܼ ܦܵܪܫܵܐ ܠܗܘܿܢ : ܐܵܘ ܠܲܓܼܡܵܪ ܓܠܝܼܙܵܐ ܡ̣ܢ ܕܐܲܝܟܼ ܗܵܠܹܝܢ . ܡܸܫܟܲܚ ܐܲܢ̄ܬܿ ܟܲܝ  pb. 486  ܟܠ ܟܠܹܗ : ܕܫܲܪܝܼܘ ܚܘܼ̈ܫܵܒܹܐ ܡܸܫܬܲܦܹܝܢ : ܝܵܗܹ̇ܒܼ ܦܸܗܝܵܐ ܐܲܬܼܪܵܐ ܠܡܲܕܿܥܵܐ ܒܥܸܕܵܢܵܐ ܕܲܨܠܘܿܬܼܵܐ ؟ ܘܐܲܝܢܵܐ ܚܲܫܹ̈ܐ ܐܵܪܵܐ ܫܵܓܹ̇ܫ ܡܵܐ ܕܢܸܩܪܘܿܒܼ ܪܸܥܝܵܢܵܐ ܠܲܨܠܘܿܬܼܵܐ ؟ ܡܲܪܓܸܫ ܐܲܢ̄ܬܿ ܒܵܟܼ : ܕܚܲܝܠܹܗ ܕܫܸܠܝܵܐ ܐܲܓܸܢ ܥܲܠ ܢܲܦܫܵܐ ܒܲܒܼܗܝܼܠܘܼܬܼܵܐ ܘܫܲܝܢܵܐ ܕܠܵܐ ܒܲܥܝܵܕܼܵܐ ܕܡܵܘܠܸܕܼ ܒܸܪܥܝܵܢܵܐ : ܡܸܬܼܚܛܸܦ ܗܵܘܢܵܐ ܒܐܲܡܝܼܢܘܼ ܠܒܲܪ ܡ̣ܢ ܨܸܒܼܝܵܢܵܐ : ܒܙܵܘ̈ܥܹܐ ܠܵܐ ܡܓܲܫܡܹ̈ܐ ܠܘܵܬܼ ܐܲܝܠܹܝܢ ܕܠܵܐ ܡܲܦܲܣ ܠܪܸ̈ܓܼܫܹܐ ܠܲܡܬܲܪܓܵܡܘܼ : ܡܸܬܼܢܲܒܒܼܪܫܵܐ ܒܵܟܼ ܡ̣ܢ ܫܸܠܝܵܐ ܚܲܕܼܘܼܬܼܵܐ ܕܲܡܫܲܬܿܩܵܐ ܠܠܸܫܵܢܵܐ ܒܒܼܘܼܤܵܡܵܗ̇ ܕܠܵܐ ܡܸܬܼܦܲܚܲܡ : ܢܵܒܼ̇ܥܵܐ ܡ̇ܢ ܒܐܲܡܝܼܢܘܼ ܡ̣ܢ ܠܸܒܵܐ ܗܲܢܝܼܐܘܼܬܼܵܐ ܡܸܕܸܡ ܕܢܵܓܼܕܵܐ ܠܹܗ ܠܟܼܠܹܗ ܒܲܪܢܵܫܵܐ ܡ̣ܢ ܤܵܟܼܵܐ : ܟܲܕܼ ܠܵܐ ܪܓܼܝܼܫ ܐܲܢ̄ܬܿ ܒܲܙܒܲܢ ܢܵܦܹ̇ܠ ܒܟܼܠܹܞ ܦܲܓܼܪܵܐ ܒܘܼܤܵܡܵܐ ܡܸܕܸܡ ܘܲܪܘܵܙܵܐ : ܕܠܸܫܵܢܵܐ ܕܝܼܠܝܼܕܼ ܒܸܤܪܵܐ ܠܵܐ ܡܸܫܟܲܚ ܠܡܹܐܡܪܹܗ : ܐܲܝܟܲܢܵܐ ܕܲܠܟܼܠܗܹܝܢ ܐܲܪ̈ܥܵܢܵܝܵܬܼܵܐ ܐܲܝܟܼ ܩܸܛܡܵܐ ܘܙܸܒܼܠܵܐ ܬܸܚܫܘܿܒܼ : ܐܵܦܸܢ ܒܥܘܼܗܕܵܢܵܐ ܕܝܼܠܹܗ . ܗܵܝ̇ ܡ̇ܢ ܩܲܕܼܡܵܝܬܼܵܐ : ܒܲܙܒܲܢ ܒܥܸܕܵܢ ܨܠܘܿܬܼܵܐ : ܘܒܲܙܒܲܢ ܒܩܸܪܝܵܢܵܐ . ܒܲܙܒܲܢ ܬܘܼܒܼ : ܡ̣ܢ ܗܸܪܓܵܐ ܕܲܬܼܟܼܝܼܒܼܵܐܝܼܬܼ ܘܲܒܼܡܸܬܼܚܵܐ ܗܵܪܹܓܼ ܪܸܥܝܵܢܵܐ ܘܪܵܬܲܚ ܗܵܘܢܵܐ . ܗܵܕܹܐ ܕܲܐ̄ܚܪܵܝܑܬܼ ܐܲܝܟܼ ܕܲܒܼܤܘܿܓܼܵܐܐ : ܠܒܲܪ ܡ̣ܢ ܗܵܠܹܝܢ . ܘܲܟܼܡܵܐ ܙܲܒܼ̈ܢܝܼܢ : ܒܲܥ̇ܒܼܵܕܹ̈ܐ ܕܲܡܫܵܟܼܵܐ : ܘܤܘܿܓܼܐܗܘܿܢ ܕܠܲܝ̈ܠܵܘܵܬܼܵܐ ܒܹܗ ܒܢܝܼܫܵܐ : ܒܹܝܬܼ ܫܸܢܬܼܵܐ ܠܥܝܼܪܘܼܬܼܵܐ . ܕܲܡܝܲܟܼ : ܟܲܕܼ ܠܵܐ ܕܲܡܝܼܟܼ . ܘܥܝܼܪ : ܟܲܕܼ ܠܵܐ ܥܝܼܪ . ܘܒܼܘܼܤܵܡܵܐ ܕܪܵܦܹ̇ܬܼ ܒܓܼܘܼܫܡܵܐ ܟ̱ܠܹܗ : ܗܵܟܲܢ ܡܸܤܬܿܒܲܪ ܠܹܗ ܠܒܲܪܢܵܫܵܐ ܒܥܸܕܵܢܵܐ ܗܵܘ̇ : ܐܲܝܟܼ ܡܲܢ ܕܡܲܠܟܘܼܬܼܵܐ ܕܲܫܡܲܝܵܐ ܠܲܝܬܿ ܡܸܕܸܡ ܐ̄ܚܪܹܝܢ : ܐܸܠܵܐ ܗܵܕܹܐ . ܘܲܚܙܝܼ ܬܘܼܒܼ ܐܸܢܗ̤ܘ ܕܲܩܢܵܬ̤ ܢܲܦܫܵܐ  pb. 487  ܚܲܝܠܵܐ ܠܡܲܤܠܵܝܘܼ ܥܘܼܗ̈ܕܵܢܹܐ ܕܡܸܬܼܪ̈ܲܓܼܫܵܢܝܵܬܼܵܐ : ܒܝܲܕܼ ܚܲܝܠܹܗ ܕܤܲܒܼܪܵܐ ܗܵܘ̇ ܕܐܲܡܝܸܟܼ ܥܲܠ ܠܸܒܵܐ : ܘܲܡܓܲܒܲܪ ܠܪܸ̈ܓܼܫܹܐ ܓܵܘܵܝܹ̈ܐ ܒܲܦܝܵܤܵܐ ܠܵܐ ܡܸܬܼܦܲܫܩܵܢܵܐ . ܘܐܸܢܗ̤ܘ ܕܐܸܬܼܥܲܝܲܕܼ ܠܸܒܵܐ ܕܠܵܐ ܒܛܝܼܠܘܼܬܼܵܐ ܕܲܥܠܵܘܗܝ : ܠܡܸܫܬܿܒܼܵܝܘܼ ܡ̣ܢ ܐܲܪ̈ܥܵܢܵܝܵܬܼܵܐ ܒܝܲܕܼ ܥܸܢܝܵܢܵܐ ܕܠܵܐ ܦܤܵܩ ܕܥܲܡ ܦܵܪܘܿܩܲܢ : ܗ̤ܘܲܬܿ ܕܹܝܢ ܩܢܸܐ ܝܑܼܕܲܥܬܼܵܐ ܠܦܘܼܪ̈ܫܢܹܐ ܕܲܩܪܵܝܬܼܵܐ ܕܝܼܠܹܗ ܕܥܸܢܝܵܢܵܐ ܐܸܡܲܬܼܝ ܕܬܸܫܡܲܥ : ܦܫܝܼܩܵܐܝܼܬܼ ܕܹܝܢ ܡܲܛܥܸܡ ܫܸܠܝܵܐ ܕܠܵܐ ܦܤܵܩ ܥܲܡ ܦܘܼܠܚܵܝܹܗ ܐܲܡܝܼܢܵܐ ܗܵܠܹܝܢ ܠܢܲܦܫܵܐ . ܘܐܵܒܼ̈ܕܵܢ ܬܘܼܒܼ ܡ̣ܢ ܒܵܬܲܪ ܫܟܼܵܚܬܗܹܝܢ ܡ̣ܢ ܡܲܗܡܝܵܢܘܼܬܼܵܐ ܕܡܩܲܒ̈ܠܵܢܹܐ : ܘܲܠܢܘܼܓܼܪܵܐ ܬܘܼܒܼ ܠܵܐ ܡܸܫܬܼܟܼ̈ܚܵܢ . ܒܝܲܕܼ ܗܵܠܹܝܢ ܡܲܡܪܲܚ ܐ̄ܢܵܫ ܠܡܹܐܡܲܪ ܒܤܵܗܕܘܼܬܼܵܐ ܕܪܸܥܝܵܢܵܐ ܬܟܼܝܼܠܵܐܝܼܬܼ : ܗܵܝ̇ ܕܐܸܡ݂ܲܪ ܛܘܼܒܼܵܢܵܐ ܦܵܘܠܘܿܣ : ܕܲܡܦܵܣ ܐ̄ܢܵܐ ܕܠܵܐ ܡܵܘܬܵܐ : ܘܠܵܐ ܚܲܝܹ̈ܐ : ܘܠܵܐ ܕܩܵܝ̈ܡܵܢ : ܘܠܵܐ ܕܥܬܼܝܼ̈ܕܼܵܢ ܥܲܡ ܫܲܪܟܵܐ : ܡܸܫ̈ܟܿܚܵܢ ܠܡܸܦܪܫܲܢܝ ܡ̣ܢ ܚܘܼܒܹܗ ܕܲܡܫܝܼܚܵܐ . ܐܵܘ ܕܲܠܡܵܐ ܐܘܼܠܨܵܢܵܐ ܕܦܲܓܼܪܵܐ ܐܲܟܲܚ̄ܕܼ ܘܲܕܼܢܲܦܫܵܐ : ܐܵܘ ܪܕܼܘܼܦܝܵܐ : ܐܵܘ ܟܲܦܢܵܐ : ܐܵܘ ܥܪܲܛܸܠܵܝܘܼܬܼܵܐ : ܐܵܘ ܡܫܵܘܚܕܼܘܼܬܼܵܐ : ܐܵܘ ܚܒܼܘܼܫܝܵܐ : ܐܵܘ ܩܹܘܲܢܕܹܝܢܘܿܣ : ܐܵܘ ܤܲܝܦܵܐ ؟ ܐܸܠܵܐ ܐܵܦܠܵܐ ܡܲܠܲܐܟܼܵܘ̈ܗܝ ܕܤܵܛܵܢܵܐ : ܘܠܵܐ ܚܲܝܠܵܘ̈ܗܝ ܒܒܼܝܼܫܘܼܬܼ ܨܸܢ̈ܥܵܬܼܗܘܿܢ . ܘܠܵܐ ܬܸܫܒܿܘܿܚܬܼܵܐ ܕܡܸܬܼܒܲܛܠܵܐ ܒܝܲܕܼ ܫܘܼ̈ܕܵܠܹܝܗ̇ ܡܚܲܬܼܚ̈ܬܼܵܢܹܐ : ܘܠܵܐ ܥܫܘܼܩܝܹ̈ܐ ܘܓܼܘܼܢܵܝܹ̈ܐ ܒܝܲܕܼ ܩܘܼܦܵܚܹ̈ܐ ܕܡܲܓܵܢ . ܐܸܢܗ̤ܘ ܕܗܵܠܹܝܢ ܐܵܚܝ : ܒܝܲܬܝܼܪ ܘܚܲܤܝܼܪ ܠܵܐ ܫܲܪܝܼܘ ܒܢܲܦܫܵܟܼ ܠܡܸܬܼܚܙܵܝܘܼ : ܥܲܡ̈ܠܲܝܟ ܘܐܘܼܠܨܵܢܲܝ̈ܟ ܘܫܸܠܝܵܟܼ ܟ̱ܠܹܗ : ܬܥܵܫܵܐ ܐܸܢܘܿܢ ܕܡܲܓܵܢ . ܘܐܵܦܠܵܐ ܐܸܢܗ̤ܘ ܕܬܸܕܼܡܪ̈ܵܬܼܵܐ ܢܸܤܬܲܥܪ̈ܵܢ ܒܐܝܼܕܲܝ̈ܟ  pb. 488  ܘܡܝܼ̈ܬܹܐ ܬܩܝܼܡ : ܐܝܼܬܲܝܗܹܝܢ ܒܦܸܚܡܵܐ ܕܗܵܠܹܝܢ ܡܸܕܸܡ . ܘܙܵܕܹܩ ܡܸܟܹܝܠ ܕܲܬܼܙܝܼܥ ܝܵܬܼܵܟܼ : ܘܲܒܼܕܼܡ̈ܥܹܐ ܬܦܝܼܣ ܠܡܲܚܝܵܢܵܐ ܕܟܼܠ : ܕܲܬܪܝܼܡ ܐܲܦܲܝ̈ ܬܲܪܥܵܐ ܡ̣ܢ ܠܸܒܵܐ : ܘܚܘܼܫܟܵܐ ܕܥܲܪ̈ܦܸܠܲܝ ܚܲܫܹ̈ܐ ܢܸܩܦܘܿܠ ܡ̣ܢ ܪܩܝܼܥܵܐ ܕܲܠܓܼܵܘ : ܘܬܸܫܬܿܘܸܐ ܠܡܸܚܙܵܐ ܠܨܸܡܚܹܗ ܕܐܝܼܡܵܡܵܐ : ܘܠܵܐ ܬܸܗܘܸܐ ܝܵܬܹ̇ܒܼ ܒܚܸܫܘܿܟܼܵܐ ܐܲܝܟܼ ܡܝܼܬܼܵܐ ܠܥܵܠܲܡ . ܫܲܗܪܵܐ ܐܲܡܝܼܢܵܐ ܥܲܡ ܩܸܪܝܵܢܵܐ : ܘܲܤܝܵܡ ܒܘܼܪ̈ܟܹܐ ܤܒܼܝܼ̈ܤܹܐ ܕܒܲܝܢܵܬܼܗܘܿܢ ܡܸܬܼܝܲܒܿܠܝܼܢ : ܠܵܐ ܡܸܬܿܬܲܗܹܝܢ ܙܲܒܼܢܵܐ ܡ̣ܢ ܕܢܸܬܿܠܘܼܢ ܛܵܒܼ̈ܬܼܵܐ ܗܵܠܹܝܢ ܠܗܵܘ̇ ܕܡܸܬܼܚܲܦܲܛ . ܕܐܲܝܠܹܝܢ ܕܐܸܟܲܚܘ ܐܸܢܹܝܢ : ܒܗܵܠܹܝܢ ܐܸܫܟܲܚܘ . ܘܐܲܝܠܹܝܢ ܬܘܼܒܼ ܕܡܸܫܟܿܚܝܼܢ : ܒܗܵܠܹܝܢ ܡܨܹܝܢ ܠܡܸܫܟܵܚܘܼ . ܘܟܲܕܲ ܢܸܬܼܐܡܸܢ ܒܫܸܠܝܵܐ ܥܲܡ ܦܘܼܠܚܵܢܵܐ ܕܗܵܠܹܝܢ : ܟܲܕܼ ܠܵܐ ܐܲܤܝܼܪ ܪܸܥܝܵܢܵܐ ܒܡܸܕܸܡ ܘܲܒܼܐ̄ܢܵܫ ܠܒܲܪ ܡ̣ܢ ܢܲܦܫܹܗ : ܒܲܥ̇ܒܼܵܕܹ̈ܐ ܕܲܡܝܲܬܿܪܘܼܬܼܵܐ ܕܲܠܓܼܵܘ ܡܸܬܼܦܲܠܚܵܐ : ܒܗܵܘܿܢ ܒܲܥ̇ܒܼܵܕܹ̈ܐ ܒܲܩܢܘܿܡܲܢ ܩܲܪܝܼܒܼܵܐܝܼܬܼ ܡܸܫܟܿܚܝܼܢܲܢ ܒܡܲܪܓܫܵܢܘܼܬܼܵܐ ܚܲܬܼܝܼܬܿܬܵܐ ܡܸܢܗܹܝܢ ܕܗܵܠܹܝܢ ܡܢܵܬܼܵܢܵܐܝܼܬܼ : ܘܡܸܫܬܲܪܪܝܼܢܲܢ ܘܐܵܦ ܥܲܠ ܫܲܪܟܵܐ . ܐܲܝܠܹܝܢ ܕܒܲܗܘܵܝܵܐ ܕܲܒܼܫܸܠܝܵܐ ܢܤܲܒܼܘ ܢܸܤܝܵܢܵܐ ܕܒܲܤܝܼܡܘܼܬܹܗ ܕܐܲܠܵܗܵܐ : ܠܵܐ ܤܢܝܼܩܝܼܢ ܥܲܠ ܦܝܵܤܵܐ ܤܲܓܝܼܐܵܐ . ܐܵܦܠܵܐ ܒܚܲܫܵܐ ܕܠܵܐ ܗܲܝܡܵܢܘܼܬܼܵܐ ܡܸܬܼܟܲܪܗܵܐ ܢܲܦܫܗܘܿܢ ܐܲܝܟܼ ܦܠܝܼ̈ܓܲܝܼ ܥܲܠ ܫܪܵܪܵܐ . ܤܵܗܕܘܼܬܼܵܐ ܕܪܸܥܝܵܢܗܘܿܢ ܤܵܦ̇ܩܵܐ ܠܲܦܝܵܤܗܘܿܢ : ܝܲܬܝܼܪ ܡ̣ܢ ܪܸܒܿܘܿ ܡܸܠܝܼ̈ܢ ܕܲܕܼܠܵܐ ܢܸܤܝܵܢܵܐ .