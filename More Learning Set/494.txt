ܐܓܪܬܐ ܕܡܪ ܪܒܘܠܐ ܐܦܣܩܘܦܐ ܕܐܘܪܗܝ ܠܘܬ ܐܢܕܪܐܘܣ ܕܫܡܝܫܛ ܐܓܪܬܐ ܕܡܪ ܪܒܘܠܐ ܐܦܣܩܘܦܐ ܕܐܘܪܗܝ ܠܘܬ ܐܢܕܪܐܘܣ ܕܫܡܝܫܛ . ܠܡܪܝ ܡܝܩܪ ܒܟܠ ܘܪܚܡܿ ܠܐܠܗܐ ܐܦܣܩܘܦܐ ܐܢܕܪܐܐ ܪܒܘܠܐ ܀ ܟܕ ܡܬܚܦܛ ܐܢܐ ܕܐܦܓܥ ܒܕܚܠܬ ܐܠܗܐ ܕܒܟ : ܒܙܒܢ ܡܿܢ ܟܘܪܗܢܐ ܕܓܼܕܫ ܠܦܓܪܐ : ܒܙܒܢ ܕܝܢ ܩܫܝܘܬܗ ܕܣܬܘܐ ܆ ܒܙܒܢܐ ܕܝܢ ܚܪܢܐ ܆ ܡܐܝܢܘܬܐ ܕܕܚܠܬ ܐܠܗܐ ܕܒܟ ܟܠܬܢܝ ܆ ܟܒܪ ܓܝܪ ܟܕ ܟܘܠ ܡܕܡ ܥܡ ܚ̈ܕܕܐ ܡܚܒܝܢ ܗܘܝܼܢ . ܡܢ ܗܿܝ ܕܢܬܡܚܐ ܒ̈ܛܒܼܐ ܡܢ ܪܘܚܩܐ ܡܓܗܝܢ ܗܘܝܢ . ܗܫܐ ܕܝܢ ܠܡܟܬܒ ܐܠܼܨ ܠܢ ܠܘܬ ܕܚܠܬ ܐܠܗܐ ܕܒܟ ܆ ܣܝܡܘܢܐ ܡܕܡ ܕܐܬܼܐ ܠܐܝ̈ܕܝܢ . ܕܐܒܬ ܒܗ ܫܪܝܐ ܕܪ̈ܫܐ ܬܪ̈ܥܣܪ . ܕܡܢ ܕܚܿܠ ܠܐܠܗܐ ܐܦܣܩܘܦܐ ܩܘܪܝܠܘܣ ܡܬܐܡܪܝܢ ܕܐܬܣܝܡܘ . ܠܘܩܕܡ ܡܿܢ ܗܟܝܠ ܐܣܒܪܬ ܆ ܕܕܡܝܩܪܐ ܢܣܛܘܪܝܣ ܐܝܬܘܗܝ ܟܬܒܐ . ܕܗܠܝܢ ܕܒܗܝܢ ܓܘܢܐܝܬ ܟܘܠܢ ܥܕܠܝܢ ܗܘܝܢ ܠܗ ܆ ܗܢܝܢ ܓܠܝܐܝܬ ܐܝܬ ܗܘܐ ܒܗ . ܟܕ ܕܝܢ ܐܢ̈ܫܝܢ ܕܕܚܣܝܘܬܟ ܕܝܠܟ ܐܝܬܘܝܗ ܡܚܬܡܝܢ ܗܘܘ ܆ ܐܬܕܡܪܢܢ . ܙܕܩܬ ܕܝܢ ܕܐܟܬܘܒ ܗܼܝ ܗܕܐ . ܘܒܝܕ pb. 223 ܐܝܠܝܢ ܕܡܬܟܬܒܢ ܡܢ ܢܟܦܘܬܟ ܕܝܠܟ ܐܕܥ . ܣܓܝ ܚܝܪ ܫܓܫ ܠܝ ܦܘܠܓܐ ܕܟܝ̈ܢܐ . ܘܝܬܝܪܐܝܬ ܡܢ ܒܬܪ ܚܕܝܘܬܐ . ܕܬܪ̈ܝܢ ܒ̈ܢܝܢ ܚܠܦ ܚܕ ܡܥܠ ܠܢ ܐܝܟ ܬܡܝܗܐ ܐܢܣܛܣܝܣ ܕܒܡܨܥܬܗܿ ܕܩܘܣܛܢܛܝܢܦܘܠܣ ܐܼܡܪ . ܕܡܘܕܐ ܐܢܐ ܒܐܒܐ ܘܒܒܪܐ ܘܒܪܘܚܐ ܕܩܘܕܫܐ . ܘܒܡܪܢ ܝܫܘܥ ܡܫܝܚܐ . ܠܗܿܘ ܕܐܢܐ ܐܫܠܼܡ ܗܢܐ ܟܠܗ ܪܚܩܝ ܐܢܐܼ . ܐܝܟ ܕܟܘܠ ܡܕܡ ܒܚܕܘܬܐ ܐܩܒܠ ܕܐܣܝܒܪ ܆ ܐܘܿ ܕܐܫܬܘܬܦ ܠܓܘܕܦܐ ܡܕܡ ܕܐܝܟ ܗܢܐ ܀ pb. 223 ܐܓܪܬܐ ܕܡܪ ܪܒܘܠܐ ܐܦܣܩܘܦܐ ܕܐܘܪܗܝ ܠܘܬ ܐܢܕܪܐܘܣ ܕܫܡܝܫܛ ܐܓܪܬܐ ܕܡܪ ܪܒܘܠܐ ܐܦܣܩܘܦܐ ܕܐܘܪܗܝ ܠܘܬ ܐܢܕܪܐܘܣ ܕܫܡܝܫܛ