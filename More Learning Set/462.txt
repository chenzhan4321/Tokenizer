pb. 489 ܥܠܲܝܗܹܝܢ ܕܝܼܠܗܹܝܢ ܕܡܲܥܒܿܕܼܸܵܢ̈ܘܵܬܼܵܐ ܕܡ̣ܢ ܛܲܝܒܿܘܼܬܼܵܐ . ܥܐ . pb. 489 ܥܠܲܝܗܹܝܢ ܕܝܼܠܗܹܝܢ ܕܡܲܥܒܿܕܼܸܵܢ̈ܘܵܬܼܵܐ ܕܡ̣ܢ ܛܲܝܒܿܘܼܬܼܵܐ . ܥܐ . ܗ̤ܘܲܝܬܿ ܤܵܐܹ̇ܡ ܐܵܬ̤ܵܐ ܒܢܲܦܫܵܟܼ ܐܲܡܝܼܢܵܐܝܼܬܼ : ܘܡܸܬܼܒܲܩܸܐ . ܘܲܒܼܙܲܒܼܢܵܐ ܗܵܘ̇ ܕܬܲܪܓܸܫ ܐܲܢ̄ܬܿ ܒܵܟܼ : ܕܲܒܼܛܝܼܠܘܼܬܹܗ ܕܐܲܠܵܗܵܐ ܫܲܪܝܲܬ̤ ܓܵܠܝܵܐ ܝܵܬܼܵܗ̇ ܠܢܲܦܫܵܐ : ܐܸܤܬܲܟܲܠ ܡܸܟܹܝܠ : ܕܩܲܪܝܼܒܼ ܐܲܢ̄ܬܿ ܠܠܲܡܹܐܢܵܐ ܕܕܲܟܿܝܘܼܬܼܵܐ : ܡܵܐ ܕܹܝܢ ܕܫܲܪܝܼ ܒܲܪܢܵܫܵܐ ܠܡܸܬܼܥܲܠܵܝܘܼ ܡ̣ܢ ܚܲܫܹ̈ܐ : ܡܸܚܕܼܵܐ ܚܲܝܠܵܐ ܗܵܢܵܐ ܩܲܕܝܼܫܵܐ ܢܵܩܹ̇ܦ ܠܵܗ̇ ܠܢܲܦܫܵܐ . ܘܠܵܐ ܦܵܪܹܩ ܡܸܢܵܗ̇ : ܠܵܐ ܠܸܠܝܵܐ ܘܠܵܐ ܐܝܼܡܵܡܵܐ . ܘܲܡܚܵܘܸܐ ܠܵܗ̇ ܡܕܲܒܿܪܵܢܘܼܬܹܗ ܕܐܲܠܵܗܵܐ . ܘܲܥܕܲܡܵܐ ܓܹܝܪ ܠܲܙܥܘܿܪ̈ܝܵܬܼܵܐ ܕܟܼܠ ܕܐܝܼܬܼ ܘܗܵܘܹ̇ܐ ܘܐܹܝܢ ܘܠܵܐ : ܕܡܸܤܬܲܥܪ̈ܵܢ ܠܘܵܬܼ ܒܲܪܢܵܫܵܐ ܒܟܸܤܝܵܐ ܘܲܒܼܓܸܠܝܵܐ : ܘܒܲܒܼܪܝܼܬܹܗ ܕܥܵܠܡܵܐ ܗܵܢܵܐ : ܓܵܠܹ̇ܐ ܠܵܗ̇ ܠܢܲܦܫܵܐ ܚܲܝܠܵܐ ܗܵܘ̇ ܕܢܲܩܝܼܦ ܠܵܗ̇ . ܘܓܼܵܠܹ̇ܐ ܠܵܗ̇ ܚܲܝܠܵܐ ܕܥܵܒܼܘܿܕܼܘܼܬܹܗ ܕܐܲܠܵܗܵܐ : ܘܲܡܚܵܘܸܐ ܠܵܗ̇ ܒܛܝܼܠܘܼܬܼܵܐ ܐܲܠܵܗܵܝܬܐ ܕܲܕܼܠܵܐ ܫܠܘܵܐ ܢܲܩܝܼܦܵܐ ܘܤܵܥܪܵܐ ܠܟܼܠܡܸܕܸܡ ܕܗܵܕܹܐ ܒܪܝܼܬܼܵܐ . ܘܕܲܐܝܟܲܢܵܐ ܢܲܩܝܼܦܵܐ ܠܹܗ ܠܒܲܪܢܵܫܵܐ ܒܟܼܠܥܸܕܵܢ : ܘܟܲܕܼ ܗ̤ܘ ܠܵܐ ܪܓܼܝܼܫ ܘܠܵܐ ܝܵܕܲܥ ܡܢܲܛܪܵܐ ܠܹܗ ܡ̣ܢ ܤܲܩܘܼ̈ܒܼܠܹܐ ܒܟܼܠ ܙܒܲܢ : ܘܬܼܵܪܨܵܐ ܠܹܗ ܠܘܵܬܼ ܡܸܕܸܡ ܕܦܘܼܪܩܵܢܵܐ ܘܼܢܝܵܚܵܐ ܕܢܲܦܫܹܗ ܘܲܕܼܦܲܓܼܪܹܗ ܘܲܫܟܼܵܚܬܼܵܐ ܕܚܲܝܘ̈ܗܝ . ܘܡܸܟܹܝܠ ܗ̤ܘ ܟܲܕܼ ܗ̤ܘ ܚܲܝܠܵܐ ܐܲܠܵܗܵܝܵܐ : ܕܐܝܼܬܼܵܘܗܝ ܤܵܥܘܿܪܵܐ ܕܗܵܠܹܝܢ ܟܠܗܹܝܢ : ܡܚܵܘܸܐ ܢܲܦܫܹܗ ܠܒܲܪܢܵܫܵܐ ܒܟܸܤܝܵܐ : ܒܓܸܠܝܵܢܵܐ ܡܸܬܼܝܲܕܼܥܵܢܵܐ ܠܲܟܼܝܵܢܹܗ ܪܘܼܚܵܢܵܐ ܕܗ̤ܘܝܘܼ ܡܲܕܿܥܵܐ . ܡܵܐ ܕܹܝܢ ܕܐܸܫܬܘܝܼ ܒܲܪܢܵܫܵܐ ܠܲܡܩܲܒܵܠܘܼ ܠܚܲܝܠܵܐ ܗܵܢܵܐ ܒܓܼܵܘ ܢܲܦܫܹܗ : ܬܘܼܒܼ ܠܲܝܬܿ ܠܹܗ : ܐܸܠܵܐ ܬܸܡܗܵܐ ܘܫܸܬܼܩܵܐ : ܘܕܸܡ̈ܥܹܐ ܕܲܒܼܟܼܠܥܸܕܵܢ ܪ̈ܵܕܼܝܵܢ ܐܲܝܟܼ ܡܲܝ̈ܵܐ : ܘܦܵܐܹ̇ܫ ܡܸܟܹܝܠ ܒܲܪܢܵܫܵܐ pb. 490 ܡ̣ܢ ܟܠܗܘܿܢ ܥ̇ܒܼܵܕܹ̈ܐ . ܘܚܵܙܹ̇ܐ ܐܲܢ̄ܬܿ ܡܸܟܹܝܠ ܒܟܼܠܥܸܕܵܢ : ܒܗܵܕܹܐ ܚܙܵܬܼܵܐ ܕܐܲܡܝܼܢܘܼܬܼ ܒܛܝܼܠܘܼܬܹܗ ܕܐܲܠܵܗܵܐ ܕܲܠܘܵܬܼ ܥ̇ܒܼܵܕܼ ܐܲܝܼܕܼܵܘ̈ܗܝ . ܗܵܘܢܵܐ : ܟܲܕܼ ܡܸܬܼܒܠܲܥ ܒܬܸܡܗܵܐ . ܪܸ̈ܓܼܫܹܐ : ܟܲܕܼ ܫܠܹܝܢ . ܒܲܪܢܵܫܵܐ ܬܵܚܘܿܒܼܵܐ : ܕܲܤܚܝܼܦ ܥܲܠ ܐܲܦܵܘ̈ܗܝ ܒܲܨܠܘܿܬܼܵܐ . ܕܠܵܐ ܠܸܫܵܢܵܐ ܠܹܗ ܕܲܢܡܲܠܸܠ : ܘܠܵܐ ܠܸܒܵܐ ܬܘܼܒܼ ܤܵܦܹ̇ܿܩ ܕܲܢܨܲܠܸܐ . ܐܸܠܵܐ ܡ̣ܢ ܬܸܡܗܵܐ ܕܲܒܼܤܘܼܥܪ̈ܢܹܐ : ܐܵܦ ܗ̤ܝ ܨܠܘܿܬܼܵܐ ܒܲܛܝܼܠܵܐ . ܗܵܘ̇ ܒܵܛܠܵܢܵܐ ܕܲܡܝܲܬܲܪ ܡ̣ܢ ܥ̇ܒܼܵܕܼܵܐ : ܟܲܕܼ ܒܲܠܚܘܿܕܼ ܫܠܸܐ ܒܲܪܢܵܫܵܐ ܒܟܼܠܗܘܿܢ ܪܸ̈ܓܼܫܘܗܝ ܘܙܵܘܥܵܘ̈ܗܝ : ܘܒܲܐܡܝܼܢܘܼ ܤܚܝܼܦ ܪܡܸܐ ܥܲܠ ܐܲܦܵܘ̈ܗܝ ܩܕܼܵܡ ܡܵܪܹܗ . ܘܲܥܕܲܡܵܐ ܕܐܵܦ ܓܲܪ̈ܡܵܘܗܝ : ܬܸܫܒܿܘܿܚܬܼܵܐ ܡܲܤܩܝܼܢ ܒܫܸܬܼܩܗܘܿܢ ܠܐܲܠܵܗܵܐ : ܒܒܸܛܠܵܢܵܐ ܗܵܘ̇ ܕܡܸܤܬܿܒܲܪ : ܐܲܝܟܼ ܕܐܸܡ݂ܲܪ ܢܒܼܝܼܵܐ : ܕܟܼܠܗܘܿܢ ܓܲܪ̈ܡܲܝ ܢܹܐܡܪܘܼܢ : ܡܵܪܝܵܐ ܡܲܢ̣ܘܼ ܐܲܟܼܘܵܬܼܵܟܼ . ܒܗܵܘ̇ ܙܲܒܼܢܵܐ ܝܲܬܝܼܪ ܡ̣ܢ ܟܠܗܘܿܢ ܚܲܫܹ̈ܐ : ܫܹܐܕܼܵܐ ܗܵܘ̇ ܕܪܵܡܘܼܬܼܵܐ : ܟܲܕܼ ܐܲܤܝܼܪ ܘܲܪܡܸܐ ܬܚܹܝܬܼ ܪܸ̈ܓܼܠܹܝܗ̇ ܕܢܲܦܫܵܐ ܬܸܫܟܚܝܼܘܗܝ . ܒܗܵܕܹܐ ܡܵܘܗܲܒܼܬܼܵܐ ܐܲܝܟܼ ܕܐܵܡ̇ܪܝܼܢ ܡܸܫܬܿܘܸܐ ܒܲܪܢܵܫܵܐ ܠܚܘܼܒܵܐ ܕܐܲܠܵܗܵܐ : ܘܲܠܡܘܼܟܵܟܼܵܐ ܡܫܲܠܡܵܢܵܐ . ܗ̤ܝ ܗܵܕܹܐ ܡܵܘܗܲܒܼܬܼܵܐ ܩܲܕܼܡܵܝܑܬܼ : ܒܫܸܠܝܵܐ ܡܸܬܿܛܲܥܡܵܐ . ܘܐܲܝܠܹܝܢ ܕܥܲܡ ܦܘܼܠܚܵܢܵܐ ܘܲܢܛܘܼܪܬܵܐ ܠܲܓܼܡܵܪ ܠܓܼܵܘ ܡ̣ܢ ܫܸܠܝܵܐ ܗܘ̤ܵܘ : ܠܵܐ ܡܲܨܝܵܐ ܕܠܵܐ ܝܵܕܼܥܝܼܢ ܠܵܗ̇ ܠܗܵܕܹܐ . ܡܵܐ ܕܹܝܢ ܕܲܢܦܲܩ̣ ܒܲܪܢܵܫܵܐ ܠܒܲܪ ܡ̣ܢ ܫܸܠܝܵܐ ܘܐܸܚܲܕܼ ܫܲܪܝܼܘܼܬܼܵܐ : ܩܵܦ̇ܤܵܐ ܡܸܢܹܗ . ܘܟܲܕܼ ܬܘܼܒܼ ܥܲܠ̣ ܘܝܼܨܸܦ̣ ܕܢܲܦܫܹܗ ܘܐܲܩܸܦ̣ ܚܝܼܨܵܐܝܼܬܼ ܒܦܘܼܠܚܵܢܵܐ ܕܲܥܝܵܕܼܵܐ : ܬܘܼܒܼ ܦܸܫܛܲܬ̤ ܗ̤ܝ ܠܵܗ̇ : ܘܚܵܘܝܲܬ̤ ܚܲܝܠܵܗ̇ ܠܢܲܦܫܵܐ . ܡܵܐ ܗܵܟܹܝܠ ܕܐܸܬܼܓܡܲܪ ܐ̄ܢܵܫ ܡܫܲܡܠܝܵܐܝܼܬܼ : ܠܓܼܵܘ ܘܲܠܒܲܪ ܢܲܩܝܼܦ ܠܹܗ ܚܲܝܠܵܐ ܗܵܢܵܐ : ܘܠܵܐ ܫܵܠܹ̇ܐ ܚܕܼܵܐ ܫܵܥܵܐ pb. 491 ܡ̣ܢ ܬܸܢ̈ܚܵܬܼܵܐ ܘܕܸܡ̈ܥܹܐ ܥܲܡ ܫܲܪܟܵܐ : ܐܸܢܗܘ̤ ܕܠܵܐ ܡܲܫܘܲܪ ܛܲܟܼܤܵܐ ܙܗܝܼܪܵܐ ܕܦܘܼܠܚܵܢܹܗ . ܐܵܦ ܗܵܫܵܐ : ܐܝܼܬܼ ܐ̄ܢܵܫܵܐ ܕܐܸܬܿܘܝܼܘ ܠܗܵܕܹܐ ܒܲܡܢܵܬܼܵܐ . ܘܲܠܗܵܘ̇ ܕܫܘܼܡܠܵܝܵܐ : ܡ̣ܢ ܗܵܕܹܐ ܡܢܵܬܼܵܢܵܝܬܼܵܐ ܕܲܠܘܵܬܼܗܘܿܢ ܡܸܫܬܿܘܕܥܝܼܢ ܕܝܼ̈ܠܵܝܵܬܼܵܗ̇ . ܡܸܛܠ ܕܟܲܕܼ ܡܢܹܩܝܼܬܼܵܐ ܕܚܲܡܪܵܐ ܛܥܸܡ̣ ܐ̄ܢܵܫ ܡ̣ܢ ܓܪܵܒܼܵܐ ܪܲܒܵܐ : ܝܵܕܲܥ̇ ܠܟܼܠܹܗ ܡܸܟܹܝܠ : ܕܐܲܝܟܲܢ ܐܝܼܬܼܵܘܗܝ ܐܵܦ ܟܲܕܼ ܐ̄ܚܪ̈ܵܢܹܐ ܢܸܫܬܿܘܿܢ : ܐܸܢ ܒܲܡܢܵܬܼܵܐ ܘܐܸܢ ܟ̱ܠܹܗ ܒܟܼܠܹܗ . ܒܫܘܼܡܠܵܝܵܐ ܕܹܝܢ : ܠܵܐ ܥܓܲܠ ܡܸܫܬܿܟܲܚ ܐ̄ܢܵܫ ܕܲܩܢܸܐ : ܐܸܠܵܐ ܐܸܢ ܠܡܲܚܤܸܢ . ܡܸܛܠ ܕܗܵܢܵܐ ܚܲܝܠܵܐ : ܡܵܘܗܲܒܼܬܼܵܐ ܗ̣̄ܝ ܕܲܢܛܘܼܪܲܬܼ ܫܸܠܝܵܐ . ܘܡܸܛܠ ܕܠܲܝܬܿ ܕܐܲܚܝܼܕܼ ܒܪܼܵܪܲܢ ܗܵܢܵܐ ܡܩܲܛܥܵܐ ܫܸܠܝܵܐ ܓܡܝܼܪܵܐ ܘܲܢܛܘܼܪܬܵܐ ܡܫܲܡܠܲܝܬܼܵܐ : ܐܵܦ ܡ̣ܢ ܡܵܘܗ̈ܒܼܵܬܹܐ ܚܲܤܝܼܪܝܼܢ . ܡ̇ܢ ܕܹܝܢ ܕܩܸܢܸܐ ܠܗܵܠܹܝܢ ܝܲܕܼܥܹ̈ܐ ܒܪܘܼܫܡܵܐ ܕܲܕܼܝܘܿܬܼܵܐ : ܘܒܲܥ̇ܒܼܵܕܼܵܐ ܠܵܐ ܫܟܼܚܝܼܢ ܠܵܘܬܹܗ ܒܢܸܤܝܵܢܵܐ : ܕܵܡܹ̇ܐ ܠܐ̄ܢܵܫ ܕܲܛܥܝܼܢ ܥܲܠ ܕܪܵܥܹܗ ܟܸܢܵܪܵܐ ܕܲܡܨܲܒܲܬܼ ܘܲܡܬܲܩܲܬ ܒܡܸܢܹ̈ܐ ܚܝܼ̈ܨܵܬܼܵܐ : ܘܠܵܐ ܝܵܕܼ̈ܥܵܬ ܘܲܡܕܲܪ̈ܫܵܢ ܨܸܒܼ̈ܥܵܬܹܗ ܠܡܸܩܲܫ ܒܗܹܝܢ : ܘܲܠܡܸܬܲܠ ܦܘܼܪ̈ܫܵܢܹܐ ܕܢܸܥ̈ܡܵܬܼܵܐ ܠܒܼܘܼܤܵܡܵܐ ܕܢܲܦܫܹܗ . ܐܸܠܵܐ ܟܸܢܵܪܵܐ ܒܲܠܚܘܿܕܼ ܩܢܸܐ : ܘܠܵܘ ܐܵܦ ܐܘܼܡܵܢܘܼܬܹܗ . ܘܲܤܢܝܼܩ ܥܲܠ ܐ̄ܚܪ̈ܵܢܹܐ : ܕܢܸܙܡܪܘܼܢ ܒܹܗ ܩܕܼܵܡܵܘܗܝ ܘܲܢܒܲܤܡܘܼܢܝܵܗܝ . ܠܵܘ ܐܸܡܲܬܼܝ ܕܬܸܥܬܲܪ ܒܝܼܕܲܥܬܼܵܐ ܕܤܲܓܝܼ̈ܐܵܬܼܵܐ ܬܸܚܕܸܐ : ܐܸܠܵܐ ܟܲܕܼ ܗܵܘ̇ ܡܵܐ ܕܝܵܕܲܥ ܐܲܢ̄ܬܿ ܒܲܥ̇ܒܼܵܕܼܵܐ ܬܸܚܕܸܐ ܕܲܫܟܼܝܼ ܠܘܵܬܼܵܟܼ . ܩܲܕܼܡܵܝܬܼܵܐ ܕܹܝܢ ܒܸܠܥܵܕܼ ܗܵܝ̇ ܕܬܲܪܬܹܝܢ : ܟܲܕܼ ܒܐܝܼܕܼܵܐ ܒܐܝܼܕܼܵܐ ܠܒܸܤܬܪܵܗ̇ ܥܵܛ̇ܦܵܐ : ܘܐܵܦ ܠܪܵܡܘܼܬܼܵܐ ܢܵܩ̇ܦܵܐ ܡܸܛܠ ܒܸܛܠܵܢܵܐ . ܟܲܕܼ ܕܹܝܢ ܒܲܬܼܪܲܝܢܝܼܬܼܵܐ ܬܸܬܼܚܲܦܲܛ : ܡ̣ܢ ܟܠ ܦܪܘܿܣ ܘܐܵܦ ܒܗܵܝ̇ ܬܸܬܼܢܗܲܪ ܕܠܵܐ ܝܘܼܠܦܵܢܵܐ . ܥܲܝܢܵܗ̇ ܕܝܼܕܲܥܬܼܵܐ : ܢܸܤܝܵܢܵܐ . ܘܬܲܪܒܿܝܼܬܼܵܗ̇ : ܦܘܼܠܚܵܢܵܐ ܐܲܡܝܼܢܵܐ . pb. 492 ܐܵܬ̤ܵܐ ܢܲܗܝܼܪܬܵܐ ܕܫܲܦܝܘܼܬܼܵܐ ܕܢܲܦܫܵܟܼ ܗܵܕܹܐ ܬܸܗܘܸܐ ܠܵܟܼ : ܐܸܡܲܬܼܝ ܕܟܲܕܼ ܬܸܬܼܒܲܩܸܐ ܒܲܩܢܘܿܡܵܟܼ : ܥܲܠ ܟܠܗܘܿܢ ܒܢܲܝ̈ܢܵܫܵܐ ܪ̈ܲܚܡܹܐ ܡܠܸܐ ܐܲܢ̄ܬܿ . ܘܲܒܼܚܵܘܤܵܢܵܐ ܕܲܥܠܲܝܗܘܿܢ ܡܸܬܿܛܲܪܲܦ ܠܸܒܵܟܼ ܘܝܵܩܹ̇ܕܼ ܐܲܝܟܼ ܕܲܒܼܢܘܼܪܵܐ : ܕܠܵܐ ܦܘܼܪܫܵܢܵܐ ܕܦܲܪ̈ܨܘܿܦܹܐ . ܟܲܕܼܸ ܒܝܲܕܼ ܗܵܠܹܝܢ ܐܲܡܝܼܢܵܐܝܼܬܼ : ܗܵܝ̇ ܨܘܼܪܬܵܐ ܕܐܲܒܼܵܐ ܕܒܲܫܡܲܝܵܐ ܡܸܬܼܚܲܙܝܵܐ ܒܵܟܼ . ܡܫܘܼܚܬܼܵܐ ܕܕܼܘܼܒܵܪ̈ܲܝܟ ܠܵܐ ܗ̄ܘ̣ܵܐ ܡ̣ܢ ܦܘܼܪ̈ܫܵܢܹܐ ܕܥܲܡܠܲܝ̈ܟ ܐܸܠܵܐ : ܡ̣ܢ ܫܘܼܚ̈ܠܵܦܹܐ ܕܲܡܩܲܒܸܠ ܡ̇ܕܥܵܟܼ ܬܸܤܬܲܟܲܠ . ܡܥܵܕܼ ܗ̄ܘ̣ ܦܲܓܼܪܵܐ ܠܡܸܤܚܵܐ ܒܕܸܡ̈ܥܹܐ : ܐܸܡܲܬܼܝ ܕܗܵܘܢܵܐ ܢܚܘܼܪ ܒܪ̈ܘܼܚܵܢܵܝܵܬܼܵܐ : ܟܲܕܼ ܐܲܝܟܼ ܕܡ̣ܢ ܢܲܚ̈ܠܹܐ ܫܵܦ̈ܥܵܢ ܡ̣ܢ ܥܲܝ̈ܢܹܐ : ܘܲܡܨܲܒ̈ܥܵܢ ܠܦܲܟܹ̈ܐ : ܕܠܵܐ ܥܸܨܝܵܢܵܐ : ܘܲܕܼܠܵܐ ܒܨܸܒܼܝܵܢܵܐ . ܐܸܢܵܐ ܡ̇ܢ ܝܵܕܲܥ̇ ܐ̄ܢܵܐ ܐ̄ܢܵܫ : ܕܐܵܦ ܒܓܼܵܘ ܫܸܢܬܹܗ ܐܸܬܿܬܿܚܸܕܼ ܒܬܲܗܪܵܐ ܕܒܲܐܠܵܗܵܐ ܒܬܹܐܘܿܪܝܼܵܐ ܕܡܸܕܸܡ : ܡ̣ܢ ܡܠܘܿܐܵܐ ܕܩܸܪܝܵܢܵܐ ܕܡ̣ܢ ܪܲܡܫܵܐ : ܘܟܲܕܼ ܬܲܡܝܼܗܵܐ ܢܲܦܫܹܗ ܒܗܸܪܓܵܐ ܕܬܹܐܘܿܪܝܼܵܐ ܗܵܝ̇ . ܐܲܝܟܼ ܗܵܘ̇ ܕܡܲܪܓܸܫ ܗ̄ܘ̣ܵܐ : ܕܥܸܕܵܢܵܐ ܤܲܓܝܼܐܵܐ ܐܝܼܬܼ ܗ̄ܘ̣ܵܐ ܠܹܗ ܕܗܵܪܹܓܼ ܒܙܵܘ̈ܥܹܐ ܕܫܸܢܬܹܗ : ܘܡܸܬܼܒܲܩܸܐ ܒܬܸܡܗܵܐ ܕܲܚܙܵܬܼܵܐ ܗܵܝ̇ . ܐܝܼܬܼܵܘܗܝ ܗ̄ܘ̣ܵܐ ܓܹܝܪ ܥܘܼܡܩܹܗ ܕܠܸܠܝܵܐ : ܘܡ̣ܢ ܫܸܠܝܵܐ ܢܵܕܼ ܡ̣ܢ ܫܸܢܬܹܗ : ܟܲܕܼ ܕܼܡܥܵܘ̈ܗܝ ܪ̈ܵܕܼܝܵܢ : ܐܲܝܟܼ ܡܲܝ̈ܵܐ . ܘܢܵܚ̈ܬܵܢ : ܥܕܲܡܵܐ ܠܚܲܕܝܹܗ . ܘܦܘܼܡܹܗ ܡܠܸܐ ܗ̄ܘ̣ܵܐ ܬܸܫܒܿܘܿܚܬܼܵܐ : ܘܠܸܒܹܗ ܗܵܪܹܓܼ ܗ̄ܘ̣ܵܐ ܒܬܹܐܘܿܪܝܼܵܐ ܢܲܓܝܼܪܵܐܝܼܬܼ : ܒܗܲܢܝܼܐܘܼܬܼܵܐ ܕܠܵܐ ܡܸܤܬܲܒܼܥܵܐ . ܘܡ̣ܢ ܤܘܿܓܼܵܐܐ ܕܕܸܡ̈ܥܹܐ ܕܲܕܼܠܵܐ ܡܫܘܼܚܬܼܵܐ ܕܡܸܬܼܐܲܫ̈ܕܵܢ ܗ̄ܘܲܝ̈ ܡ̣ܢ ܒܵܒܼ̈ܬܹܗ : ܘܡ̣ܢ ܒܘܼܠܗܵܝܵܐ ܕܢܲܦܫܹܗ ܕܐܸܬܼܪܫܸܠܘ ܗ̄ܘ̣ܵܘ ܟܠܗܘܿܢ ܗܲܕܵܡܲܝ̈ ܓܘܼܫܡܹܗ : ܘܠܸܒܹܗ ܕܪܵܦܬܼܵܐ ܒܓܼܵܘܹܗ ܗܲܢܝܼܐܘܼܬܼܵܐ ܡܸܕܸܡ : ܐܵܦܠܵܐ ܐܲܝܟܼ ܥܝܵܕܹܗ ܕܲܢܫܲܡܠܸܐ pb. 493 ܬܸܫܡܸܫܬܼܵܐ ܕܠܸܠܝܵܐ ܐܸܬܼܡܨܝܼ ܗ̄ܘ̣ܵܐ . ܐܸܠܵܐ ܠܡܲܚܤܸܢ ܡܲܙܡܘܿܪܵܐ ܡܸܕܸܡ : ܠܘܲܥܕܹܗ ܕܨܲܦܪܵܐ . ܗܵܟܲܢ ܐܸܙܕܟܼܝܼ ܗ̄ܘ̣ܵܐ ܡ̣ܢ ܤܘܿܓܼܵܐܐ ܕܕܼܡ̈ܥܹܐ : ܕܓܼܵܐܲܚ ܗ̄ܘ̣ܵܐ ܡܲܒܿܘܼܥܵܐ ܕܥܲܝܢܵܘ̈ܗܝ ܠܒܲܪ ܡ̣ܢ ܨܸܒܼܝܵܢܹܗ : ܘܡ̣ܢ ܫܲܪܟܵܐ ܕܐ̄ܚܪ̈ܵܢܝܵܬܼܵܐ . ܢܸܬܼܚܲܦܲܛ ܐܵܦ ܚܢܲܢ : ܐܲܚܲܝ̈ . ܘܡܵܐ ܕܨܵܒܹ̇ܝܢܲܢ ܕܢܸܕܼܡܲܟܼ : ܩܕܼܵܡ ܥܸܕܵܢܹ̈ܐ ܤܲܓܝܼ̈ܐܹܐ : ܒܬܸܫ̈ܒܿܚܬܼܵܐ ܘܒܲܙܡܝܼܪ̈ܵܬܼܵܐ ܘܲܒܼܩܸܪܝܵܢܵܐ ܕܲܟܼܬܼܵܒܹ̈ܐ ܩܲܕܝܼ̈ܫܹܐ ܢܸܗܪܘܿܓܼ : ܟܲܕܼ ܢܵܛܪܝܼܢܲܢ ܢܲܦܫܲܢ ܡ̣ܢ ܥܘܼ̈ܗܕܵܢܹܐ ܒܝܼ̈ܫܹܐ : ܘܡ̣ܢ ܟ̱ܠܹܗ ܗܸܪܓܵܐ ܤܲܢܝܵܐ . ܘܢܲܤܐܸܢ ܒܹܝܬܼ ܓܲܙܲܢ ܟܠܗܘܿܢ ܡܠܘܿܐܹ̈ܐ ܫܲܦܝܼܪܹ̈ܐ . ܘܬܸܫܩܠܲܢ ܫܸܢܬܼܵܐ : ܟܲܕܼ ܡܠܹܝܢܲܢ ܡ̣ܢ ܥܘܼܗܕܵܢܵܐ ܕܲܐܲܠܵܗܵܐ : ܘܲܢܦܫܲܢ ܕܪܵܬܼܚܵܐ ܒܤܘܼܘܵܚܵܐ ܤܲܓܝܼܐܵܐ ܕܲܠܛܵܒܼ̈ܬܼܵܐ : ܡܸܛܠ ܛܲܝܒܿܘܼܬܼܵܐ ܕܐܲܠܵܗܵܐ ܕܲܚܕܼܝܼܪܵܐ ܠܲܢ ܒܫܸܢܬܲܢ : ܘܡܲܫܦܥܵܐ ܥܠܲܝܢ ܡܵܘ̈ܗܒܼܵܬܼܵܗ̇ ܐܵܦ ܟܲܕܼ ܕܲܡܝܼܟܼܝܼܢܲܢ . ܟܲܕܼ ܒܵܚܪܵܐ ܠܲܢ : ܕܐܸܢ ܢܩܸܕܼ ܦܲܓܼܪܲܢ ܡ̣ܢ ܟܠ ܙܢ̈ܝܼܢ ܕܛܲܡܐܘܼܬܼܵܐ : ܘܲܕܼܟܹܝܢ ܘܵܙ̈ܥܹܐ ܕܠܸܒܲܢ ܡ̣ܢ ܤܲܢ̈ܝܵܬܼܵܐ . ܘܡܸܛܠܵܬܼܵܗ̇ ܠܵܐ ܢܸܫܟܿܚܘܼܢ ܩܵܪܒܿܝܼܢ ܚܕܼܵܪܲܝܢ ܒܢܲܝ̈ ܫܘܼܠܛܵܢܹܗ ܕܚܸܫܘܿܟܼܵܐ : ܡܸܛܠ ܚܲܪܒܵܐ ܘܲܫܢܵܢܵܐ ܕܛܲܝܒܿܘܼܬܼܵܐ ܕܲܟܼܪܝܼܟܼܝܼܢ ܠܲܢ . ܘܐܸܢ ܡܸܫܟܿܚܝܼܢ ܠܲܢ ܐܲܝܟܼ ܨܸܒܼܝܵܢܗܘܿܢ ܕܡܸܬܼܪܲܚܩܵܐ ܡܸܢܲܢ ܛܲܝܒܿܘܼܬܼܵܐ : ܟܲܕܼ ܓܵܥܨܵܐ ܡܸܢܲܢ ܘܕܼܵܚܩܵܐ ܠܢܲܦܫܲܢ ܡ̣ܢ ܨܹܐܕܹܝܗ̇ ܐܲܝܟܼ ܕܠܲܫ̈ܠܲܕܹܐ ܕܝܲܬܝܼܪ̈ܵܢ ܡ̣ܢ ܚܲܝܘܼܬܼܵܐ : ܗܵܝܕܹܝܢ ܡܸܬܼܩܲܪܒܼܝܼܢ ܠܘܵܬܲܢ : ܒܟܼܠܵܗ̇ ܒܝܼܫܘܼܬܼܗܘܿܢ . ܘܲܡܢܲܤܹܝܢ ܠܲܢ ܒܟܼܠܗܘܢ ܙܵܘ̈ܥܹܐ ܢܕܹܝ̈ܕܹܐ ܘܲܕܼܚܝܼ̈ܠܹܐ : ܐܲܝܟܼ ܪܸܓܿܬܼܵܐ ܕܨܸܒܼܝܵܢܗܘܿܢ ܤܲܢܝܵܐ . ܘܐܸܡܲܬܼܝ ܕܐܲܝܟܼ ܗܵܟܲܢܵܐ ܢܸܫܬܿܟܲܚ ܓܵܕܼܫܵܐ ܠܲܢ ܒܫܸܢܬܲܢ : ܢܸܤܬܿܟܲܠ ܡܸܚܕܼܵܐ ܘܢܸܬܼܥܲܗܲܕܼ ܘܢܲܪܓܸܫ : ܕܲܒܼܗܵܢܵܐ ܠܸܠܝܵܐ ܡܲܪܚܩܵܐ ܗ̄ܘ̣ܵܬܼ ܡܸܢܲܢ ܡܲܓܿܢܵܢܘܼܬܼܵܐ ܐܲܠܵܗܵܝܬܼܵܐ . ܘܐܲܝܟܲܢܵܐ ܠܵܐ ܒܲܠܥܘܼܢ ܫܹܐܕܹ̈ܐ ؟ ܐܸܠܵܐ pb. 494 ܗܵܟܼܘܵܬܼ ܒܲܚܠܘܿܕܼ ܝܲܗ̣̄ܒܼ ܐܲܦܬܼܵܐ ܠܡܸܩܪܲܒܼ ܠܲܢ : ܗܵܘ̇ ܪܸܡܙܵܐ ܐܲܠܵܗܝܵܐ ܕܒܼܐܝܼܕܹܗ ܤܝܼܡܵܐ ܢܲܦܫܵܐ ܕܟܼܠܒܤܲܪ : ܐܲܝܟܼ ܕܢܥܝܼܪܲܢ ܘܢܸܚܙܸܐ ܢܲܦܫܲܢ . ܠܵܐ ܡܲܨܝܵܐ ܕܢܸܩܪܒܘܼܢ ܠܲܢ : ܐܸܡܲܬܼܝ ܕܗ̤ܝ ܩܲܪܝܼܒܼܵܐ . ܗ̤ܘܲܝܬܿ ܤܵܐܹ̇ܡ ܐܵܬ̤ܵܐ ܒܢܲܦܫܵܟܼ ܐܲܡܝܼܢܵܐܝܼܬܼ : ܘܡܸܬܼܒܲܩܸܐ . ܘܲܒܼܙܲܒܼܢܵܐ ܗܵܘ̇ ܕܬܲܪܓܸܫ ܐܲܢ̄ܬܿ ܒܵܟܼ : ܕܲܒܼܛܝܼܠܘܼܬܹܗ ܕܐܲܠܵܗܵܐ ܫܲܪܝܲܬ̤ ܓܵܠܝܵܐ ܝܵܬܼܵܗ̇ ܠܢܲܦܫܵܐ : ܐܸܤܬܲܟܲܠ ܡܸܟܹܝܠ : ܕܩܲܪܝܼܒܼ ܐܲܢ̄ܬܿ ܠܠܲܡܹܐܢܵܐ ܕܕܲܟܿܝܘܼܬܼܵܐ : ܡܵܐ ܕܹܝܢ ܕܫܲܪܝܼ ܒܲܪܢܵܫܵܐ ܠܡܸܬܼܥܲܠܵܝܘܼ ܡ̣ܢ ܚܲܫܹ̈ܐ : ܡܸܚܕܼܵܐ ܚܲܝܠܵܐ ܗܵܢܵܐ ܩܲܕܝܼܫܵܐ ܢܵܩܹ̇ܦ ܠܵܗ̇ ܠܢܲܦܫܵܐ . ܘܠܵܐ ܦܵܪܹܩ ܡܸܢܵܗ̇ : ܠܵܐ ܠܸܠܝܵܐ ܘܠܵܐ ܐܝܼܡܵܡܵܐ . ܘܲܡܚܵܘܸܐ ܠܵܗ̇ ܡܕܲܒܿܪܵܢܘܼܬܹܗ ܕܐܲܠܵܗܵܐ . ܘܲܥܕܲܡܵܐ ܓܹܝܪ ܠܲܙܥܘܿܪ̈ܝܵܬܼܵܐ ܕܟܼܠ ܕܐܝܼܬܼ ܘܗܵܘܹ̇ܐ ܘܐܹܝܢ ܘܠܵܐ : ܕܡܸܤܬܲܥܪ̈ܵܢ ܠܘܵܬܼ ܒܲܪܢܵܫܵܐ ܒܟܸܤܝܵܐ ܘܲܒܼܓܸܠܝܵܐ : ܘܒܲܒܼܪܝܼܬܹܗ ܕܥܵܠܡܵܐ ܗܵܢܵܐ : ܓܵܠܹ̇ܐ ܠܵܗ̇ ܠܢܲܦܫܵܐ ܚܲܝܠܵܐ ܗܵܘ̇ ܕܢܲܩܝܼܦ ܠܵܗ̇ . ܘܓܼܵܠܹ̇ܐ ܠܵܗ̇ ܚܲܝܠܵܐ ܕܥܵܒܼܘܿܕܼܘܼܬܹܗ ܕܐܲܠܵܗܵܐ : ܘܲܡܚܵܘܸܐ ܠܵܗ̇ ܒܛܝܼܠܘܼܬܼܵܐ ܐܲܠܵܗܵܝܬܐ ܕܲܕܼܠܵܐ ܫܠܘܵܐ ܢܲܩܝܼܦܵܐ ܘܤܵܥܪܵܐ ܠܟܼܠܡܸܕܸܡ ܕܗܵܕܹܐ ܒܪܝܼܬܼܵܐ . ܘܕܲܐܝܟܲܢܵܐ ܢܲܩܝܼܦܵܐ ܠܹܗ ܠܒܲܪܢܵܫܵܐ ܒܟܼܠܥܸܕܵܢ : ܘܟܲܕܼ ܗ̤ܘ ܠܵܐ ܪܓܼܝܼܫ ܘܠܵܐ ܝܵܕܲܥ ܡܢܲܛܪܵܐ ܠܹܗ ܡ̣ܢ ܤܲܩܘܼ̈ܒܼܠܹܐ ܒܟܼܠ ܙܒܲܢ : ܘܬܼܵܪܨܵܐ ܠܹܗ ܠܘܵܬܼ ܡܸܕܸܡ ܕܦܘܼܪܩܵܢܵܐ ܘܼܢܝܵܚܵܐ ܕܢܲܦܫܹܗ ܘܲܕܼܦܲܓܼܪܹܗ ܘܲܫܟܼܵܚܬܼܵܐ ܕܚܲܝܘ̈ܗܝ . ܘܡܸܟܹܝܠ ܗ̤ܘ ܟܲܕܼ ܗ̤ܘ ܚܲܝܠܵܐ ܐܲܠܵܗܵܝܵܐ : ܕܐܝܼܬܼܵܘܗܝ ܤܵܥܘܿܪܵܐ ܕܗܵܠܹܝܢ ܟܠܗܹܝܢ : ܡܚܵܘܸܐ ܢܲܦܫܹܗ ܠܒܲܪܢܵܫܵܐ ܒܟܸܤܝܵܐ : ܒܓܸܠܝܵܢܵܐ ܡܸܬܼܝܲܕܼܥܵܢܵܐ ܠܲܟܼܝܵܢܹܗ ܪܘܼܚܵܢܵܐ ܕܗ̤ܘܝܘܼ ܡܲܕܿܥܵܐ . ܡܵܐ ܕܹܝܢ ܕܐܸܫܬܘܝܼ ܒܲܪܢܵܫܵܐ ܠܲܡܩܲܒܵܠܘܼ ܠܚܲܝܠܵܐ ܗܵܢܵܐ ܒܓܼܵܘ ܢܲܦܫܹܗ : ܬܘܼܒܼ ܠܲܝܬܿ ܠܹܗ : ܐܸܠܵܐ ܬܸܡܗܵܐ ܘܫܸܬܼܩܵܐ : ܘܕܸܡ̈ܥܹܐ ܕܲܒܼܟܼܠܥܸܕܵܢ ܪ̈ܵܕܼܝܵܢ ܐܲܝܟܼ ܡܲܝ̈ܵܐ : ܘܦܵܐܹ̇ܫ ܡܸܟܹܝܠ ܒܲܪܢܵܫܵܐ  pb. 490  ܡ̣ܢ ܟܠܗܘܿܢ ܥ̇ܒܼܵܕܹ̈ܐ . ܘܚܵܙܹ̇ܐ ܐܲܢ̄ܬܿ ܡܸܟܹܝܠ ܒܟܼܠܥܸܕܵܢ : ܒܗܵܕܹܐ ܚܙܵܬܼܵܐ ܕܐܲܡܝܼܢܘܼܬܼ ܒܛܝܼܠܘܼܬܹܗ ܕܐܲܠܵܗܵܐ ܕܲܠܘܵܬܼ ܥ̇ܒܼܵܕܼ ܐܲܝܼܕܼܵܘ̈ܗܝ . ܗܵܘܢܵܐ : ܟܲܕܼ ܡܸܬܼܒܠܲܥ ܒܬܸܡܗܵܐ . ܪܸ̈ܓܼܫܹܐ : ܟܲܕܼ ܫܠܹܝܢ . ܒܲܪܢܵܫܵܐ ܬܵܚܘܿܒܼܵܐ : ܕܲܤܚܝܼܦ ܥܲܠ ܐܲܦܵܘ̈ܗܝ ܒܲܨܠܘܿܬܼܵܐ . ܕܠܵܐ ܠܸܫܵܢܵܐ ܠܹܗ ܕܲܢܡܲܠܸܠ : ܘܠܵܐ ܠܸܒܵܐ ܬܘܼܒܼ ܤܵܦܹ̇ܿܩ ܕܲܢܨܲܠܸܐ . ܐܸܠܵܐ ܡ̣ܢ ܬܸܡܗܵܐ ܕܲܒܼܤܘܼܥܪ̈ܢܹܐ : ܐܵܦ ܗ̤ܝ ܨܠܘܿܬܼܵܐ ܒܲܛܝܼܠܵܐ . ܗܵܘ̇ ܒܵܛܠܵܢܵܐ ܕܲܡܝܲܬܲܪ ܡ̣ܢ ܥ̇ܒܼܵܕܼܵܐ : ܟܲܕܼ ܒܲܠܚܘܿܕܼ ܫܠܸܐ ܒܲܪܢܵܫܵܐ ܒܟܼܠܗܘܿܢ ܪܸ̈ܓܼܫܘܗܝ ܘܙܵܘܥܵܘ̈ܗܝ : ܘܒܲܐܡܝܼܢܘܼ ܤܚܝܼܦ ܪܡܸܐ ܥܲܠ ܐܲܦܵܘ̈ܗܝ ܩܕܼܵܡ ܡܵܪܹܗ . ܘܲܥܕܲܡܵܐ ܕܐܵܦ ܓܲܪ̈ܡܵܘܗܝ : ܬܸܫܒܿܘܿܚܬܼܵܐ ܡܲܤܩܝܼܢ ܒܫܸܬܼܩܗܘܿܢ ܠܐܲܠܵܗܵܐ : ܒܒܸܛܠܵܢܵܐ ܗܵܘ̇ ܕܡܸܤܬܿܒܲܪ : ܐܲܝܟܼ ܕܐܸܡ݂ܲܪ ܢܒܼܝܼܵܐ : ܕܟܼܠܗܘܿܢ ܓܲܪ̈ܡܲܝ ܢܹܐܡܪܘܼܢ : ܡܵܪܝܵܐ ܡܲܢ̣ܘܼ ܐܲܟܼܘܵܬܼܵܟܼ . ܒܗܵܘ̇ ܙܲܒܼܢܵܐ ܝܲܬܝܼܪ ܡ̣ܢ ܟܠܗܘܿܢ ܚܲܫܹ̈ܐ : ܫܹܐܕܼܵܐ ܗܵܘ̇ ܕܪܵܡܘܼܬܼܵܐ : ܟܲܕܼ ܐܲܤܝܼܪ ܘܲܪܡܸܐ ܬܚܹܝܬܼ ܪܸ̈ܓܼܠܹܝܗ̇ ܕܢܲܦܫܵܐ ܬܸܫܟܚܝܼܘܗܝ . ܒܗܵܕܹܐ ܡܵܘܗܲܒܼܬܼܵܐ ܐܲܝܟܼ ܕܐܵܡ̇ܪܝܼܢ ܡܸܫܬܿܘܸܐ ܒܲܪܢܵܫܵܐ ܠܚܘܼܒܵܐ ܕܐܲܠܵܗܵܐ : ܘܲܠܡܘܼܟܵܟܼܵܐ ܡܫܲܠܡܵܢܵܐ . ܗ̤ܝ ܗܵܕܹܐ ܡܵܘܗܲܒܼܬܼܵܐ ܩܲܕܼܡܵܝܑܬܼ : ܒܫܸܠܝܵܐ ܡܸܬܿܛܲܥܡܵܐ . ܘܐܲܝܠܹܝܢ ܕܥܲܡ ܦܘܼܠܚܵܢܵܐ ܘܲܢܛܘܼܪܬܵܐ ܠܲܓܼܡܵܪ ܠܓܼܵܘ ܡ̣ܢ ܫܸܠܝܵܐ ܗܘ̤ܵܘ : ܠܵܐ ܡܲܨܝܵܐ ܕܠܵܐ ܝܵܕܼܥܝܼܢ ܠܵܗ̇ ܠܗܵܕܹܐ . ܡܵܐ ܕܹܝܢ ܕܲܢܦܲܩ̣ ܒܲܪܢܵܫܵܐ ܠܒܲܪ ܡ̣ܢ ܫܸܠܝܵܐ ܘܐܸܚܲܕܼ ܫܲܪܝܼܘܼܬܼܵܐ : ܩܵܦ̇ܤܵܐ ܡܸܢܹܗ . ܘܟܲܕܼ ܬܘܼܒܼ ܥܲܠ̣ ܘܝܼܨܸܦ̣ ܕܢܲܦܫܹܗ ܘܐܲܩܸܦ̣ ܚܝܼܨܵܐܝܼܬܼ ܒܦܘܼܠܚܵܢܵܐ ܕܲܥܝܵܕܼܵܐ : ܬܘܼܒܼ ܦܸܫܛܲܬ̤ ܗ̤ܝ ܠܵܗ̇ : ܘܚܵܘܝܲܬ̤ ܚܲܝܠܵܗ̇ ܠܢܲܦܫܵܐ . ܡܵܐ ܗܵܟܹܝܠ ܕܐܸܬܼܓܡܲܪ ܐ̄ܢܵܫ ܡܫܲܡܠܝܵܐܝܼܬܼ : ܠܓܼܵܘ ܘܲܠܒܲܪ ܢܲܩܝܼܦ ܠܹܗ ܚܲܝܠܵܐ ܗܵܢܵܐ : ܘܠܵܐ ܫܵܠܹ̇ܐ ܚܕܼܵܐ ܫܵܥܵܐ  pb. 491  ܡ̣ܢ ܬܸܢ̈ܚܵܬܼܵܐ ܘܕܸܡ̈ܥܹܐ ܥܲܡ ܫܲܪܟܵܐ : ܐܸܢܗܘ̤ ܕܠܵܐ ܡܲܫܘܲܪ ܛܲܟܼܤܵܐ ܙܗܝܼܪܵܐ ܕܦܘܼܠܚܵܢܹܗ . ܐܵܦ ܗܵܫܵܐ : ܐܝܼܬܼ ܐ̄ܢܵܫܵܐ ܕܐܸܬܿܘܝܼܘ ܠܗܵܕܹܐ ܒܲܡܢܵܬܼܵܐ . ܘܲܠܗܵܘ̇ ܕܫܘܼܡܠܵܝܵܐ : ܡ̣ܢ ܗܵܕܹܐ ܡܢܵܬܼܵܢܵܝܬܼܵܐ ܕܲܠܘܵܬܼܗܘܿܢ ܡܸܫܬܿܘܕܥܝܼܢ ܕܝܼ̈ܠܵܝܵܬܼܵܗ̇ . ܡܸܛܠ ܕܟܲܕܼ ܡܢܹܩܝܼܬܼܵܐ ܕܚܲܡܪܵܐ ܛܥܸܡ̣ ܐ̄ܢܵܫ ܡ̣ܢ ܓܪܵܒܼܵܐ ܪܲܒܵܐ : ܝܵܕܲܥ̇ ܠܟܼܠܹܗ ܡܸܟܹܝܠ : ܕܐܲܝܟܲܢ ܐܝܼܬܼܵܘܗܝ ܐܵܦ ܟܲܕܼ ܐ̄ܚܪ̈ܵܢܹܐ ܢܸܫܬܿܘܿܢ : ܐܸܢ ܒܲܡܢܵܬܼܵܐ ܘܐܸܢ ܟ̱ܠܹܗ ܒܟܼܠܹܗ . ܒܫܘܼܡܠܵܝܵܐ ܕܹܝܢ : ܠܵܐ ܥܓܲܠ ܡܸܫܬܿܟܲܚ ܐ̄ܢܵܫ ܕܲܩܢܸܐ : ܐܸܠܵܐ ܐܸܢ ܠܡܲܚܤܸܢ . ܡܸܛܠ ܕܗܵܢܵܐ ܚܲܝܠܵܐ : ܡܵܘܗܲܒܼܬܼܵܐ ܗ̣̄ܝ ܕܲܢܛܘܼܪܲܬܼ ܫܸܠܝܵܐ . ܘܡܸܛܠ ܕܠܲܝܬܿ ܕܐܲܚܝܼܕܼ ܒܪܼܵܪܲܢ ܗܵܢܵܐ ܡܩܲܛܥܵܐ ܫܸܠܝܵܐ ܓܡܝܼܪܵܐ ܘܲܢܛܘܼܪܬܵܐ ܡܫܲܡܠܲܝܬܼܵܐ : ܐܵܦ ܡ̣ܢ ܡܵܘܗ̈ܒܼܵܬܹܐ ܚܲܤܝܼܪܝܼܢ . ܡ̇ܢ ܕܹܝܢ ܕܩܸܢܸܐ ܠܗܵܠܹܝܢ ܝܲܕܼܥܹ̈ܐ ܒܪܘܼܫܡܵܐ ܕܲܕܼܝܘܿܬܼܵܐ : ܘܒܲܥ̇ܒܼܵܕܼܵܐ ܠܵܐ ܫܟܼܚܝܼܢ ܠܵܘܬܹܗ ܒܢܸܤܝܵܢܵܐ : ܕܵܡܹ̇ܐ ܠܐ̄ܢܵܫ ܕܲܛܥܝܼܢ ܥܲܠ ܕܪܵܥܹܗ ܟܸܢܵܪܵܐ ܕܲܡܨܲܒܲܬܼ ܘܲܡܬܲܩܲܬ ܒܡܸܢܹ̈ܐ ܚܝܼ̈ܨܵܬܼܵܐ : ܘܠܵܐ ܝܵܕܼ̈ܥܵܬ ܘܲܡܕܲܪ̈ܫܵܢ ܨܸܒܼ̈ܥܵܬܹܗ ܠܡܸܩܲܫ ܒܗܹܝܢ : ܘܲܠܡܸܬܲܠ ܦܘܼܪ̈ܫܵܢܹܐ ܕܢܸܥ̈ܡܵܬܼܵܐ ܠܒܼܘܼܤܵܡܵܐ ܕܢܲܦܫܹܗ . ܐܸܠܵܐ ܟܸܢܵܪܵܐ ܒܲܠܚܘܿܕܼ ܩܢܸܐ : ܘܠܵܘ ܐܵܦ ܐܘܼܡܵܢܘܼܬܹܗ . ܘܲܤܢܝܼܩ ܥܲܠ ܐ̄ܚܪ̈ܵܢܹܐ : ܕܢܸܙܡܪܘܼܢ ܒܹܗ ܩܕܼܵܡܵܘܗܝ ܘܲܢܒܲܤܡܘܼܢܝܵܗܝ . ܠܵܘ ܐܸܡܲܬܼܝ ܕܬܸܥܬܲܪ ܒܝܼܕܲܥܬܼܵܐ ܕܤܲܓܝܼ̈ܐܵܬܼܵܐ ܬܸܚܕܸܐ : ܐܸܠܵܐ ܟܲܕܼ ܗܵܘ̇ ܡܵܐ ܕܝܵܕܲܥ ܐܲܢ̄ܬܿ ܒܲܥ̇ܒܼܵܕܼܵܐ ܬܸܚܕܸܐ ܕܲܫܟܼܝܼ ܠܘܵܬܼܵܟܼ . ܩܲܕܼܡܵܝܬܼܵܐ ܕܹܝܢ ܒܸܠܥܵܕܼ ܗܵܝ̇ ܕܬܲܪܬܹܝܢ : ܟܲܕܼ ܒܐܝܼܕܼܵܐ ܒܐܝܼܕܼܵܐ ܠܒܸܤܬܪܵܗ̇ ܥܵܛ̇ܦܵܐ : ܘܐܵܦ ܠܪܵܡܘܼܬܼܵܐ ܢܵܩ̇ܦܵܐ ܡܸܛܠ ܒܸܛܠܵܢܵܐ . ܟܲܕܼ ܕܹܝܢ ܒܲܬܼܪܲܝܢܝܼܬܼܵܐ ܬܸܬܼܚܲܦܲܛ : ܡ̣ܢ ܟܠ ܦܪܘܿܣ ܘܐܵܦ ܒܗܵܝ̇ ܬܸܬܼܢܗܲܪ ܕܠܵܐ ܝܘܼܠܦܵܢܵܐ . ܥܲܝܢܵܗ̇ ܕܝܼܕܲܥܬܼܵܐ : ܢܸܤܝܵܢܵܐ . ܘܬܲܪܒܿܝܼܬܼܵܗ̇ : ܦܘܼܠܚܵܢܵܐ ܐܲܡܝܼܢܵܐ .  pb. 492  ܐܵܬ̤ܵܐ ܢܲܗܝܼܪܬܵܐ ܕܫܲܦܝܘܼܬܼܵܐ ܕܢܲܦܫܵܟܼ ܗܵܕܹܐ ܬܸܗܘܸܐ ܠܵܟܼ : ܐܸܡܲܬܼܝ ܕܟܲܕܼ ܬܸܬܼܒܲܩܸܐ ܒܲܩܢܘܿܡܵܟܼ : ܥܲܠ ܟܠܗܘܿܢ ܒܢܲܝ̈ܢܵܫܵܐ ܪ̈ܲܚܡܹܐ ܡܠܸܐ ܐܲܢ̄ܬܿ . ܘܲܒܼܚܵܘܤܵܢܵܐ ܕܲܥܠܲܝܗܘܿܢ ܡܸܬܿܛܲܪܲܦ ܠܸܒܵܟܼ ܘܝܵܩܹ̇ܕܼ ܐܲܝܟܼ ܕܲܒܼܢܘܼܪܵܐ : ܕܠܵܐ ܦܘܼܪܫܵܢܵܐ ܕܦܲܪ̈ܨܘܿܦܹܐ . ܟܲܕܼܸ ܒܝܲܕܼ ܗܵܠܹܝܢ ܐܲܡܝܼܢܵܐܝܼܬܼ : ܗܵܝ̇ ܨܘܼܪܬܵܐ ܕܐܲܒܼܵܐ ܕܒܲܫܡܲܝܵܐ ܡܸܬܼܚܲܙܝܵܐ ܒܵܟܼ . ܡܫܘܼܚܬܼܵܐ ܕܕܼܘܼܒܵܪ̈ܲܝܟ ܠܵܐ ܗ̄ܘ̣ܵܐ ܡ̣ܢ ܦܘܼܪ̈ܫܵܢܹܐ ܕܥܲܡܠܲܝ̈ܟ ܐܸܠܵܐ : ܡ̣ܢ ܫܘܼܚ̈ܠܵܦܹܐ ܕܲܡܩܲܒܸܠ ܡ̇ܕܥܵܟܼ ܬܸܤܬܲܟܲܠ . ܡܥܵܕܼ ܗ̄ܘ̣ ܦܲܓܼܪܵܐ ܠܡܸܤܚܵܐ ܒܕܸܡ̈ܥܹܐ : ܐܸܡܲܬܼܝ ܕܗܵܘܢܵܐ ܢܚܘܼܪ ܒܪ̈ܘܼܚܵܢܵܝܵܬܼܵܐ : ܟܲܕܼ ܐܲܝܟܼ ܕܡ̣ܢ ܢܲܚ̈ܠܹܐ ܫܵܦ̈ܥܵܢ ܡ̣ܢ ܥܲܝ̈ܢܹܐ : ܘܲܡܨܲܒ̈ܥܵܢ ܠܦܲܟܹ̈ܐ : ܕܠܵܐ ܥܸܨܝܵܢܵܐ : ܘܲܕܼܠܵܐ ܒܨܸܒܼܝܵܢܵܐ . ܐܸܢܵܐ ܡ̇ܢ ܝܵܕܲܥ̇ ܐ̄ܢܵܐ ܐ̄ܢܵܫ : ܕܐܵܦ ܒܓܼܵܘ ܫܸܢܬܹܗ ܐܸܬܿܬܿܚܸܕܼ ܒܬܲܗܪܵܐ ܕܒܲܐܠܵܗܵܐ ܒܬܹܐܘܿܪܝܼܵܐ ܕܡܸܕܸܡ : ܡ̣ܢ ܡܠܘܿܐܵܐ ܕܩܸܪܝܵܢܵܐ ܕܡ̣ܢ ܪܲܡܫܵܐ : ܘܟܲܕܼ ܬܲܡܝܼܗܵܐ ܢܲܦܫܹܗ ܒܗܸܪܓܵܐ ܕܬܹܐܘܿܪܝܼܵܐ ܗܵܝ̇ . ܐܲܝܟܼ ܗܵܘ̇ ܕܡܲܪܓܸܫ ܗ̄ܘ̣ܵܐ : ܕܥܸܕܵܢܵܐ ܤܲܓܝܼܐܵܐ ܐܝܼܬܼ ܗ̄ܘ̣ܵܐ ܠܹܗ ܕܗܵܪܹܓܼ ܒܙܵܘ̈ܥܹܐ ܕܫܸܢܬܹܗ : ܘܡܸܬܼܒܲܩܸܐ ܒܬܸܡܗܵܐ ܕܲܚܙܵܬܼܵܐ ܗܵܝ̇ . ܐܝܼܬܼܵܘܗܝ ܗ̄ܘ̣ܵܐ ܓܹܝܪ ܥܘܼܡܩܹܗ ܕܠܸܠܝܵܐ : ܘܡ̣ܢ ܫܸܠܝܵܐ ܢܵܕܼ ܡ̣ܢ ܫܸܢܬܹܗ : ܟܲܕܼ ܕܼܡܥܵܘ̈ܗܝ ܪ̈ܵܕܼܝܵܢ : ܐܲܝܟܼ ܡܲܝ̈ܵܐ . ܘܢܵܚ̈ܬܵܢ : ܥܕܲܡܵܐ ܠܚܲܕܝܹܗ . ܘܦܘܼܡܹܗ ܡܠܸܐ ܗ̄ܘ̣ܵܐ ܬܸܫܒܿܘܿܚܬܼܵܐ : ܘܠܸܒܹܗ ܗܵܪܹܓܼ ܗ̄ܘ̣ܵܐ ܒܬܹܐܘܿܪܝܼܵܐ ܢܲܓܝܼܪܵܐܝܼܬܼ : ܒܗܲܢܝܼܐܘܼܬܼܵܐ ܕܠܵܐ ܡܸܤܬܲܒܼܥܵܐ . ܘܡ̣ܢ ܤܘܿܓܼܵܐܐ ܕܕܸܡ̈ܥܹܐ ܕܲܕܼܠܵܐ ܡܫܘܼܚܬܼܵܐ ܕܡܸܬܼܐܲܫ̈ܕܵܢ ܗ̄ܘܲܝ̈ ܡ̣ܢ ܒܵܒܼ̈ܬܹܗ : ܘܡ̣ܢ ܒܘܼܠܗܵܝܵܐ ܕܢܲܦܫܹܗ ܕܐܸܬܼܪܫܸܠܘ ܗ̄ܘ̣ܵܘ ܟܠܗܘܿܢ ܗܲܕܵܡܲܝ̈ ܓܘܼܫܡܹܗ : ܘܠܸܒܹܗ ܕܪܵܦܬܼܵܐ ܒܓܼܵܘܹܗ ܗܲܢܝܼܐܘܼܬܼܵܐ ܡܸܕܸܡ : ܐܵܦܠܵܐ ܐܲܝܟܼ ܥܝܵܕܹܗ ܕܲܢܫܲܡܠܸܐ  pb. 493  ܬܸܫܡܸܫܬܼܵܐ ܕܠܸܠܝܵܐ ܐܸܬܼܡܨܝܼ ܗ̄ܘ̣ܵܐ . ܐܸܠܵܐ ܠܡܲܚܤܸܢ ܡܲܙܡܘܿܪܵܐ ܡܸܕܸܡ : ܠܘܲܥܕܹܗ ܕܨܲܦܪܵܐ . ܗܵܟܲܢ ܐܸܙܕܟܼܝܼ ܗ̄ܘ̣ܵܐ ܡ̣ܢ ܤܘܿܓܼܵܐܐ ܕܕܼܡ̈ܥܹܐ : ܕܓܼܵܐܲܚ ܗ̄ܘ̣ܵܐ ܡܲܒܿܘܼܥܵܐ ܕܥܲܝܢܵܘ̈ܗܝ ܠܒܲܪ ܡ̣ܢ ܨܸܒܼܝܵܢܹܗ : ܘܡ̣ܢ ܫܲܪܟܵܐ ܕܐ̄ܚܪ̈ܵܢܝܵܬܼܵܐ . ܢܸܬܼܚܲܦܲܛ ܐܵܦ ܚܢܲܢ : ܐܲܚܲܝ̈ . ܘܡܵܐ ܕܨܵܒܹ̇ܝܢܲܢ ܕܢܸܕܼܡܲܟܼ : ܩܕܼܵܡ ܥܸܕܵܢܹ̈ܐ ܤܲܓܝܼ̈ܐܹܐ : ܒܬܸܫ̈ܒܿܚܬܼܵܐ ܘܒܲܙܡܝܼܪ̈ܵܬܼܵܐ ܘܲܒܼܩܸܪܝܵܢܵܐ ܕܲܟܼܬܼܵܒܹ̈ܐ ܩܲܕܝܼ̈ܫܹܐ ܢܸܗܪܘܿܓܼ : ܟܲܕܼ ܢܵܛܪܝܼܢܲܢ ܢܲܦܫܲܢ ܡ̣ܢ ܥܘܼ̈ܗܕܵܢܹܐ ܒܝܼ̈ܫܹܐ : ܘܡ̣ܢ ܟ̱ܠܹܗ ܗܸܪܓܵܐ ܤܲܢܝܵܐ . ܘܢܲܤܐܸܢ ܒܹܝܬܼ ܓܲܙܲܢ ܟܠܗܘܿܢ ܡܠܘܿܐܹ̈ܐ ܫܲܦܝܼܪܹ̈ܐ . ܘܬܸܫܩܠܲܢ ܫܸܢܬܼܵܐ : ܟܲܕܼ ܡܠܹܝܢܲܢ ܡ̣ܢ ܥܘܼܗܕܵܢܵܐ ܕܲܐܲܠܵܗܵܐ : ܘܲܢܦܫܲܢ ܕܪܵܬܼܚܵܐ ܒܤܘܼܘܵܚܵܐ ܤܲܓܝܼܐܵܐ ܕܲܠܛܵܒܼ̈ܬܼܵܐ : ܡܸܛܠ ܛܲܝܒܿܘܼܬܼܵܐ ܕܐܲܠܵܗܵܐ ܕܲܚܕܼܝܼܪܵܐ ܠܲܢ ܒܫܸܢܬܲܢ : ܘܡܲܫܦܥܵܐ ܥܠܲܝܢ ܡܵܘ̈ܗܒܼܵܬܼܵܗ̇ ܐܵܦ ܟܲܕܼ ܕܲܡܝܼܟܼܝܼܢܲܢ . ܟܲܕܼ ܒܵܚܪܵܐ ܠܲܢ : ܕܐܸܢ ܢܩܸܕܼ ܦܲܓܼܪܲܢ ܡ̣ܢ ܟܠ ܙܢ̈ܝܼܢ ܕܛܲܡܐܘܼܬܼܵܐ : ܘܲܕܼܟܹܝܢ ܘܵܙ̈ܥܹܐ ܕܠܸܒܲܢ ܡ̣ܢ ܤܲܢ̈ܝܵܬܼܵܐ . ܘܡܸܛܠܵܬܼܵܗ̇ ܠܵܐ ܢܸܫܟܿܚܘܼܢ ܩܵܪܒܿܝܼܢ ܚܕܼܵܪܲܝܢ ܒܢܲܝ̈ ܫܘܼܠܛܵܢܹܗ ܕܚܸܫܘܿܟܼܵܐ : ܡܸܛܠ ܚܲܪܒܵܐ ܘܲܫܢܵܢܵܐ ܕܛܲܝܒܿܘܼܬܼܵܐ ܕܲܟܼܪܝܼܟܼܝܼܢ ܠܲܢ . ܘܐܸܢ ܡܸܫܟܿܚܝܼܢ ܠܲܢ ܐܲܝܟܼ ܨܸܒܼܝܵܢܗܘܿܢ ܕܡܸܬܼܪܲܚܩܵܐ ܡܸܢܲܢ ܛܲܝܒܿܘܼܬܼܵܐ : ܟܲܕܼ ܓܵܥܨܵܐ ܡܸܢܲܢ ܘܕܼܵܚܩܵܐ ܠܢܲܦܫܲܢ ܡ̣ܢ ܨܹܐܕܹܝܗ̇ ܐܲܝܟܼ ܕܠܲܫ̈ܠܲܕܹܐ ܕܝܲܬܝܼܪ̈ܵܢ ܡ̣ܢ ܚܲܝܘܼܬܼܵܐ : ܗܵܝܕܹܝܢ ܡܸܬܼܩܲܪܒܼܝܼܢ ܠܘܵܬܲܢ : ܒܟܼܠܵܗ̇ ܒܝܼܫܘܼܬܼܗܘܿܢ . ܘܲܡܢܲܤܹܝܢ ܠܲܢ ܒܟܼܠܗܘܢ ܙܵܘ̈ܥܹܐ ܢܕܹܝ̈ܕܹܐ ܘܲܕܼܚܝܼ̈ܠܹܐ : ܐܲܝܟܼ ܪܸܓܿܬܼܵܐ ܕܨܸܒܼܝܵܢܗܘܿܢ ܤܲܢܝܵܐ . ܘܐܸܡܲܬܼܝ ܕܐܲܝܟܼ ܗܵܟܲܢܵܐ ܢܸܫܬܿܟܲܚ ܓܵܕܼܫܵܐ ܠܲܢ ܒܫܸܢܬܲܢ : ܢܸܤܬܿܟܲܠ ܡܸܚܕܼܵܐ ܘܢܸܬܼܥܲܗܲܕܼ ܘܢܲܪܓܸܫ : ܕܲܒܼܗܵܢܵܐ ܠܸܠܝܵܐ ܡܲܪܚܩܵܐ ܗ̄ܘ̣ܵܬܼ ܡܸܢܲܢ ܡܲܓܿܢܵܢܘܼܬܼܵܐ ܐܲܠܵܗܵܝܬܼܵܐ . ܘܐܲܝܟܲܢܵܐ ܠܵܐ ܒܲܠܥܘܼܢ ܫܹܐܕܹ̈ܐ ؟ ܐܸܠܵܐ  pb. 494  ܗܵܟܼܘܵܬܼ ܒܲܚܠܘܿܕܼ ܝܲܗ̣̄ܒܼ ܐܲܦܬܼܵܐ ܠܡܸܩܪܲܒܼ ܠܲܢ : ܗܵܘ̇ ܪܸܡܙܵܐ ܐܲܠܵܗܝܵܐ ܕܒܼܐܝܼܕܹܗ ܤܝܼܡܵܐ ܢܲܦܫܵܐ ܕܟܼܠܒܤܲܪ : ܐܲܝܟܼ ܕܢܥܝܼܪܲܢ ܘܢܸܚܙܸܐ ܢܲܦܫܲܢ . ܠܵܐ ܡܲܨܝܵܐ ܕܢܸܩܪܒܘܼܢ ܠܲܢ : ܐܸܡܲܬܼܝ ܕܗ̤ܝ ܩܲܪܝܼܒܼܵܐ .