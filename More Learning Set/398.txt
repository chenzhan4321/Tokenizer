ܬܘܼܒܼ ܥܲܠ ܢܝܼܫܹ̈ܐ ܐ̄ܚܪ̈ܵܢܹܐ : ܟܠ ܬܲܪܥܵܐ ܡܸܢܹܗ ܘܠܹܗ : ܒܦܵܤ̈ܘܿܩܹܐ ܟܪ̈ܲܝܵܐ : ܥܲܠ ܙܢܵܐ ܕܬܼܘܼܟܼܠܵܢܵܐ ܕܥܲܠ ܐܲܠܵܗܵܐ : ܘܕܲܠܡܲܢ̣ܘ ܙܵܕܹܩ ܕܢܸܬܿܬܿܟܸܠ ܥܲܠ ܐܲܠܵܗܵܐ . ܘܐܵܦ ܟܲܕܼ ܡܸܬܿܬܿܟܸܠ : ܡܸܫܟܲܚ ܐܲܝܟܼ ܬܲܪܥܝܼܬܹܗ : ܘܲܕܼܡܲܢ̣ܘܼ ܕܤܲܟܼܠܵܐܝܼܬܼ ܘܲܕܼܠܵܐ ܒܘܼܝܵܢ . ܙ . ܬܘܼܒܼ ܥܲܠ ܢܝܼܫܹ̈ܐ ܐ̄ܚܪ̈ܵܢܹܐ : ܟܠ ܬܲܪܥܵܐ ܡܸܢܹܗ ܘܠܹܗ : ܒܦܵܤ̈ܘܿܩܹܐ ܟܪ̈ܲܝܵܐ : ܥܲܠ ܙܢܵܐ ܕܬܼܘܼܟܼܠܵܢܵܐ ܕܥܲܠ ܐܲܠܵܗܵܐ : ܘܕܲܠܡܲܢ̣ܘ ܙܵܕܹܩ ܕܢܸܬܿܬܿܟܸܠ ܥܲܠ ܐܲܠܵܗܵܐ . ܘܐܵܦ ܟܲܕܼ ܡܸܬܿܬܿܟܸܠ : ܡܸܫܟܲܚ ܐܲܝܟܼ ܬܲܪܥܝܼܬܹܗ : ܘܲܕܼܡܲܢ̣ܘܼ ܕܤܲܟܼܠܵܐܝܼܬܼ ܘܲܕܼܠܵܐ ܒܘܼܝܵܢ . ܙ . ܐܝܼܬܼ ܬܘܼܟܼܠܵܢܵܐ ܕܥܲܠ ܐܲܠܵܗܵܐ ܒܗܲܝܡܵܢܘܼܬܼܵܐ ܕܠܸܒܵܐ : ܕܫܲܦܝܼܪ ܗ̄ܘ̣ ܘܲܕܼܦܘܼܪܫܵܢܵܐ ܕܝܼܕܲܥܬܼܵܐ . ܘܐܝܼܬܼ ܐ̄ܚܪܹܢܵܐ ܕܦܲܟܿܝܼܗ ܗ̄ܘ̣ ܘܲܕܼܤܲܟܼܠܘܼܬܼܵܐ : ܘܬܘܼܟܼܠܵܢܵܐ ܗ̄ܘ̣ ܕܲܓܵܠܵܐ ܀ ܕܐ̄ܢܵܫ ܡܲܢ ܗܵܟܹܝܠ ܕܠܲܓܼܡܵܪ ܠܵܐ ܪܡܸܐ ܠܹܗ ܕܡܸܕܸܡ ܡ̣ܢ ܗܵܠܹܝܢ ܥܵܒܼܘܿܪ̈ܝܵܬܼܵܐ : ܘܠܹܠܲܝ ܐܝܼܡܵܡ ܠܲܥܒܼܵܕܼܵܘ̈ܗܝ ܕܐܲܠܵܗܵܐ ܝܑܼܗܝܼܒܼܵܐ ܢܲܦܫܹܗ : ܘܠܵܐ ܝܲܨܝܼܦ ܕܡܸܕܸܡ ܥ̇ܒܼܵܕܼܵܐ ܕܥܵܠܡܵܐ ܗܵܢܵܐ : ܡܸܛܠ ܒܛܝܼܠܘܼܬܹܗ ܤܲܓܝܼܐܬܼܵܐ ܕܥܲܠ ܡܝܲܬܿܪܘܼܬܼܵܐ : ܘܲܫܩܝܼܠ ܨܸܦܬܼܵܐ ܟ̱ܠܵܗ̇ ܕܗܵܢܹܝܢ ܐܲܠܵܗܝܵ̈ܬܼܵܐ . ܘܡܸܛܠ ܗܵܕܹܐ ܢܲܗܡܸܐ ܠܹܗ ܡ̣ܢ ܕܠܲܡܛܲܝܵܒܼܘܼ ܠܒܼܘܼܫܵܐ ܐܵܘ ܤܲܝܒܵܪܬܵܐ : ܐܵܘ ܠܡܲܬܼܩܵܢܘܼ ܘܠܲܡܛܲܝܒܼܘܼ ܕܘܼܟܿܬܼܵܐ ܠܤܸܬܵܪܹܗ ܘܫܲܪܟܵܐ : ܘܢܸܬܿܬܿܟܸܠ ܥܲܠ ܐܲܠܵܗܵܐ ܕܗ̤ܘ ܡܛܲܝܸܒܼ ܠܙܲܒܼܢܹܗ ܟܠܡܸܕܸܡ ܕܡܸܬܼܒܿܥܸܐ ܠܹܗ : ܘܝܵܨܹ̇ܦ ܕܝܼܠܹܗ . ܗܵܢܵܐ ܚܲܬܿܝܼܬܼܵܐܝܼܬܼ ܬܘܼܟܼܠܵܢܵܐ ܗ̄ܘ̣ ܕܲܫܪܵܪܵܐ : ܘܬܼܘܼܟܼܠܵܢܵܐ ܗ̄ܘ̣ ܕܚܸܟܼܡ̱ܬܼܵܐ . ܘܐܲܝܟܼ ܕܒܲܫܪܵܪܵܐ : ܐܵܦ ܫܲܦܝܼܪ ܠܹܗ ܠܗܵܢܵܐ ܟܲܕܼ pb. 100 ܢܸܬܿܬܿܟܸܠ ܥܲܠ ܐܲܠܵܗܵܐ : ܡܸܛܠ ܕܦܵܠܚܹܗ ܗ̄ܘ̣ . ܘܡܲܪ̈ܢܝܵܬܼܵܐ ܕܝܼܠܹܗ ܛܥܝܼܢ : ܘܝܘܼܩܪܵܐ ܕܲܥܒܼܵܕܼܵܘ̈ܗܝ ܫܩܝܼܠ : ܕܠܵܐ ܡܲܗܡܝܵܢܘܼܬܼܵܐ ܕܥܸܠ̈ܠܵܬܼܵܐ . ܘܐܵܦ ܠܹܗ : ܘܵܠܝܼܬܼܵܐ ܗ̣̄ܝ ܠܲܡܚܵܘܵܝܘܼ ܥܠܵܘܗܝ ܒܛܝܼܠܘܼܬܼܵܐ : ܕܲܦܪܝܼܫܵܐ ܡ̣ܢ ܕܥܲܠ ܫܲܪܟܵܐ ܕܲܒܼܢܲܝ̈ܢܵܫܵܐ : ܕܐܲܚܝܼܕܼ ܒܲܩܢܘܿܡܹܗ ܙܗܝܼܪܵܐܝܼܬܼ ܠܡܸܠܬܹܗ ܕܡܵܪܲܢ ܕܐܸܡ݂ܲܪ : ܕܲܒܼܥܵܘ ܡܲܠܟܿܘܼܬܹܗ ܕܐܲܠܵܗܵܐ ܘܙܲܕܝܼܩܘܼܬܹܗ : ܘܠܵܐ ܬܹܐܨܦܘܼܢ ܕܦܲܓܼܪܵܐ . ܘܟܲܕܼ ܕܗܵܕܹܐ ܬܹܐܨܦܘܼܢ : ܗ̤ܘ ܥܵܠܡܵܐ ܐܲܝܟܼ ܥܲܒܼܕܵܐ ܡܛܲܝܸܒܼ ܠܟܼܘܿܢ ܟܠܡܸܕܸܡ . ܘܐܲܝܟܼ ܕܲܠܡܵܪܵܐ ܡܸܫܬܲܥܒܲܕܼ ܠܡܸܠܲܝ̈ܟܿܘܿܢ ܕܠܵܐ ܦܘܼܫܵܟܼ : ܟܲܕܼ ܠܵܐ ܥܵܨܹ̇ܐ ܠܨܸܒܼܝܵܢܟܼܘܿܢ ܒܡܸܕܸܡ . ܘܒܲܕܓܘܿܢ ܡܸܛܠ ܗܵܝ̇ ܕܠܵܐ ܢܸܒܼܛܲܠ ܡ̣ܢ ܩܵܘܡܹܗ ܐܲܡܝܼܢܵܐ ܕܲܩܕܼܵܡܵܘܗܝ ܒܝܲܕܼ ܥܸܠ̈ܠܵܬܼܵܐ : ܠܵܐ ܝܵܗܹ̇ܒܼ ܢܲܦܫܹܗ ܠܗܵܠܹܝܢ ܕܡܸܛܠ ܦܲܓܼܪܵܐ ܐܵܠ̈ܨܵܢ . ܡܸܛܠ ܕܐܵܦܠܵܐ ܥܲܠ ܐ̄ܚܪ̈ܵܢܝܵܬܼܵܐ ܒܛܝܼܠ ܠܹܗ : ܐܸܠܵܐ ܚܕܼܵܐ ܫܲܘܝܘܼܬܼܵܐ ܕܒܸܛܠܵܢܵܐ ܩܢܸܐ : ܡ̣ܢ ܙܥܘܿܪܵܐ ܘܲܥܕܲܡܵܐ ܠܪܲܒܵܐ : ܕܲܢܝܵܚܵܐ ܐܵܘ ܦܘܼܪܓܵܝܵܐ : ܐܵܘ ܒܸܛܠܵܢܵܐ ܕܲܒܼܗܘܿܢ ܡ̣ܢ ܕܸܚܠܲܬܼ ܐܲܠܵܗܵܐ . ܘܐܵܦ ܗ̤ܘ ܡܸܫܟܲܚ ܬܡܝܼܗܵܐܝܼܬܼ : ܘܟܲܕܼ ܠܵܐ ܩܵܪܹܒܼ ܠܲܚܕܼܵܐ ܡܸܢܗܹܝܢ : ܐܵܘ ܥܵܡܹ̇ܠ ܒܗܹܝܢ ܀ ܐ̄ܚܪܹܢܵܐ ܕܹܝܢ : ܟܲܕܼ ܠܲܓܼܡܵܪ ܛܡܝܼܪ ܠܸܒܹܗ ܒܐܲܪܥܵܐ : ܘܐܲܡܝܼܢܵܐܝܼܬܼ ܥܲܡ ܚܸܘܝܵܐ ܥܲܦܪܵܐ ܐܵܟܹ̇ܠ : ܘܠܵܐ ܒܛܝܼܠ ܠܹܗ ܐܵܦܠܵܐ ܒܲܚܕܼܵܐ ܥܲܠ ܗܵܠܹܝܢ ܕܦܲܐ̈ܝܵܢ ܠܐܲܠܵܗܵܐ : ܘܲܒܼܡܼܠ ܡܸܕܸܡ ܒܗܵܠܹܝܢ ܕܦܲܓܼܪܵܐ ܐܵܥܹ̇ܦܫ : ܘܲܫܪܸܐ ܘܒܲܛܝܼܠ ܐܲܡܝܼܢܵܐܝܼܬܼ ܒܝܲܕܼ ܥܸܢܝܵܢܵܐ ܘܦܘܼܪܓܵܝܵܐ ܘܐܸܤܛܪܹܢܝܵܐ : ܘܐܵܚܹ̇ܕܼ ܥܸ̈ܠܵܠܵܬܼܵܐ ܕܡܸܕܸܡ ܡܸܕܸܡ . ܘܟܲܕܼ ܒܗܵܕܹܐ ܚܒܸܢܵܢܘܼܬܼܵܐ ܘܒܸܛܠܵܢܵܐ ܕܡ̣ܢ ܡܝܲܬܿܪܘܼܬܼܵܐ ܪܡܸܐ : ܒܲܙܒܲܢ ܙܒܲܢ ܟܲܕܼ ܢܸܬܼܐܠܸܨ ܐܵܘ ܢܸܚܤܲܪ ܠܹܗ ܡܸܕܸܡ : ܐܵܘ ܦܹܐܪܵܐ ܕܤܲܟܼܠܘܼܬܼܵܐ ܡܥܝܼܩ ܠܹܗ ܒܲܨܒܼܘܼ : pb. 101 ܐܵܡܲ݁ܪ : ܐܸܬܿܬܿܟܸܠ ܥܲܠ ܐܲܠܵܗܵܐ : ܘܗ̤ܘ ܥܵܒܹ̇ܕܼ ܠܝܼ ܕܠܵܐ ܨܸܦܬܼܵܐ ܘܲܡܢܝܼܚ ܠܝܼ . ܐܘܿ ܤܲܟܼܠܵܐ : ܥܕܲܡܵܐ ܠܗܵܫܵܐ ܠܐܲܠܵܗܵܐ ܠܵܐ ܐܸܬܿܕܟܲܪܬܵܝܗܝ : ܘܲܡܨܲܥܲܪ ܗ̣̄ܘܲܝܬܿ ܠܹܗ ܒܫܲܪܝܘܼܬܼܵܐ ܕܲܥܒܼܵܕܲܝ̈ܟ : ܘܲܫܡܹܗ ܡܸܛܠܵܬܼܵܟܼ ܡܸܬܼܓܲܕܲܦ ܗ̄ܘ̣ܵܐ ܒܹܝܬܼ ܥܲܡܡܹ̈ܐ ܐܲܝܟܼ ܕܲܟܼܬܼܝܼܒܼ . ܘܗܵܫܵܐ ܒܟܼܠܹܗ ܦܘܼܡܵܟܼ ܐܵܡܲ݁ܪ ܐܲܢ̄ܬܿ : ܕܲܬܼܟܼܝܼܠ ܐ̄ܢܵܐ ܥܠܵܘܗܝ ܕܲܡܥܲܕܲܪ ܠܝܼ ܘܝܵܨܹ̇ܦ ܕܝܼܠܝ . ܫܲܦܝܼܪ ܐܸܡ݂ܲܪ ܐܵܦ ܐܲܠܵܗܵܐ ܒܲܢܒܼܝܼܵܐ : ܟܲܕܼ ܡܚܲܤܸܕܼ ܠܕܲܐܝܟܼ ܗܵܠܹܝܢ : ܕܒܼܵܥܹ̇ܝܢ ܠܝܼ ܠܲܡ ܟܠܝܘܿܡ : ܘܨܵܒܹ̇ܝܢ ܠܡܸܕܲܥ ܐܘܼܪ̈ܚܵܬܼܝ . ܐܲܝܟܼ ܥܲܡܵܐ ܕܲܥ̣ܒܲܕܼ ܙܲܕܝܼܩܘܼܬܼܵܐ : ܘܠܵܐ ܫܒܲܩ̣ ܕܝܼܢܵܐ ܕܐܲܠܵܗܹܗ : ܫܵܐܠܹ̇ܝܢ ܠܝܼ ܕܝܼܢܵܐ ܘܙܲܕܝܼܩܘܼܬܼܵܐ . ܡ̣ܢ ܗܵܠܹܝܢ ܐܝܼܬܼܵܘܗܝ ܫܵܛܝܵܐ : ܕܐܵܦܠܵܐ ܒܬܲܪܥܝܼܬܹܗ ܡܸܬܼܩܲܪܲܒܼ ܠܘܵܬܼ ܐܲܠܵܗܵܐ : ܘܒܲܙܒܲܢ ܕܲܟܼܪ̈ܝܼܟܼܵܢ ܠܹܗ ܟܘܿܟܼ̈ܝܵܬܼܵܐ ܕܐܘܼ̈ܠܨܵܢܹܐ : ܡܪܝܼܡ ܐܝܼܕܼܵܘܗܝ ܠܘܵܬܹܗ ܒܬܼܘܼܟܼܠܵܢܵܐ . ܠܗܵܢܵܐ ܙܵܕܹܩ ܕܢܸܬܼܟܵܘܸܐ ܙܲܒܼ̈ܢܵܬܼܵܐ ܤܲܓܿܝܼ̈ܐܵܬܼܵܐ : ܕܡܸܟܵܐ ܘܲܠܗܲܠ ܢܸܬܼܚܲܟܲܡ . ܕܟܲܕܼ ܠܲܝܬܿ ܠܹܗ ܥ̇ܒܼܵܕܼܵܐ ܕܫܵܘܹ̇ܐ ܠܬܼܘܼܟܼܠܵܢܵܐ ܕܥܲܠ ܐܲܠܵܗܵܐ : ܐܸܠܵܐ ܘܐܲܝܟܼ ܕܡ̣ܢ ܥܒܼܵܕܼܵܘ̈ܗܝ ܒܝܼ̈ܫܹܐ ܘܡܲܗܡܝܵܢܘܼܬܼܵܐ ܕܡ̣ܢ ܘܵܠ̈ܝܵܬܼܵܐ ܠܡܲܪܕܘܼܬܼܵܐ ܫܵܘܹ̇ܐ : ܘܲܒܼܪ̈ܲܚܡܹܐ ܛܥܝܼܢ . ܒܢܲܦܫܹܗ ܠܵܐ ܢܸܗܘܸܐ ܡܲܛܥܸܐ : ܘܡܸܬܼܢܫܸܐ ܠܛܲܟܼܤܸܐ ܕܗܘܼܦܵܟܹܗ ܩܲܕܼܡܵܝܵܐ : ܘܐܵܡܲ݁ܪ : ܬܟܼܝܼܠ ܐ̄ܢܵܐ ܒܐܲܠܵܗܵܐ . ܗܵܢܵܐ : ܢܸܬܼܪܕܸܐ . ܕܟܲܕܼ ܠܲܝܬܿ ܠܹܗ ܥ̇ܒܼܵܕܹ̈ܐ ܕܗܲܝܡܵܢܘܼܬܼܵܐ : ܠܵܐ ܢܸܦܫܘܿܛ ܪܸ̈ܓܼܠܵܘܗܝ ܒܒܸܛܠܵܢܵܐ : ܘܐܵܡܲ݁ܪ : ܡܗܲܝܡܸܢ ܐ̄ܢܵܐ ܕܐܲܠܵܗܵܐ ܝܵܗܹ̇ܒܼܠܝܼ ܠܡܹܐܟܲܠ : ܐܲܝܟܼ ܕܒܲܥ̇ܒܼܵܕܼܵܐ ܕܐܲܠܵܗܵܐ ܥܡܝܼܠ . ܐܵܘ ܕܐܵܙܹ̇ܠ ܢܵܦܹ̇ܿܠ ܒܒܹܪܵܐ ܒܥܸܠܲܬܼ ܫܵܛܘܿܪܘܼܬܹܗ : ܘܟܲܕܼ ܟܠ ܟ̱ܠܹܗ ܡ̣ܢ ܩܕܼܵܡ ܗܵܝ̇ ܠܵܐ ܤܠܸܩ̣ ܐܲܠܵܗܵܐ ܥܲܠ ܒܵܠܹܗ : ܗܵܫܵܐ ܐܵܡܲ݁ܪ : ܥܲܠ ܐܲܠܵܗܵܐ ܡܸܬܿܬܿܟܸܠ ܐ̄ܢܵܐ pb. 102 ܕܦܵܪܹܩ ܠܝܼ . ܠܵܐ ܬܸܛܥܸܐ : ܐܘܿ ܤܲܟܼܠܵܐ . ܩܲܕܝܼܡܝܼܢ ܐܸܢܘܿܢ ܥܲܡܠܹ̈ܐ ܕܡܸܛܠ ܐܲܠܵܗܵܐ ܘܕܼܘܼܥܬܼܵܐ ܕܦܘܼܠܚܵܢܹܗ : ܠܬܼܘܼܟܼܠܵܢܵܐ ܕܥܲܠ ܐܲܠܵܗܵܐ . ܡܗܲܝܡܸܢ ܐܲܢ̄ܬܿ ܠܹܗ ܠܐܲܠܵܗܵܐ : ܫܲܦܝܼܪ ܥܵܒܹ̇ܕܼ ܐܲܢ̄ܬܿ . ܒܪܲܡ : ܐܵܦ ܗܲܝܡܵܢܘܼܬܼܵܐ ܬܘܼܒܼ ܥܒܼܵܕܹ̈ܐ ܒܵܥ̇ܝܵܐ . ܘܬܼܟܼܠܵܢܵܐ ܕܒܹܗ : ܤܵܗܕܘܼܬܼܵܐ ܕܬܹܐܪܬܵܐ : ܗܵܝ̇ ܕܡܸܬܼܝܲܠܕܵܐ ܡ̣ܢ ܠܹܐܘܬܼܵܐ ܕܲܡܝܲܬܿܪܘܼܬܼܵܐ . ܗܲܝܡܸܢ ܕܐܲܠܵܗܵܐ ܝܵܨܘܿܦܵܐ ܗ̄ܘ̣ ܕܲܒܼܪܝܼܬܹܗ : ܘܐܵܦ ܡܨܸܐ ܚܹܝܠ ܟܠ . ܐܸܠܵܐ ܠܗܲܝܡܵܢܘܼܬܼܵܟܼ ܐܲܩܸܦ ܥܒܼܵܕܼܵܐ ܕܠܵܚ̇ܡܝܼܢ ܠܵܗ̇ : ܘܗܵܝܕܹܝܢ ܥܵܢܹ̇ܐ ܠܵܟܼ . ܠܵܐ ܬܸܠܒܿܘܿܟܼ ܪܘܼܚܵܐ ܒܚܘܼܦܢܵܟܼ : ܗܵܢܵܘ ܕܹܝܢ : ܗܲܝܡܵܢܘܼܬܼܵܐ ܕܠܵܐ ܤܘܼܥܪ̈ܵܢܹܐ ܀ ܐܸܢ ܐ̄ܢܵܫ ܕܹܝܢ ܠܵܐ ܪܓܼܝܼܫ : ܘܐܵܙܹ̇ܠ ܒܐܘܼܪܚܵܐ ܒܵܗ̇ ܚܲܝܘܬܼܵܐ ܒܝܼܫܬܼܵܐ ܐܵܘ ܐ̄ܢܵܫܵܐ ܩܵܛ̈ܘܿܠܹܐ : ܐܵܘ ܫܲܪܟܵܐ ܕܡܸܕܸܡ ܕܐܲܝܟܼ ܗܵܠܹܝܢ ܟܲܕܼ ܠܵܐ ܝܲܕܲܥ̇ : ܗܵܕܹܐ ܒܛܝܼܠܘܼܬܼܵܐ ܗ̣̄ܝ ܓܵܘܵܢܵܝܬܼܵܐ ܕܐܲܠܵܗܵܐ : ܕܲܟܼܡܵܐ ܙܲܒܼ̈ܢܝܼܢ ܡܲܥܒܲܪ ܡܸܢܹܗ : ܟܲܕܼ ܡܬܲܗܸܐ ܠܹܗ ܒܕܼܘܼܟܿܬܼܵܐ ܕܐܝܼܬܼܵܘܗܝ ܒܝܲܕܼ ܥܸܠ̈ܠܵܬܼܵܐ : ܥܕܲܡܵܐ ܕܥܵܒܼ̇ܕܵܐ ܒܝܼܫܬܼܵܐ : ܐܵܘ ܐ̄ܢܵܫ ܦܵܓܲܥ̇ ܒܹܗ ܘܡܲܗܦܸܟܼ ܠܹܗ . ܘܬܘܼܒܼ : ܗܵܫܵܐ ܚܸܘܝܵܐ ܡܸܕܸܡ ܒܝܼܫܵܐ ܕܲܡܝܼܟܼ ܒܐܘܼܪܚܵܐ : ܘܗ̤ܘ ܠܵܐ ܚܵܙܹ̇ܐ ܠܹܗ . ܘܨܵܒܹ̇ܐ ܐܲܠܵܗܵܐ ܕܠܵܐ ܢܸܬܿܬܿܚܸܕܼ ܒܵܗ̇ ܒܒܼܝܼܫܬܼܵܐ : ܘܡ̣ܢ ܫܹܠܝ ܪܵܡܹ̇ܐ ܩܵܠܵܐ ܪ̈ܲܚܫܵܐ ܗܵܘ̇ : ܐܵܘ ܫܵܒܹ̇ܩ ܘܲܡܫܲܢܸܐ . ܐܵܘ ܪܵܚܹ̇ܫ ܩܕܼܵܡܵܘܗܝ : ܕܢܸܚܙܹܝܘܗܝ ܘܢܸܙܕܗܲܪ . ܘܦܵܪܹܩ ܠܹܗ ܐܲܠܵܗܵܐ : ܘܐܵܦܸܢ ܠܵܐ ܫܵܘܹ̇ܐ : ܡܸܛܠ ܥܸܠ̈ܠܵܬܼܵܐ ܟܲܤ̈ܝܵܬܼܵܐ ܕܗ̤ܘ ܒܲܠܚܘܿܕܼܵܘܗܝ ܝܵܕܲܥ̇ . ܘܝܲܬܿܝܼܪܵܐܝܼܬܼ : ܡܸܛܠ ܪ̈ܲܚܡܵܘܗܝ . ܘܬܼܘܼܒܼ ܐܝܼܬܼ ܐܸܡܲܬܼܝ : ܕܒܲܝܬܼܵܐ ܡܸܕܸܡ ܐܵܘ ܐܸܤܬܼܵܐ ܐܵܘ ܟܹܐܦܵܐ ܩܲܪܝܼܒܼ ܠܡܸܦܲܠ : ܐܵܘ ܠܡܸܫܬܿܪܵܥܘܼ ܡ̣ܢ ܕܘܼܟܿܬܹܗ : ܘܠܲܡܸܚܲܬܼ ܒܚܹܐܦܵܐ : ܘܝܲܬܿܝܼܒܼܝܼܢ pb. 103 ܬܲܡܵܢ ܐܵܢܵܫܵܐ ܟܡܵܐ ܕܗ̤ܘ . ܘܦܵܩܹ̇ܕܼ ܐܲܠܵܗܵܐ ܠܡܲܠܲܟܼܵܐ : ܘܲܡܬܲܗܸܐ ܠܤܘܼܥܪܵܢܵܐ ܘܠܵܒܹ̇ܟܼ ܠܹܗ : ܥܕܲܡܵܐ ܕܩܵܝ̇ܡܝܼܢ ܡ̣ܢ ܬܲܡܵܢ . ܟܲܕܼ ܒܥܸܠܬܼܵܐ ܡܸܕܸܡ ܡܲܦܸܩ ܠܗܘܿܢ : ܐܲܝܟܲܢܵܐ ܕܐܵܦܠܵܐ ܚܲܕܼ ܢܸܫܬܿܚܲܪ ܬܚܘܿܬܼܵܘܗܝ . ܘܡܵܐ ܕܲܢܦܲܩ̣ܘ : ܒܵܗ̇ ܒܫܵܥܬܼܵܐ ܢܵܦܹ̇ܠ . ܘܐܸܢ ܢܸܓܼܕܲܫ ܘܢܸܬܿܬܿܚܸܕܼ ܐ̄ܢܵܫ ܡܸܢܗܘܿܢ ܬܚܘܿܬܼܵܘܗܝ : ܡܸܕܸܡ ܢܸܟܼܝܵܢܵܐ ܠܵܐ ܗܵܘܹ̇ܐ ܒܹܗ . ܟܲܕܼ ܒܗܵܕܹܐ : ܠܪܲܒܿܘܼܬܼ ܚܲܝܠܵܐ ܕܝܼܠܹܗ ܨܵܒܹ̇ܐ ܕܢܵܘܕܲܥ . ܗܵܠܹܝܢ ܘܕܲܐܝܟܼ ܗܵܠܹܝܢ : ܒܛܝܠܘܼܬܼܵܐ ܗ̣̄ܝ ܓܵܘܵܢܵܝܬܼܵܐ . ܙܲܕܝܼܩܵܐ ܕܹܝܢ ܠܗܵܕܹܐ ܛܲܝܒܿܘܼܬܼܵܐ : ܐܲܡܝܼܢܵܐܝܼܬܼ ܩܢܸܐ ܠܵܗ̇ . ܘܝܼܚܝܼܕܼܵܐܝܼܬܼ : ܘܠܵܘ ܓܵܘܢܵܐܝܼܬܼ . ܠܫܲܪܟܵܐ ܕܹܝܢ ܐ̄ܚܪܵܢܹܐ : ܒܦܵܪܘܿܫܘܼܬܼܵܐ ܦ̣ܩܲܕܼ ܠܗܘܿܢ ܐܲܠܵܗܵܐ ܕܲܢܕܲܒܿܘܼܢ ܢܲܦܫܗܘܿܢ : ܘܝܼܕܲܥܬܼܵܐ ܢܡܲܙܓܼܘܼܢ ܥܲܡ ܒܛܝܼܠܘܼܬܹܗ ܕܐܲܠܵܗܵܐ ܒܨܸܒܼ̈ܘܵܬܼܗܘܿܢ . ܙܲܕܝܼܩܵܐ ܕܹܝܢ ܠܗܵܕܹܐ ܝܑܼܕܲܥܬܼܵܐ : ܠܲܡܕܲܒܵܪܘܼ ܒܵܗ̇ ܨܸܒܼ̈ܘܵܬܹܗ : ܠܵܐ ܒܵܥܹ̇ܐ ܠܵܗ̇ . ܩܢܸܐ ܠܹܗ ܕܹܝܢ ܚܠܵܦ ܗܵܕܹܐ ܝܑܼܕܲܥܬܼܵܐ : ܗܲܝܡܵܢܘܼܬܼܵܐ : ܕܒܼܵܗ̇ ܚܵܤܹ̇ܢ ܚܸܤ̈ܢܹܐ ܡܪ̈ܝܼܕܹܐ . ܘܡ̣ܢ ܡܸܕܸܡ ܕܐܲܝܟܼ ܗܵܠܹܝܢ ܕܲܡܢܲܝܢܲܢ ܠܵܐ ܩܵܢܹ̇ܛ : ܐܲܝܟܼ ܕܲܟܼܬܼܝܼܒܼ . ܕܙܲܕܝܼܩܵܐ : ܐܲܝܟܼ ܐܲܪܝܵܐ ܬܟܼܝܼܠ : ܘܥܲܠ ܟܠܡܸܕܸܡ ܡܲܡܪܲܚ ܒܗܲܝܡܵܢܘܼܬܼܵܐ . ܠܵܘ ܐܲܝܟܼ ܕܲܡܢܲܤܸܐ ܠܐܲܠܵܗܵܐ : ܐܸܠܵܐ ܐܲܝܟܼ ܐܲܚܝܼܕܼ ܬܘܼܟܼܠܵܢܵܐ ܕܝܼܠܹܗ : ܘܐܲܝܟܼ ܡܙܲܝܢܵܐ ܘܠܲܒܵܫܵܐ ܚܲܤܝܼܢܵܐ ܕܲܒܼܚܲܝܠܹܗ ܕܪܘܼܚܵܐ . ܘܥܲܠ ܤܲܓܝܼܐܘܼܬܼ ܝܲܨܝܼܦܘܼܬܹܗ ܐܲܡܝܼܢܬܼܵܐ ܕܲܥܠܵܘܗܝ : ܐܵܦ ܐܲܠܵܗܵܐ ܗܵܟܲܢܵܐ ܐܸܡ݂ܲܪ : ܕܥܲܡܹܗ ܐ̄ܢܵܐ ܒܐܘܼܠܨܵܢܵܐ : ܘܬܹܥܲܫܢܝܼܘܗܝ ܘܐܹܝܲܩܪܝܼܘܗܝ . ܘܢܘܼܓܼܪܵܐ ܕܝܵܘ̈ܡܵܬܼܵܐ ܐܹܤܲܒܿܥܝܼܘܗܝ : ܘܐܹܚܵܘܹܝܘܗܝ ܦܘܼܪܩܵܢܝ . ܐܲܝܢܵܐ pb. 104 ܕܢܲܫܝܼܫ ܒܲܥܒܼܵܕܼܵܘ̈ܗܝ ܘܲܪܦܸܐ : ܐܵܘ ܡܲܗܡܝܵܢ : ܐܵܘ ܒܝܼܫܝܼܢ ܤܘܼܥܪ̈ܵܢܵܘܗܝ : ܗܵܢܵܐ ܤܲܒܼܪܵܐ ܕܢܸܗܘܸܐ ܠܹܗ ܠܵܐ ܡܸܫܟܿܚܵܐ . ܐܸܠܵܐ ܠܐܲܝܢܵܐ ܕܐܲܡܝܼܢ ܠܘܵܬܼ ܐܲܠܵܗܵܐ ܒܟܼܠܡܸܕܸܡ : ܘܩܲܪܝܼܒܼܵܐ ܕܝܼܠܹܗ ܐܝܼܬܼܵܘܗܝ ܒܝܲܕܼ ܫܲܦܝܼܪ̈ܵܬܼܵܐ ܕܲܥ̇ܒܼܵܕܹܗ : ܘܲܡܬܲܚ̣ ܚܝܵܪܵܐ ܕܠܸܒܹܗ ܠܛܲܝܒܘܼܬܹܗ ܐܲܡܝܼܢܵܐܝܼܬܼ : ܐܲܝܟܼ ܕܐܸܡ݂ܲܪ ܕܵܘܝܼܕ : ܓܵܙ̣ ܥܲܝ̈ܢܲܝ ܟܲܕܼ ܡܤܲܟܸܐ ܐ̄ܢܵܐ ܠܐܲܠܵܗܵܝ . ܐܝܼܬܼ ܬܘܼܟܼܠܵܢܵܐ ܕܥܲܠ ܐܲܠܵܗܵܐ ܒܗܲܝܡܵܢܘܼܬܼܵܐ ܕܠܸܒܵܐ : ܕܫܲܦܝܼܪ ܗ̄ܘ̣ ܘܲܕܼܦܘܼܪܫܵܢܵܐ ܕܝܼܕܲܥܬܼܵܐ . ܘܐܝܼܬܼ ܐ̄ܚܪܹܢܵܐ ܕܦܲܟܿܝܼܗ ܗ̄ܘ̣ ܘܲܕܼܤܲܟܼܠܘܼܬܼܵܐ : ܘܬܘܼܟܼܠܵܢܵܐ ܗ̄ܘ̣ ܕܲܓܵܠܵܐ ܀ ܕܐ̄ܢܵܫ ܡܲܢ ܗܵܟܹܝܠ ܕܠܲܓܼܡܵܪ ܠܵܐ ܪܡܸܐ ܠܹܗ ܕܡܸܕܸܡ ܡ̣ܢ ܗܵܠܹܝܢ ܥܵܒܼܘܿܪ̈ܝܵܬܼܵܐ : ܘܠܹܠܲܝ ܐܝܼܡܵܡ ܠܲܥܒܼܵܕܼܵܘ̈ܗܝ ܕܐܲܠܵܗܵܐ ܝܑܼܗܝܼܒܼܵܐ ܢܲܦܫܹܗ : ܘܠܵܐ ܝܲܨܝܼܦ ܕܡܸܕܸܡ ܥ̇ܒܼܵܕܼܵܐ ܕܥܵܠܡܵܐ ܗܵܢܵܐ : ܡܸܛܠ ܒܛܝܼܠܘܼܬܹܗ ܤܲܓܝܼܐܬܼܵܐ ܕܥܲܠ ܡܝܲܬܿܪܘܼܬܼܵܐ : ܘܲܫܩܝܼܠ ܨܸܦܬܼܵܐ ܟ̱ܠܵܗ̇ ܕܗܵܢܹܝܢ ܐܲܠܵܗܝܵ̈ܬܼܵܐ . ܘܡܸܛܠ ܗܵܕܹܐ ܢܲܗܡܸܐ ܠܹܗ ܡ̣ܢ ܕܠܲܡܛܲܝܵܒܼܘܼ ܠܒܼܘܼܫܵܐ ܐܵܘ ܤܲܝܒܵܪܬܵܐ : ܐܵܘ ܠܡܲܬܼܩܵܢܘܼ ܘܠܲܡܛܲܝܒܼܘܼ ܕܘܼܟܿܬܼܵܐ ܠܤܸܬܵܪܹܗ ܘܫܲܪܟܵܐ : ܘܢܸܬܿܬܿܟܸܠ ܥܲܠ ܐܲܠܵܗܵܐ ܕܗ̤ܘ ܡܛܲܝܸܒܼ ܠܙܲܒܼܢܹܗ ܟܠܡܸܕܸܡ ܕܡܸܬܼܒܿܥܸܐ ܠܹܗ : ܘܝܵܨܹ̇ܦ ܕܝܼܠܹܗ . ܗܵܢܵܐ ܚܲܬܿܝܼܬܼܵܐܝܼܬܼ ܬܘܼܟܼܠܵܢܵܐ ܗ̄ܘ̣ ܕܲܫܪܵܪܵܐ : ܘܬܼܘܼܟܼܠܵܢܵܐ ܗ̄ܘ̣ ܕܚܸܟܼܡ̱ܬܼܵܐ . ܘܐܲܝܟܼ ܕܒܲܫܪܵܪܵܐ : ܐܵܦ ܫܲܦܝܼܪ ܠܹܗ ܠܗܵܢܵܐ ܟܲܕܼ  pb. 100  ܢܸܬܿܬܿܟܸܠ ܥܲܠ ܐܲܠܵܗܵܐ : ܡܸܛܠ ܕܦܵܠܚܹܗ ܗ̄ܘ̣ . ܘܡܲܪ̈ܢܝܵܬܼܵܐ ܕܝܼܠܹܗ ܛܥܝܼܢ : ܘܝܘܼܩܪܵܐ ܕܲܥܒܼܵܕܼܵܘ̈ܗܝ ܫܩܝܼܠ : ܕܠܵܐ ܡܲܗܡܝܵܢܘܼܬܼܵܐ ܕܥܸܠ̈ܠܵܬܼܵܐ . ܘܐܵܦ ܠܹܗ : ܘܵܠܝܼܬܼܵܐ ܗ̣̄ܝ ܠܲܡܚܵܘܵܝܘܼ ܥܠܵܘܗܝ ܒܛܝܼܠܘܼܬܼܵܐ : ܕܲܦܪܝܼܫܵܐ ܡ̣ܢ ܕܥܲܠ ܫܲܪܟܵܐ ܕܲܒܼܢܲܝ̈ܢܵܫܵܐ : ܕܐܲܚܝܼܕܼ ܒܲܩܢܘܿܡܹܗ ܙܗܝܼܪܵܐܝܼܬܼ ܠܡܸܠܬܹܗ ܕܡܵܪܲܢ ܕܐܸܡ݂ܲܪ : ܕܲܒܼܥܵܘ ܡܲܠܟܿܘܼܬܹܗ ܕܐܲܠܵܗܵܐ ܘܙܲܕܝܼܩܘܼܬܹܗ : ܘܠܵܐ ܬܹܐܨܦܘܼܢ ܕܦܲܓܼܪܵܐ . ܘܟܲܕܼ ܕܗܵܕܹܐ ܬܹܐܨܦܘܼܢ : ܗ̤ܘ ܥܵܠܡܵܐ ܐܲܝܟܼ ܥܲܒܼܕܵܐ ܡܛܲܝܸܒܼ ܠܟܼܘܿܢ ܟܠܡܸܕܸܡ . ܘܐܲܝܟܼ ܕܲܠܡܵܪܵܐ ܡܸܫܬܲܥܒܲܕܼ ܠܡܸܠܲܝ̈ܟܿܘܿܢ ܕܠܵܐ ܦܘܼܫܵܟܼ : ܟܲܕܼ ܠܵܐ ܥܵܨܹ̇ܐ ܠܨܸܒܼܝܵܢܟܼܘܿܢ ܒܡܸܕܸܡ . ܘܒܲܕܓܘܿܢ ܡܸܛܠ ܗܵܝ̇ ܕܠܵܐ ܢܸܒܼܛܲܠ ܡ̣ܢ ܩܵܘܡܹܗ ܐܲܡܝܼܢܵܐ ܕܲܩܕܼܵܡܵܘܗܝ ܒܝܲܕܼ ܥܸܠ̈ܠܵܬܼܵܐ : ܠܵܐ ܝܵܗܹ̇ܒܼ ܢܲܦܫܹܗ ܠܗܵܠܹܝܢ ܕܡܸܛܠ ܦܲܓܼܪܵܐ ܐܵܠ̈ܨܵܢ . ܡܸܛܠ ܕܐܵܦܠܵܐ ܥܲܠ ܐ̄ܚܪ̈ܵܢܝܵܬܼܵܐ ܒܛܝܼܠ ܠܹܗ : ܐܸܠܵܐ ܚܕܼܵܐ ܫܲܘܝܘܼܬܼܵܐ ܕܒܸܛܠܵܢܵܐ ܩܢܸܐ : ܡ̣ܢ ܙܥܘܿܪܵܐ ܘܲܥܕܲܡܵܐ ܠܪܲܒܵܐ : ܕܲܢܝܵܚܵܐ ܐܵܘ ܦܘܼܪܓܵܝܵܐ : ܐܵܘ ܒܸܛܠܵܢܵܐ ܕܲܒܼܗܘܿܢ ܡ̣ܢ ܕܸܚܠܲܬܼ ܐܲܠܵܗܵܐ . ܘܐܵܦ ܗ̤ܘ ܡܸܫܟܲܚ ܬܡܝܼܗܵܐܝܼܬܼ : ܘܟܲܕܼ ܠܵܐ ܩܵܪܹܒܼ ܠܲܚܕܼܵܐ ܡܸܢܗܹܝܢ : ܐܵܘ ܥܵܡܹ̇ܠ ܒܗܹܝܢ ܀ ܐ̄ܚܪܹܢܵܐ ܕܹܝܢ : ܟܲܕܼ ܠܲܓܼܡܵܪ ܛܡܝܼܪ ܠܸܒܹܗ ܒܐܲܪܥܵܐ : ܘܐܲܡܝܼܢܵܐܝܼܬܼ ܥܲܡ ܚܸܘܝܵܐ ܥܲܦܪܵܐ ܐܵܟܹ̇ܠ : ܘܠܵܐ ܒܛܝܼܠ ܠܹܗ ܐܵܦܠܵܐ ܒܲܚܕܼܵܐ ܥܲܠ ܗܵܠܹܝܢ ܕܦܲܐ̈ܝܵܢ ܠܐܲܠܵܗܵܐ : ܘܲܒܼܡܼܠ ܡܸܕܸܡ ܒܗܵܠܹܝܢ ܕܦܲܓܼܪܵܐ ܐܵܥܹ̇ܦܫ : ܘܲܫܪܸܐ ܘܒܲܛܝܼܠ ܐܲܡܝܼܢܵܐܝܼܬܼ ܒܝܲܕܼ ܥܸܢܝܵܢܵܐ ܘܦܘܼܪܓܵܝܵܐ ܘܐܸܤܛܪܹܢܝܵܐ : ܘܐܵܚܹ̇ܕܼ ܥܸ̈ܠܵܠܵܬܼܵܐ ܕܡܸܕܸܡ ܡܸܕܸܡ . ܘܟܲܕܼ ܒܗܵܕܹܐ ܚܒܸܢܵܢܘܼܬܼܵܐ ܘܒܸܛܠܵܢܵܐ ܕܡ̣ܢ ܡܝܲܬܿܪܘܼܬܼܵܐ ܪܡܸܐ : ܒܲܙܒܲܢ ܙܒܲܢ ܟܲܕܼ ܢܸܬܼܐܠܸܨ ܐܵܘ ܢܸܚܤܲܪ ܠܹܗ ܡܸܕܸܡ : ܐܵܘ ܦܹܐܪܵܐ ܕܤܲܟܼܠܘܼܬܼܵܐ ܡܥܝܼܩ ܠܹܗ ܒܲܨܒܼܘܼ :  pb. 101  ܐܵܡܲ݁ܪ : ܐܸܬܿܬܿܟܸܠ ܥܲܠ ܐܲܠܵܗܵܐ : ܘܗ̤ܘ ܥܵܒܹ̇ܕܼ ܠܝܼ ܕܠܵܐ ܨܸܦܬܼܵܐ ܘܲܡܢܝܼܚ ܠܝܼ . ܐܘܿ ܤܲܟܼܠܵܐ : ܥܕܲܡܵܐ ܠܗܵܫܵܐ ܠܐܲܠܵܗܵܐ ܠܵܐ ܐܸܬܿܕܟܲܪܬܵܝܗܝ : ܘܲܡܨܲܥܲܪ ܗ̣̄ܘܲܝܬܿ ܠܹܗ ܒܫܲܪܝܘܼܬܼܵܐ ܕܲܥܒܼܵܕܲܝ̈ܟ : ܘܲܫܡܹܗ ܡܸܛܠܵܬܼܵܟܼ ܡܸܬܼܓܲܕܲܦ ܗ̄ܘ̣ܵܐ ܒܹܝܬܼ ܥܲܡܡܹ̈ܐ ܐܲܝܟܼ ܕܲܟܼܬܼܝܼܒܼ . ܘܗܵܫܵܐ ܒܟܼܠܹܗ ܦܘܼܡܵܟܼ ܐܵܡܲ݁ܪ ܐܲܢ̄ܬܿ : ܕܲܬܼܟܼܝܼܠ ܐ̄ܢܵܐ ܥܠܵܘܗܝ ܕܲܡܥܲܕܲܪ ܠܝܼ ܘܝܵܨܹ̇ܦ ܕܝܼܠܝ . ܫܲܦܝܼܪ ܐܸܡ݂ܲܪ ܐܵܦ ܐܲܠܵܗܵܐ ܒܲܢܒܼܝܼܵܐ : ܟܲܕܼ ܡܚܲܤܸܕܼ ܠܕܲܐܝܟܼ ܗܵܠܹܝܢ : ܕܒܼܵܥܹ̇ܝܢ ܠܝܼ ܠܲܡ ܟܠܝܘܿܡ : ܘܨܵܒܹ̇ܝܢ ܠܡܸܕܲܥ ܐܘܼܪ̈ܚܵܬܼܝ . ܐܲܝܟܼ ܥܲܡܵܐ ܕܲܥ̣ܒܲܕܼ ܙܲܕܝܼܩܘܼܬܼܵܐ : ܘܠܵܐ ܫܒܲܩ̣ ܕܝܼܢܵܐ ܕܐܲܠܵܗܹܗ : ܫܵܐܠܹ̇ܝܢ ܠܝܼ ܕܝܼܢܵܐ ܘܙܲܕܝܼܩܘܼܬܼܵܐ . ܡ̣ܢ ܗܵܠܹܝܢ ܐܝܼܬܼܵܘܗܝ ܫܵܛܝܵܐ : ܕܐܵܦܠܵܐ ܒܬܲܪܥܝܼܬܹܗ ܡܸܬܼܩܲܪܲܒܼ ܠܘܵܬܼ ܐܲܠܵܗܵܐ : ܘܒܲܙܒܲܢ ܕܲܟܼܪ̈ܝܼܟܼܵܢ ܠܹܗ ܟܘܿܟܼ̈ܝܵܬܼܵܐ ܕܐܘܼ̈ܠܨܵܢܹܐ : ܡܪܝܼܡ ܐܝܼܕܼܵܘܗܝ ܠܘܵܬܹܗ ܒܬܼܘܼܟܼܠܵܢܵܐ . ܠܗܵܢܵܐ ܙܵܕܹܩ ܕܢܸܬܼܟܵܘܸܐ ܙܲܒܼ̈ܢܵܬܼܵܐ ܤܲܓܿܝܼ̈ܐܵܬܼܵܐ : ܕܡܸܟܵܐ ܘܲܠܗܲܠ ܢܸܬܼܚܲܟܲܡ . ܕܟܲܕܼ ܠܲܝܬܿ ܠܹܗ ܥ̇ܒܼܵܕܼܵܐ ܕܫܵܘܹ̇ܐ ܠܬܼܘܼܟܼܠܵܢܵܐ ܕܥܲܠ ܐܲܠܵܗܵܐ : ܐܸܠܵܐ ܘܐܲܝܟܼ ܕܡ̣ܢ ܥܒܼܵܕܼܵܘ̈ܗܝ ܒܝܼ̈ܫܹܐ ܘܡܲܗܡܝܵܢܘܼܬܼܵܐ ܕܡ̣ܢ ܘܵܠ̈ܝܵܬܼܵܐ ܠܡܲܪܕܘܼܬܼܵܐ ܫܵܘܹ̇ܐ : ܘܲܒܼܪ̈ܲܚܡܹܐ ܛܥܝܼܢ . ܒܢܲܦܫܹܗ ܠܵܐ ܢܸܗܘܸܐ ܡܲܛܥܸܐ : ܘܡܸܬܼܢܫܸܐ ܠܛܲܟܼܤܸܐ ܕܗܘܼܦܵܟܹܗ ܩܲܕܼܡܵܝܵܐ : ܘܐܵܡܲ݁ܪ : ܬܟܼܝܼܠ ܐ̄ܢܵܐ ܒܐܲܠܵܗܵܐ . ܗܵܢܵܐ : ܢܸܬܼܪܕܸܐ . ܕܟܲܕܼ ܠܲܝܬܿ ܠܹܗ ܥ̇ܒܼܵܕܹ̈ܐ ܕܗܲܝܡܵܢܘܼܬܼܵܐ : ܠܵܐ ܢܸܦܫܘܿܛ ܪܸ̈ܓܼܠܵܘܗܝ ܒܒܸܛܠܵܢܵܐ : ܘܐܵܡܲ݁ܪ : ܡܗܲܝܡܸܢ ܐ̄ܢܵܐ ܕܐܲܠܵܗܵܐ ܝܵܗܹ̇ܒܼܠܝܼ ܠܡܹܐܟܲܠ : ܐܲܝܟܼ ܕܒܲܥ̇ܒܼܵܕܼܵܐ ܕܐܲܠܵܗܵܐ ܥܡܝܼܠ . ܐܵܘ ܕܐܵܙܹ̇ܠ ܢܵܦܹ̇ܿܠ ܒܒܹܪܵܐ ܒܥܸܠܲܬܼ ܫܵܛܘܿܪܘܼܬܹܗ : ܘܟܲܕܼ ܟܠ ܟ̱ܠܹܗ ܡ̣ܢ ܩܕܼܵܡ ܗܵܝ̇ ܠܵܐ ܤܠܸܩ̣ ܐܲܠܵܗܵܐ ܥܲܠ ܒܵܠܹܗ : ܗܵܫܵܐ ܐܵܡܲ݁ܪ : ܥܲܠ ܐܲܠܵܗܵܐ ܡܸܬܿܬܿܟܸܠ ܐ̄ܢܵܐ  pb. 102  ܕܦܵܪܹܩ ܠܝܼ . ܠܵܐ ܬܸܛܥܸܐ : ܐܘܿ ܤܲܟܼܠܵܐ . ܩܲܕܝܼܡܝܼܢ ܐܸܢܘܿܢ ܥܲܡܠܹ̈ܐ ܕܡܸܛܠ ܐܲܠܵܗܵܐ ܘܕܼܘܼܥܬܼܵܐ ܕܦܘܼܠܚܵܢܹܗ : ܠܬܼܘܼܟܼܠܵܢܵܐ ܕܥܲܠ ܐܲܠܵܗܵܐ . ܡܗܲܝܡܸܢ ܐܲܢ̄ܬܿ ܠܹܗ ܠܐܲܠܵܗܵܐ : ܫܲܦܝܼܪ ܥܵܒܹ̇ܕܼ ܐܲܢ̄ܬܿ . ܒܪܲܡ : ܐܵܦ ܗܲܝܡܵܢܘܼܬܼܵܐ ܬܘܼܒܼ ܥܒܼܵܕܹ̈ܐ ܒܵܥ̇ܝܵܐ . ܘܬܼܟܼܠܵܢܵܐ ܕܒܹܗ : ܤܵܗܕܘܼܬܼܵܐ ܕܬܹܐܪܬܵܐ : ܗܵܝ̇ ܕܡܸܬܼܝܲܠܕܵܐ ܡ̣ܢ ܠܹܐܘܬܼܵܐ ܕܲܡܝܲܬܿܪܘܼܬܼܵܐ . ܗܲܝܡܸܢ ܕܐܲܠܵܗܵܐ ܝܵܨܘܿܦܵܐ ܗ̄ܘ̣ ܕܲܒܼܪܝܼܬܹܗ : ܘܐܵܦ ܡܨܸܐ ܚܹܝܠ ܟܠ . ܐܸܠܵܐ ܠܗܲܝܡܵܢܘܼܬܼܵܟܼ ܐܲܩܸܦ ܥܒܼܵܕܼܵܐ ܕܠܵܚ̇ܡܝܼܢ ܠܵܗ̇ : ܘܗܵܝܕܹܝܢ ܥܵܢܹ̇ܐ ܠܵܟܼ . ܠܵܐ ܬܸܠܒܿܘܿܟܼ ܪܘܼܚܵܐ ܒܚܘܼܦܢܵܟܼ : ܗܵܢܵܘ ܕܹܝܢ : ܗܲܝܡܵܢܘܼܬܼܵܐ ܕܠܵܐ ܤܘܼܥܪ̈ܵܢܹܐ ܀ ܐܸܢ ܐ̄ܢܵܫ ܕܹܝܢ ܠܵܐ ܪܓܼܝܼܫ : ܘܐܵܙܹ̇ܠ ܒܐܘܼܪܚܵܐ ܒܵܗ̇ ܚܲܝܘܬܼܵܐ ܒܝܼܫܬܼܵܐ ܐܵܘ ܐ̄ܢܵܫܵܐ ܩܵܛ̈ܘܿܠܹܐ : ܐܵܘ ܫܲܪܟܵܐ ܕܡܸܕܸܡ ܕܐܲܝܟܼ ܗܵܠܹܝܢ ܟܲܕܼ ܠܵܐ ܝܲܕܲܥ̇ : ܗܵܕܹܐ ܒܛܝܼܠܘܼܬܼܵܐ ܗ̣̄ܝ ܓܵܘܵܢܵܝܬܼܵܐ ܕܐܲܠܵܗܵܐ : ܕܲܟܼܡܵܐ ܙܲܒܼ̈ܢܝܼܢ ܡܲܥܒܲܪ ܡܸܢܹܗ : ܟܲܕܼ ܡܬܲܗܸܐ ܠܹܗ ܒܕܼܘܼܟܿܬܼܵܐ ܕܐܝܼܬܼܵܘܗܝ ܒܝܲܕܼ ܥܸܠ̈ܠܵܬܼܵܐ : ܥܕܲܡܵܐ ܕܥܵܒܼ̇ܕܵܐ ܒܝܼܫܬܼܵܐ : ܐܵܘ ܐ̄ܢܵܫ ܦܵܓܲܥ̇ ܒܹܗ ܘܡܲܗܦܸܟܼ ܠܹܗ . ܘܬܘܼܒܼ : ܗܵܫܵܐ ܚܸܘܝܵܐ ܡܸܕܸܡ ܒܝܼܫܵܐ ܕܲܡܝܼܟܼ ܒܐܘܼܪܚܵܐ : ܘܗ̤ܘ ܠܵܐ ܚܵܙܹ̇ܐ ܠܹܗ . ܘܨܵܒܹ̇ܐ ܐܲܠܵܗܵܐ ܕܠܵܐ ܢܸܬܿܬܿܚܸܕܼ ܒܵܗ̇ ܒܒܼܝܼܫܬܼܵܐ : ܘܡ̣ܢ ܫܹܠܝ ܪܵܡܹ̇ܐ ܩܵܠܵܐ ܪ̈ܲܚܫܵܐ ܗܵܘ̇ : ܐܵܘ ܫܵܒܹ̇ܩ ܘܲܡܫܲܢܸܐ . ܐܵܘ ܪܵܚܹ̇ܫ ܩܕܼܵܡܵܘܗܝ : ܕܢܸܚܙܹܝܘܗܝ ܘܢܸܙܕܗܲܪ . ܘܦܵܪܹܩ ܠܹܗ ܐܲܠܵܗܵܐ : ܘܐܵܦܸܢ ܠܵܐ ܫܵܘܹ̇ܐ : ܡܸܛܠ ܥܸܠ̈ܠܵܬܼܵܐ ܟܲܤ̈ܝܵܬܼܵܐ ܕܗ̤ܘ ܒܲܠܚܘܿܕܼܵܘܗܝ ܝܵܕܲܥ̇ . ܘܝܲܬܿܝܼܪܵܐܝܼܬܼ : ܡܸܛܠ ܪ̈ܲܚܡܵܘܗܝ . ܘܬܼܘܼܒܼ ܐܝܼܬܼ ܐܸܡܲܬܼܝ : ܕܒܲܝܬܼܵܐ ܡܸܕܸܡ ܐܵܘ ܐܸܤܬܼܵܐ ܐܵܘ ܟܹܐܦܵܐ ܩܲܪܝܼܒܼ ܠܡܸܦܲܠ : ܐܵܘ ܠܡܸܫܬܿܪܵܥܘܼ ܡ̣ܢ ܕܘܼܟܿܬܹܗ : ܘܠܲܡܸܚܲܬܼ ܒܚܹܐܦܵܐ : ܘܝܲܬܿܝܼܒܼܝܼܢ  pb. 103  ܬܲܡܵܢ ܐܵܢܵܫܵܐ ܟܡܵܐ ܕܗ̤ܘ . ܘܦܵܩܹ̇ܕܼ ܐܲܠܵܗܵܐ ܠܡܲܠܲܟܼܵܐ : ܘܲܡܬܲܗܸܐ ܠܤܘܼܥܪܵܢܵܐ ܘܠܵܒܹ̇ܟܼ ܠܹܗ : ܥܕܲܡܵܐ ܕܩܵܝ̇ܡܝܼܢ ܡ̣ܢ ܬܲܡܵܢ . ܟܲܕܼ ܒܥܸܠܬܼܵܐ ܡܸܕܸܡ ܡܲܦܸܩ ܠܗܘܿܢ : ܐܲܝܟܲܢܵܐ ܕܐܵܦܠܵܐ ܚܲܕܼ ܢܸܫܬܿܚܲܪ ܬܚܘܿܬܼܵܘܗܝ . ܘܡܵܐ ܕܲܢܦܲܩ̣ܘ : ܒܵܗ̇ ܒܫܵܥܬܼܵܐ ܢܵܦܹ̇ܠ . ܘܐܸܢ ܢܸܓܼܕܲܫ ܘܢܸܬܿܬܿܚܸܕܼ ܐ̄ܢܵܫ ܡܸܢܗܘܿܢ ܬܚܘܿܬܼܵܘܗܝ : ܡܸܕܸܡ ܢܸܟܼܝܵܢܵܐ ܠܵܐ ܗܵܘܹ̇ܐ ܒܹܗ . ܟܲܕܼ ܒܗܵܕܹܐ : ܠܪܲܒܿܘܼܬܼ ܚܲܝܠܵܐ ܕܝܼܠܹܗ ܨܵܒܹ̇ܐ ܕܢܵܘܕܲܥ . ܗܵܠܹܝܢ ܘܕܲܐܝܟܼ ܗܵܠܹܝܢ : ܒܛܝܠܘܼܬܼܵܐ ܗ̣̄ܝ ܓܵܘܵܢܵܝܬܼܵܐ . ܙܲܕܝܼܩܵܐ ܕܹܝܢ ܠܗܵܕܹܐ ܛܲܝܒܿܘܼܬܼܵܐ : ܐܲܡܝܼܢܵܐܝܼܬܼ ܩܢܸܐ ܠܵܗ̇ . ܘܝܼܚܝܼܕܼܵܐܝܼܬܼ : ܘܠܵܘ ܓܵܘܢܵܐܝܼܬܼ . ܠܫܲܪܟܵܐ ܕܹܝܢ ܐ̄ܚܪܵܢܹܐ : ܒܦܵܪܘܿܫܘܼܬܼܵܐ ܦ̣ܩܲܕܼ ܠܗܘܿܢ ܐܲܠܵܗܵܐ ܕܲܢܕܲܒܿܘܼܢ ܢܲܦܫܗܘܿܢ : ܘܝܼܕܲܥܬܼܵܐ ܢܡܲܙܓܼܘܼܢ ܥܲܡ ܒܛܝܼܠܘܼܬܹܗ ܕܐܲܠܵܗܵܐ ܒܨܸܒܼ̈ܘܵܬܼܗܘܿܢ . ܙܲܕܝܼܩܵܐ ܕܹܝܢ ܠܗܵܕܹܐ ܝܑܼܕܲܥܬܼܵܐ : ܠܲܡܕܲܒܵܪܘܼ ܒܵܗ̇ ܨܸܒܼ̈ܘܵܬܹܗ : ܠܵܐ ܒܵܥܹ̇ܐ ܠܵܗ̇ . ܩܢܸܐ ܠܹܗ ܕܹܝܢ ܚܠܵܦ ܗܵܕܹܐ ܝܑܼܕܲܥܬܼܵܐ : ܗܲܝܡܵܢܘܼܬܼܵܐ : ܕܒܼܵܗ̇ ܚܵܤܹ̇ܢ ܚܸܤ̈ܢܹܐ ܡܪ̈ܝܼܕܹܐ . ܘܡ̣ܢ ܡܸܕܸܡ ܕܐܲܝܟܼ ܗܵܠܹܝܢ ܕܲܡܢܲܝܢܲܢ ܠܵܐ ܩܵܢܹ̇ܛ : ܐܲܝܟܼ ܕܲܟܼܬܼܝܼܒܼ . ܕܙܲܕܝܼܩܵܐ : ܐܲܝܟܼ ܐܲܪܝܵܐ ܬܟܼܝܼܠ : ܘܥܲܠ ܟܠܡܸܕܸܡ ܡܲܡܪܲܚ ܒܗܲܝܡܵܢܘܼܬܼܵܐ . ܠܵܘ ܐܲܝܟܼ ܕܲܡܢܲܤܸܐ ܠܐܲܠܵܗܵܐ : ܐܸܠܵܐ ܐܲܝܟܼ ܐܲܚܝܼܕܼ ܬܘܼܟܼܠܵܢܵܐ ܕܝܼܠܹܗ : ܘܐܲܝܟܼ ܡܙܲܝܢܵܐ ܘܠܲܒܵܫܵܐ ܚܲܤܝܼܢܵܐ ܕܲܒܼܚܲܝܠܹܗ ܕܪܘܼܚܵܐ . ܘܥܲܠ ܤܲܓܝܼܐܘܼܬܼ ܝܲܨܝܼܦܘܼܬܹܗ ܐܲܡܝܼܢܬܼܵܐ ܕܲܥܠܵܘܗܝ : ܐܵܦ ܐܲܠܵܗܵܐ ܗܵܟܲܢܵܐ ܐܸܡ݂ܲܪ : ܕܥܲܡܹܗ ܐ̄ܢܵܐ ܒܐܘܼܠܨܵܢܵܐ : ܘܬܹܥܲܫܢܝܼܘܗܝ ܘܐܹܝܲܩܪܝܼܘܗܝ . ܘܢܘܼܓܼܪܵܐ ܕܝܵܘ̈ܡܵܬܼܵܐ ܐܹܤܲܒܿܥܝܼܘܗܝ : ܘܐܹܚܵܘܹܝܘܗܝ ܦܘܼܪܩܵܢܝ . ܐܲܝܢܵܐ  pb. 104  ܕܢܲܫܝܼܫ ܒܲܥܒܼܵܕܼܵܘ̈ܗܝ ܘܲܪܦܸܐ : ܐܵܘ ܡܲܗܡܝܵܢ : ܐܵܘ ܒܝܼܫܝܼܢ ܤܘܼܥܪ̈ܵܢܵܘܗܝ : ܗܵܢܵܐ ܤܲܒܼܪܵܐ ܕܢܸܗܘܸܐ ܠܹܗ ܠܵܐ ܡܸܫܟܿܚܵܐ . ܐܸܠܵܐ ܠܐܲܝܢܵܐ ܕܐܲܡܝܼܢ ܠܘܵܬܼ ܐܲܠܵܗܵܐ ܒܟܼܠܡܸܕܸܡ : ܘܩܲܪܝܼܒܼܵܐ ܕܝܼܠܹܗ ܐܝܼܬܼܵܘܗܝ ܒܝܲܕܼ ܫܲܦܝܼܪ̈ܵܬܼܵܐ ܕܲܥ̇ܒܼܵܕܹܗ : ܘܲܡܬܲܚ̣ ܚܝܵܪܵܐ ܕܠܸܒܹܗ ܠܛܲܝܒܘܼܬܹܗ ܐܲܡܝܼܢܵܐܝܼܬܼ : ܐܲܝܟܼ ܕܐܸܡ݂ܲܪ ܕܵܘܝܼܕ : ܓܵܙ̣ ܥܲܝ̈ܢܲܝ ܟܲܕܼ ܡܤܲܟܸܐ ܐ̄ܢܵܐ ܠܐܲܠܵܗܵܝ .