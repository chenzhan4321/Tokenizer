ܥܲܠ ܚܸܘܝܵܐ ܕܲܢܚܵܫܵܐ
                        ܕܐܲܪܝܼܡ ܡܘܼܫܹܐ ܒܡܲܕܼܒ݁ܪܵܐ ܥܲܠ ܚܸܘܝܵܐ ܕܲܢܚܵܫܵܐ ܕܐܲܪܝܼܡ ܡܘܼܫܹܐ ܒܡܲܕܼܒ݁ܪܵܐ ܥܲܠ ܚܸܘܝܵܐ ܕܲܢܚܵܫܵܐ ܕܐܲܪܝܼܡ ܡܘܼܫܹܐ ܒܡܲܕܼܒ݁ܪܵܐ pb. 49 ( ܕܝܼܠܹܗ ܕܩܲܕ݁ܝܼܫܵܐ ܡܵܪܝ ܝܲܥܩܘܿܒ̣ ܡܐܡܪܐ . ܕ . ܕܥܲܠ ܚܸܘܝܵܐ ܕܲܢܚܵܫܵܐ : ܕܐܲܪܝܼܡ ܡܘܼܫܹܐ ܒܡܲܕܼܒ݁ܪܵܐ 1 pb. 49 ( ܕܝܼܠܹܗ ܕܩܲܕ݁ܝܼܫܵܐ ܡܵܪܝ ܝܲܥܩܘܿܒ̣ ܡܐܡܪܐ . ܕ . ܕܥܲܠ ܚܸܘܝܵܐ ܕܲܢܚܵܫܵܐ : ܕܐܲܪܝܼܡ ܡܘܼܫܹܐ ܒܡܲܕܼܒ݁ܪܵܐ 1 ܠܝܲܡܵܐ ܕܐ̄ܪ̈ܵܙܲܝܟ ܐܲܚܬܼܘܼܢܝ ܡܹܐܡܪ̈ܲܝܟ ܒܲܪ ܐܲܠܵܗܵܐ : ܒܵܟ̣ ܐܸܬ݁ܕܲܠܹܐ ܡ̣ܢ ܡܵܡ̈ܘܿܠܹܐ ܕܲܟ̣ܪܝܼܟ̣ܝܼܢ ܠܝܼ ܀ ܓܲܠܠܹ̈ܐ ܕܫܲܪ̈ܒܲܝܟ ܐܲܣܓ݁ܝܼܘ ܥܠܲܝ ܬܲܟ̣ܬܘܼܫܲܝ̈ܗܘܿܢ : ܐܲܢ̄ܬ݁ ܡܲܠܵܚܵܐ ܩܦܝܼܢܝ ܒܲܠܡܹܐܢܵܐ ܕܫܲܪܝܼܪ̈ܵܬܼܵܐ ܀ ܡܘܼܫܹܐ ܪܵܥܝܵܐ ܕܲܢܓܲܕܼ ܥܵܢ̈ܵܐ ܒܓ̣ܘ ܡܵܡ̈ܘܿܠܹܐ : ܠܝܲܡܵܐ ܕܐ̄ܪ̈ܵܙܹܐ ܢܲܓ̣ܕܲܢܝ ܐܸܥܘܿܠ ܒ̣ܲܟܬܼܝܼ̈ܒ̣ܵܬܹܗ ܀ ܡܵܪܹܗ ܕܡܘܼܫܹܐ ܕܠܝܼܢܝ ܡ̣ܢ ܝܲܡܵܐ ܐܲܝܟ̣ ܕܲܠܡܘܼܫܹܐ : ܟܲܕܼ ܡܲܣܸܩ ܐ̄ܢܵܐ ܡܠܘܿܐܵܐ ܪܲܒܵܐ ܩܸܪܝܵܢܹܗ ܀ ܬܡܝܼ̈ܗܵܢ ܐܸܢܹܝܢ ܟܠܗܹܝܢ ܕܲܗܘ݀ܘܲܝ̈ ܒܐܝܼ̈ܕܲܝ ܡܘܼܫܹܐ : ܕܠܵܟ̣ ܨܵܐܲܪ ܗ̄ܘ̣ܵܐ ܒܟ̣ܠܵܗ̇ ܐܘܼܪܚܵܐ ܕܐܲܪܡ̣ܝܼ ܗ̄ܘ̣ܵܐ ܠܹܗ ܀ ܒܚܘܼܛܪܵܐ ܫܲܩ̣ܠܵܟ̣ ܡ̣ܢ ܨܹܝܕܼ ܐܲܒ̣ܘܼܟ̣ ܥܲܠ ܛܘܼܪ ܣܝܼܢܲܝ : ܘܢܲܩ̣ܦܵܟ̣ ܘܐܸܬ݀ܵܐ ܐܲܝܟ̣ ܛܸܠܵܠܵܐ ܠܓ̣ܘܼܫܡܵܐ ܪܲܒܵܐ ܀ ܙܩܝܼܦܵܐ ܕܚܸܣܕܵܟ̣ ܚ̣ܘܵܝܵܗ̇ ܠܡܸܨܪܹܝܢ ܟܲܕܼ ܥܲܠ̣ ܗ̄ܘ̣ܵܐ ܠܵܗ̇ : ܘܪܸܬܲܬ݀ ܡܸܢܹܗ ܘܝܸܗܒܲܬ݀ ܐܝܼܕܼܵܐ ܠܓܲܢ̄ܒܵܪܘܼܬܹܗ ܀ ܨܲܠܡܵܐ ܪܲܒܵܐ ܛ̣ܥܲܢ ܒܐܲܫܝܼܡܘܿܢ ܟܲܕܼ ܥܵܒܲܪ ܗ̄ܘ̣ܵܐ : ܘܪܲܩܸܕܼܘ ܛܘܼܪܹ̈ܐ ܕܲܚ̣ܙܵܘ ܝܘܼܩܢܵܟ̣ ܥܲܠ ܥܸܒ̣ܪ̈ܵܝܹܐ ܀ pb. 50 ܦܸܨܚܵܟ̣ ܪܲܒܵܐ ܚܙܲܝ̈ ܪ̈ܵܡܵܬܼܵܐ ܘܕܼܵܨ̣ ܐܲܝܟ̣ ܐܸܡܪܹ̈ܐ : ܕܢܸܗܘܹܐ ܝܲܩܝܼܪ ܙܵܘܚܹܗ ܕܨܲܠܡܵܟ̣ ܒܐܲܬܼܪ̈ܵܘܵܬܼܵܐ ܀ ܢܝܼܫܵܟ̣ ܡܵܪܲܢ ܣܵܡ̣ ܗܵܘ̣ܵܐ ܡܘܼܫܹܐ ܒܓ̣ܵܘ ܐܲܫܝܼܡܘܿܢ : ܘܟܲܕܼ ܚܵܙܲܝܢ ܠܹܗ ܟܝܵܢܹ̈ܐ ܟܠܗܘܿܢ ܡܸܬܼܒܲܠܗܹܝܢ ܗ̄ܘ̣ܵܘ ܀ ܗܘ݀ܵܐ ܨܲܝܵܪܵܐ ܘܡܲܙܸܓ̣ ܓܵܘܢܹ̈ܐ ܕܲܢܒ̣ܝܼܘܼܬܼܵܐ : ܘܲܒ̣ܓ̣ܵܘ ܚܘܼܪܒܵܐ ܨܵܪ ܨܲܠܡܵܐ ܡܠܹܐ ܕܘܼܡܵܪܵܐ ܀ ܒܚܸܘܝܵܐ ܪܲܫܡܵܟ̣ ܗܵܘ̇ ܕܲܢܚܵܫܵܐ ܘܥܲܠܝܼ ܣܵܡ̇ܟ : ܕܬܸܗܘܹܐ ܕܡܘܼܬܼܵܟ̣ ܐܲܝܟ̣ ܐܵܣܝܼܬܼܵܐ 2 : ܠܲܝ̣ܢܲܝ̈ ܥܲܡܹܗ ܀ ܐ̄ܪܵܙܵܟ̣ ܐܲܩܝܼܡ ܠܘܼܩܒܲܠ ܡܸܪܬܵܐ ܕܲܚ̈ܘܵܘܵܬܼܵܐ : ܕܲܠܢܘܼ̈ܟ̣ܬܵܬܼܵܐ ܕܥܲܡܹܗ ܢܲܐܣܹܐ ܒܵܟ̣ ܚܲܝܹ̈ܐ ܀ ܗܵܪܟܵܐ ܚܘܼܒܵܐ ܢܸܗܘܹܐ ܣܵܦ̇ܪܵܐ ܠܟ̣ܘܿܢ ܫܵܡ̈ܘܿܥܹܐ : ܘܡܸܢܹܗ ܝܑܼܠܲܦܘ ܟܠ ܟܲܣ̈ܝܵܬܼܵܐ ܕܡܲܠܸܠ ܡܘܼܫܹܐ ܀ ܒܥܲܝ̈ܢܹܐ ܕܢܲܦ̮ܫܵܐ ܗܘ̈ܵܘ ܚܲܙܵܝܹ̈ܐ ܠܗܵܠܹܝܢ ܐ̄ܪ̈ܵܙܹܐ : ܕܫܘܼܦܪ̈ܵܘܗܝ ܕܲܒ̣ܪܵܐ ܛܥܝܼܢܝܼܢ ܟܠܗܘܿܢ ܒܲܕܼܪ̈ܵܥܲܝܗܘܿܢ ܀ ܒܹܗ ܗ̄ܘ̣ ܣ̣ܥܲܪ ܗ̄ܘ̣ܵܐ ܡܘܼܫܹܐ ܪܲܒܵܐ ܟܠܗܹܝܢ ܕܲܣ̣ܥܲܪ : ܘܲܒ̣ܓ̣ܵܘ ܡܸܨܪܝܼܢ ܘܲܒ̣ܓ̣ܵܘ ܝܲܡܵܐ ܘܒܲܐܬܼܪܵܐ ܚܘܼܪܒܵܐ ܀ ܕܡܘܼܬܹܗ ܕܲܒ̣ܪܵܐ ܛܥܝܼܢ ܗ̄ܘ̣ܵܐ ܘܐܸܵܬܹ̇ܐ ܩܕܼܵܡ ܡܲܫܪܝܼܬܼܵܐ : ܘܟ̣ܠ ܢܸܟ̣ܝ̈ܵܢܝܼܢ ܒܵܗ̇ ܙܲܓܲܪ ܗ̄ܘ̣ܵܐ ܡ̣ܢ ܓܵܘ 3 : ܥܲܡܹܗ ܀ ܝܘܼܩܪܹܗ ܕܲܒ̣ܪܵܐ ܚܵܘܝܼ ܠܥܵܠܡܹ̈ܐ 4 : ܘܐܲܪܗܸܒ̣ ܐܸܢܘܿܢ : ܢܝܼܫܵܐ ܕܩܸܛܠܹܗ ܚܙܲܝ̈ ܒܸܪ̈ܝܵܬܼܵܐ ܘܙܵܥ̣ ܡ̣ܢ ܩܘܼܕܼܡܵܘܗܝ ܀ ܙܩܝܼܦܵܐ ܣܵܡ̣ ܗ̄ܘ̣ܵܐ ܒܟ̣ܠ ܐܵܘܵܢܵܐ ܕܫܵܪܹܐ ܗ̄ܘ̣ܵܐ ܒܹܗ : pb. 51 ܕܲܕܼܠܵܐ ܩܸܢܛܵܐ ܢܸܫܪܹܐ ܥܲܡܵܐ ܬܚܹܝܬܼ ܛܸܠܵܠܹܗ ܀ ܠܵܐ ܐܝܼܬܼ ܐܲܝܟܵܐ ܕܠܵܐ ܒܲܙܩܝܼܦܵܐ ܡܸܣܬܲܬܲܪ ܗ̄ܘ̣ܵܐ : ܘܫܘܼܪܵܐ ܗܘ݀ܵܐ ܠܹܗ ܘܲܠܓ̣ܵܘ ܡܸܢܹܗ ܚܡܲܠ̣ ܡܲܫܪܝܼܬܹܗ ܀ ܒܣܲܓ݁ܝܼ̈ܐܵܬܼܵܐ ܨܵܪܹܗ ܡܘܼܫܹܐ ܠܒܲܪ ܐܲܠܵܗܵܐ : ܘܟܸܢ̈ܫܹܐ ܕܐ̄ܪ̈ܵܙܹܐ ܟܪܝܼܟ̣ܝܼܢ ܗ̄ܘ̣ܵܘ ܠܹܗ ܒܟ̣ܠܵܗ̇ ܐܘܼܪܚܹܗ ܀ ܢܸܫܠܹܐ ܝܵܘܡܵܢ ܡ̣ܢ ܣܲܓܝܼ̈ܐܹܐ ܕܠܵܐ ܡܸܬ݁ܕܲܪܟ݁ܝܼܢ : ܘܲܠܚܲܕܼ 5 : ܢܹܐܡܲܪ ܕܲܡܠܹܐ ܬܲܗܪܵܐ ܠܲܕܼܚܵܐܲܪ ܒܹܗ ܀ ܠܐ̄ܪܵܙܹܗ ܕܚܸܘܝܵܐ ܗܵܘ̇ ܕܲܢܚܵܫܵܐ ܢܡܲܠܸܠ ܗܵܫܵܐ : ܕܠܲܐܝܢܵܐ ܦܘܼܪܣܵܐ ܣ̱ܡܹܗ ܡܘܼܫܹܐ ܒܓ̣ܵܘ ܡܲܫܪܝܼܬܼܵܐ ܀ ܢܬܲܢܹܐ ܠܘܼܩܕܲܡ ܥܲܠ ܢܘܼ̈ܟ̣ܬܵܬܼܵܐ ܕܲܚ̈ܘܵܘܵܬܼܵܐ : ܕܒܲܐܝܕܵܐ ܥܸܠܵܬܼܵܐ ܐܸܫܬܲܕܲܪܘ ܗ̄ܘ̣ܵܘ ܥܲܠ ܥܸܒ̣ܪ̈ܵܝܹܐ ܀ ܐ̄ܟܲܠ̣ ܗ̄ܘ̣ܵܐ ܥܲܡܵܐ ܡܲܢܢܵܐ ܘܲܪܛܲܢ ܥܲܠ ܒܵܪܘܿܝܵܐ : ܘܥܲܠ ܡܹܐܟ̣ܘܼܠܬܹܗ ܠܵܐ ܫܲܒܲܚ̣ ܗ̄ܘ̣ܵܐ ܒܐܵܣܘܿܛܘܼܬܹܗ ܀ ܛܠܲܡ̣ ܛܲܝܒ݁ܘܼܬܼܵܐ ܕܡܸܬ݁ܬ݁ܚܝܼܒ̣ܵܐ ܗ̄ܘ̣ܵܬܼ ܡ̣ܢ ܫܵܪܘܼܬܹܗ : ܘܲܠܙܵܝܘܿܢܵܐ ܠܵܐ ܐܵܘ̣ܕܝܼ ܗ̄ܘ̣ܵܐ ܒܣܲܒ̣ܥܵܐ ܪܲܒܵܐ ܀ ܐܸܫܬܲܕܲܪ ܠܹܗ ܠܲܚܡܵܐ ܕܥܝܼܪܹ̈ܐ ܕܢܸܬܼܦܲܛܲܡ ܒܹܗ : ܘܠܵܐ ܫ̣ܦܲܪ ܗ̄ܘ̣ܵܐ ܠܹܗ ܗܵܘ̇ ܬܘܼܩܵܢܵܐ ܕܛܵܠܘܿܡܵܐ ܗ̄ܘ̣ܵܐ ܀ ܚܠܵܦ ܬܵܘܕܝܼܬܼܵܐ ܕܡܸܬ݁ܬ݁ܚܝܼܒ̣ܵܐ ܗ̄ܘ̣ܵܬܼ ܥܲܠ ܡܵܘܗܲܒ̣ܬܼܵܐ : ܪܸܛܢܵܐ ܡܠܹܐ ܗ̄ܘ̣ܵܐ ܦܘܼܡܹܗ ܕܲܢܫܘܼܛ ܠܲܕܼܙܵܐܹ̇ܢ ܠܹܗ ܀ ܡܸܫܬܲܕܲܪ ܠܹܗ ܠܲܚܡܵܐ ܓܲܐܝܵܐ ܡ̣ܢ ܥܲܪܦܸܠܵܐ : ܘܫܝܼܛ ܠܹܗ ܠܝܲܥܢܵܐ ܕܲܕܼܠܵܐ ܨܸܦܬܼܵܐ ܡܸܬ݁ܬܲܪܣܹܐ ܗ̄ܘ̣ܵܐ ܀ pb. 52 ܡܫܲܡ̈ܫܵܢ ܗ̄ܘܲܝ̈ ܠܹܗ ܪ̈ܘܼܚܹܐ ܕܣܲܒ̣ܥܵܐ ܠܲܚܒܸܢܵܢܵܐ : ܘܟܲܕܼ ܡܸܬ݁ܬܲܪܣܹܐ ܡܒܲܓܸܢ ܟܠܝܘܿܡ ܥܲܠ ܝܵܗ̇ܘܿܒ̣ܵܐ ܀ ܡܸܬܼܦܲܛܲܡ ܗ̄ܘ̣ܵܐ ܘܲܡܪܲܛܸܢ ܗ̄ܘ̣ܵܐ ܕܛܵܠܘܿܡܵܐ ܗ̄ܘ̣ܵܐ : ܡܸܬ݁ܬܲܪܣܹܐ ܗ̄ܘ̣ܵܐ ܘܠܵܐ ܡܵܘܕܹܐ ܗ̄ܘ̣ܵܐ ܕܠܵܘ ܟܹܐܢܵܐ ܗ̄ܘ̣ܵܐ ܀ ܣܕܼܝܼܪܝܼܢ ܩܘܼܕܼܡܵܘܗܝ ܕܲܫܢܹ̈ܐ ܘܛܘܼ̈ܒܹܐ ܣܲܓ݁ܝܼ̈ܐܵܝܼܬܼ : ܘܐܸܠܵܐ ܢܓܲܕܸܦ ܠܵܐ ܝܵܕܲܥ̇ ܗ̄ܘ̣ܵܐ ܟܲܕܼ ܒܵܣܹ̇ܡ ܗ̄ܘ̣ܵܐ ܀ ܟܫܹܐ ܠܹܗ ܠܝܲܥܢܵܐ ܡܲܢܢܵܐ ܘܣܲܠܘܲܝ ܘܲܫܚܝܼܡܝܼܢ 6 : ܠܹܗ : ܬܪܝܼܙ ܡ̣ܢ ܐܘܼܟ̣ܠܹܗ ܘܕܲܟ̣ܦܸܢ ܡܲܝܠܸܠ ܡܲܝܠܸܠ ܘܲܡܓܲܕܸܦ ܗ̄ܘ̣ܵܐ ܀ ܫܵܬܹ̇ܐ ܒܚܘܼܪܒܵܐ ܡܲܝ̈ܵܐ ܒܪ̈ܝܼܟܹܐ ܡ̣ܢ ܛܲܪܢܵܐ : ܘܠܵܐ ܬܵܗܲܪ ܗ̄ܘ̣ܵܐ ܒܗܵܝ̇ ܬܸܕܼܡܘܼܪܬܵܐ ܕܕܘܼܡܵܪܵܐ ܗ̄ܘ̣ܵܬܼ ܀ ܥܢܵܢܹ̈ܐ ܘܪ̈ܘܼܚܹܐ ܡܩܲܪ̈ܒ̣ܵܢ ܗ̄ܘܲܝ̈ ܠܹܗ ܣܲܝܒܵܪ̈ܵܬܼܵܐ : ܘܡܲܐܝܼܢܵܐ ܠܹܗ ܕܲܢܫܲܒܲܚ ܗ̄ܘ̣ܵܐ ܡܵܐ ܕܐܵܟܹ̇ܠ ܗ̄ܘ̣ܵܐ ܀ ܗܘ݀ܵܐ ܬܲܠܡܝܼܕܼܵܐ ܠܡܘܼܫܹܐ ܪܲܒܵܐ ܕܒܹܝܬܼ ܐܲܠܵܗܵܐ : ܘܕܲܢܓܲܕܸܦ ܗ̄ܘ̣ܵܐ ܝܑܼܠܲܦ̣ ܒܲܠܚܘܿܕܼ ܥܲܠ ܒܵܪܘܿܝܵܐ ܀ ܥܛܸܠ ܗ̄ܘ̣ܵܐ ܠܸܒܹܗ ܘܲܠܝܘܼܠܦܵܢܵܐ ܠܵܐ ܪܵܚܹ̇ܡ ܗ̄ܘ̣ܵܐ : ܒܐܘܼܟ̣ܠܵܐ ܓܪܹܐ ܗ̄ܘ̣ܵܐ ܘܕܲܢܫܲܒܲܚ ܗ̄ܘ̣ܵܐ ܠܵܐ ܨܵܒܹ̇ܐ ܗ̄ܘ̣ܵܐ ܀ ܡ̣ܢ ܡܹܐܟ̣ܠܵܬܼܵܐ ܥܸܡܛܲܬ݀ ܢܲܦ̮ܫܹܗ ܕܐܵܣܘܿܛܵܐ ܗ̄ܘ̣ܵܐ : ܘܠܵܐ ܡܩܲܒܸ݁ܠ ܗ̄ܘ̣ܵܐ ܕܢܹܐܡܲܪ ܫܘܼܒ̣ܚܵܐ ܠܲܕܼܙܵܐܹ̇ܢ ܠܹܗ ܀ ܪܛܲܢ ܥܲܠ ܡܘܼܫܹܐ ܘܓܲܕܹܦ̣ ܟܠܝܘܿܡ ܥܲܠ ܐܵܠܵܗܹܗ : ܘܐܲܣܓܝܼ ܛܲܠܡ̣ܵܗ̇ ܠܗܵܝ̇ ܛܲܝܒ݁ܘܼܬܼܵܐ ܕܐܸܬܼܥܲܒ̣ܕܲܬ݀ ܒܹܗ ܀ ܠܡܵܢ ܐܲܦܸܩܬܵܢ ܡ̣ܢ ܓܵܘ ܡܸܨܪܹܝܢ ܡܸܬܼܠܲܚܡ ܗ̄ܘ̣ܵܐ : pb. 53 ܒܠܲܚܡܵܐ ܙܥܘܿܪܵܐ ܥܵܩܲܬ݀ ܢܲܦ̮ܫܵܢ ܡܸܬܼܡܲܪܝܼܪ ܗ̄ܘ̣ܵܐ ܀ ܠܠܲܚܡܵܐ ܕܥܝܼܪܹ̈ܐ ܠܲܚܡܵܐ ܙܥܘܿܪܵܐ ܩ̣ܪܵܝܗܝ ܛܵܠ̇ܘܿܡܵܐ : ܘܐܲܣܓܝܼ ܫܵܛܹܗ ܠܗܵܘ̇ ܬܘܼܩܵܢܵܐ ܕܒܹܝܬܼ ܐܲܠܵܗܵܐ ܀ ܙܥܲܪ ܗ̄ܘ̣ܵܐ ܗ̄ܘ̣ܵܐ ܒܥܲܝܢܵܘ̈ܗܝ ܡܲܢܢܵܐ ܪܓ̣ܝܼܓ̣ܵܐ ܕܐܸܫܬܲܕܲܪ ܠܹܗ : ܘܲܚܠܵܦ ܫܘܼܒ̣ܚܵܐ ܪܸܛܢܵܐ ܫܲܕܲܪ ܒܐܝܼܕܲܝ̈ ܡܘܼܫܹܐ ܀ ܐ̄ܬ݀ܵܐ ܠܹܗ ܐܵܕܼܫܵܐ ܚܲܠܝܵܐ ܡ̣ܢ ܥܲܠܥܵܠܵܐ : ܛܲܥ̣ܡܹܗ ܘܓܲܕܸܦ ܥܲܠ ܙܵܝܘܿܢܵܐ ܒܡܲܪܵܚܘܼܬܹܗ ܀ ܐܘܼܟ̣ܠܹܗ ܚܠܹܐ ܗ̄ܘ̣ܵܐ ܓܣܵܝܬܹܗ ܣܲܓ݁ܝܼ ܡܲܪܝܼܪܵܐ ܗ̄ܘ̣ܵܬܼ : ܐܵܟܹ̇ܠ ܕܸܒ̣ܫܵܐ ܘܓ̣ܵܣܹ̇ܐ ܡܪܵܪܹ̈ܐ ܕܗܲܦܟܵܝܵܐ ܗ̄ܘ̣ܵܐ ܀ ܘܟܲܕܼ ܥܸܫܢܲܬ݀ ܠܵܗ̇ ܡܲܪܝܼܪܘܼܬܹܗ ܒܪܸܛܢܵܐ ܪܲܒܵܐ : ܪܕܵܝܗܝ ܗ̄ܘ̣ܵܐ ܟܹܐܢܵܐ ܒܲܚ̈ܘܵܘܵܬܼܵܐ ܕܡܸܪܬܼܵܐ ܓܵܣܹ̇ܝܢ ܀ ܠܗܵܘ̇ ܡܲܪܝܼܪܵܐ ܒܝܲܕܼ ܡܲܪܝܼܪܹ̈ܐ ܡܢܲܓܸܕܼ ܗ̄ܘ̣ܵܐ ܠܹܗ : ܕܟܹܐܝܢ ܗ̄ܘ̣ ܕܝܼܢܹܗ ܘܠܵܐ ܨܵܒܲܥ̇ ܠܹܗ ܒܡܲܣܲܒ̣ ܒܐܲܦܹ̈ܐ ܀ ܫܲܓ̣ܪܹܗ ܠܪ̈ܲܚܫܵܐ ܒܡܸܪܬܼܵܐ ܘܫܲܕܪܹܗ ܥܲܠ ܛܵܠܘܿܡܹ̈ܐ : ܕܢܸܬܼܢܲܓܲܪ ܗ̄ܘ̣ܵܐ ܥܲܡܵܐ ܒܝܼܫܵܐ ܒܪܲܚܫܵܐ ܣܲܢܝܵܐ ܀ ܕܠܵܐ ܫܲܒܚ̣ ܗ̄ܘ̣ܵܐ ܕܐܲܡܲܕܼ ܗ̄ܘ̣ܵܐ ܡ̣ܢ ܡܸܨܪ̈ܵܝܹܐ : ܐ̄ܬ݀ܵܘ ܚܲܪ̈ܡܵܢܹܐ ܕܲܢܢܲܟ݁ܬܼܘܼܢܵܝܗܝ ܡܲܪܝܼܪܵܐܝܼܬܼ ܀ ܙܟ̣ܵܐ ܠܠܹܘܝܵܬܼܵܢ ܕܐܝܼܬܼܵܘܗܝ ܦܸܪܥܘܿܢ ܘܪܲܨܹܨ̣ ܪܹ̈ܫܵܘܗܝ : ܘܲܕܼܠܵܐ ܐܵܘܼܕܝܼ ܒܠܲܥ̣ ܗ̄ܘ̣ܵܐ ܒܪܹ̈ܫܹܐ ܕܲܚ̈ܘܵܘܵܬܼܵܐ ܀ ܠܗܵܘ̇ ܚܲܪܡܵܢܵܐ ܪܲܒܵܐ ܕܡܸܨܪܹܝܢ ܒܝܲܡܵܐ ܚܲܢܩܹܗ : ܘܲܕܼܠܵܐ ܟܹܐܢܡܘܼܬܼܵܐ ܠܐܲܬܼܪܵܐ ܕܕܝܼܢܵܐ ܥܲܠ ܛܵܠܘܿܡܵܐ : pb. 54 ܕܬܸܥܒܲܕܼ ܡܸܢܹܗ ܢܩܲܡܬܼܵܐ ܕܐܲܡܪܲܚ ܥܲܠ ܙܵܝܘܿܢܵܐ ܀ ܘܐܲܟ̣ܡܵܐ ܕܗܵܠܹܝܢ ܡܸܬܼܐܲܡܪܵܢ ܗ̄ܘܲܝ̈ ܡ̣ܢ ܟܹܐܢܘܼܬܼܵܐ : ܠܥܲܒ̣ܕܵܐ ܝܲܥܢܵܐ ܕܲܡܓܲܕܹܦ ܗ̄ܘ̣ܵܐ ܡܵܐ ܕܐܵܟܹ̇ܠ ܗ̄ܘ̣ܵܐ ܀ ܒܪ̈ܲܚܫܵܐ ܕܐܵܟܹ̇ܠ ܥܲܦܪܵܐ ܘܲܫܠܹܐ ܡ̣ܢ ܓܘܼܕܵܦܵܐ : ܒܠܲܥ ܕܐܵܟܹ̇ܠ ܐܲܢ̄ܬ݁ ܡܲܢܲܢܵܐ ܚܲܠܝܵܐ ܘܲܡܓܲܕܸܦ ܐܲܢ̄ܬ݁ ܀ ܒܲܚ̈ܘܵܘܵܬܼܵܐ ܕܠܵܐ ܡܬܼܘܿܡ ܥܲܠ ܕܲܚܝܼܚܵܐ : ܚܙܵܘ ܛܵܠܘܿܡܹ̈ܐ ܟܡܵܐ ܓܲܕܦܬ݁ܘܿܢ ܥܲܠ ܙܵܝܘܿܢܵܐ ܀ ܐܵܟ̣̇ܠܝܼܢ ܥܲܦܪܵܐ ܓܵܪ̈ܣܹܐ ܘܲܫܠܹܝܢ ܟܲܕܼ ܡܲܪܝܼܪܝܼܢ : ܘܐܲܢ̄ܬ݁ܘܿܢ ܝܲܥܢܹ̈ܐ ܠܲܚܡܵܐ ܕܥܝܼܪܹ̈ܐ ܘܠܵܐ ܫܵܠܹ̇ܝܢ ܐܢ̄ܬ݁ܘܿܢ ܀ ܡܲܪܝܼܪ ܚܸܘܝܵܐ ܠܵܐ ܕܹܝܢ ܡܲܪܝܼܪ ܐܲܝܟ̣ ܥܸܒ̣ܪܵܝܵܐ : ܒܨܸܒ̣ܝܵܢܹܗ ܒܝܼܫ ܠܵܘ ܕܲܟ̣ܝܵܢܵܐ ܗ̄ܝܼ ܡܲܪܝܼܪܘܼܬܹܗ ܀ ܒܝܼܫ ܚܲܪܡܵܢܵܐ ܝܗ̄ܘܼܕܼܵܝܵܐ ܕܹܝܢ ܒܝܼܫ ܗ̄ܘ̣ ܡܸܢܹܗ : ܕܒܲܣܝܼܡ ܐܘܼܟ̣ܠܹܗ ܘܡܲܪܝܼܪ ܦܘܼܡܹܗ ܡ̣ܢ ܓܘܼܕܵܦܵܐ ܀ ܬܚܹܝܬܼ ܣܸܦ̈ܘܵܬܹܗ ܡܸܪܬܵܐ ܕܐܸܣܦܸܣ ܐܲܝܟ̣ ܡܵܐ ܕܲܟ̣ܬܼܝܼܒ̣ : ܘܟܲܕܼ ܛܵܒ̣ ܡܲܢܢܵܐ ܡܸܣܬܲܝܒܲܪ ܗ̄ܘ̣ܵܐ ܡܪܵܪܹ̈ܐ ܡܲܟܲܚ ܀ ܡܸܛܠܗܵܢܵܐ ܒܲܚ̈ܘܵܘܵܬܼܵܐ ܡܸܬܼܢܲܓܲܕܼ ܗ̄ܘ̣ܵܐ : ܘܲܒ̣ܢܘܼ̈ܟ̣ܬܵܬܼܵܐ ܕܓ̣ܵܪ̈ܣܹܐ ܡܸܬܼܩܲܦܲܚ ܗ̄ܘ̣ܵܐ ܀ ܒܲܦܪ̈ܵܓܸܠܹܐ ܒܝܼ̈ܫܹܐ ܡܸܬܼܢܲܓܲܕܼ ܗ̄ܘ̣ܵܐ : ܕܲܒ̣ܡܲܚ̈ܘܵܬܼܵܐ ܢܸܬܼܚܲܠܹܐ ܗ̄ܘ̣ܵܐ ܕܡܲܪܝܪܪܵܐ ܗ̄ܘ̣ܵܐ ܀ ܐܸܬܼܟܲܪܘܼܗܝ ܗ̄ܘ̣ܵܘ ܣܸܕܼܪܹ̈ܐ ܕܓ̣ܵܪ̈ܣܹܐ ܒܓ̣ܵܘ ܐܲܫܝܼܡܘܿܢ : ܘܲܒ̣ܢܘܼ̈ܟ̣ܬܵܬܼܗܘܿܢ ܙܠܲܚ̣ܘ ܡܸܪܲܬܼܗܘܿܢ ܥܲܠ ܡܵܪ̈ܘܿܕܹܐ ܀ ܢܒܲܥ̣ܘ ܚܲܪ̈ܡܵܢܹܐ ܡ̣ܢ ܟܠ ܓܲܒ݁ܝܼ̈ܢ ܥܲܠ ܛܵܠܘܿܡܵܐ : pb. 55 ܘܥܵܩ̣ܬ݀ ܪܘܼܚܹܗ ܘܫܲܪܝܼ ܕܢܸܥܪܘܿܩ ܨܹܝܕܼ ܒܵܥܘܼܬܼܵܐ ܀ ܝܼـܕܲܥ̣ ܗ̄ܘ̣ܵܐ ܠܹܗ ܕܡܸܛܠܡܵܢܵܐ ܡܸܬܼܢܲܓܲܕܼ ܗ̄ܘ̣ܵܐ : ܘܫܲܪܝܼ ܡܦܝܼܣ ܠܹܗ ܠܡܘܼܫܹܐ ܕܢܲܡܸܕܼ ܡ̣ܢ ܡܲܪܕܘܼܬܼܵܐ ܀ ܚܛܲܝܢ ܠܲܡ ܕܲܪܛܲܢ̄ܢ 7 : ܥܠܲܝܟ ܘܥܲܠ ܡܵܪܝܵܐ ܐܵܡ̇ܪܝܼܢ ܗ̄ܘ̣ܵܘ ܠܹܗ : ܒܥܝܼ ܘܢܸܬܼܦܲܨܹܐ ܡ̣ܢ ܚܲܪ̈ܡܵܢܹܐ ܕܲܟ̣ܪܝܼܟ̣ܝܼܢ ܠܲܢ ܀ ܒܠܲܥ̣ ܗ̄ܘ̣ܵܐ ܥܲܡܵܐ ܥܕܲܡܵܐ ܕܐܵܘܼܕܝܼ ܕܚܲܛܵܝܵܐ ܗ̄ܘ̣ܵܐ : ܢܲܟ̣ܬ݁ܘܼܗܝ ܓܵܪ̈ܣܹܐ ܘܡ̣ܢ ܐܘܼܠܨܵܢܹܗ ܡܸܬܼܟܲܫܲܦ ܗ̄ܘ̣ܵܐ ܀ ܘܟܲܕܼ ܒܵܥܘܼܬܼܵܐ ܠܡܵܪܝܵܐ ܩܸܪܒܲܬ݀ ܒܐܝܼܕܲܝ݁̈ ܡܘܼܫܹܐ : ܢܦܲܩ̣ ܦܘܼܩܕܵܢܵܐ ܕܡܵܢܵܐ ܢܸܥܒܸ݁ܕܼ ܒܲܪ ܥܸܒ̣ܪܵܝܹ̈ܐ ܀ ܐ̄ܡܲܪ ܠܹܗ ܡܵܪܝܵܐ ܕܲܥܒܸܕܼ ܚܸܘܝܵܐ ܕܲܢܚܵܫܵܐ ܠܲܡ : ܘܣܝܼܡܲܝܗܝ ܠܐܵܬ݀ܵܐ ܒܓ̣ܵܘ ܡܲܫܝܼܬܼܵܐ ܕܲܒ̣̈ܢܲܝ ܥܲܡܵܟ̣ ܀ ܘܡܵܐ ܕܢܵܟܹ̇ܬܼ ܠܹܗ ܚܸܘܝܵܐ ܠܓܲܒ̣ܪܵܐ ܢܚܘܼܪ ܒܹܗ ܘܢܸܚܹܐ : ܘܲܥ̣ܒܲܕܼ ܡܘܼܫܹܐ ܐܲܝܟ̣ ܕܐܸܬܼܦܲܩܲܕܼ ܡ̣ܢ ܐܲܠܵܗܵܐ ܀ ܥ̣ܒܲܕܼ ܚܲܪܡܵܢܵܐ ܣܵܡܹܗ ܠܐܵܬ݀ܵܐ ܒܓ̣ܵܘ ܡܲܫܪܝܼܬܼܵܐ : ܘܡܵܐ ܕܢܵܟܹ̇ܬܼ ܗ̄ܘ̣ܵܐ ܚܸܘܝܵܐ ܠܓܲܒ̣ܪܵܐ ܒܹܗ ܚܵܐܲܪ ܗ̄ܘ̣ܵܐ ܀ ܘܡܵܐ ܕܚܵܪ ܗ̄ܘ̣ܵܐ ܒܹܗ ܡܸܬܼܐܲܣܸܐ ܗ̄ܘ̣ܵܐ ܒܬܲܗܪܵܐ ܪܲܒܵܐ : ܘܐܸܠܵܐ ܚܵܐܲܪ ܡܸܫܬܲܩܲܦ ܗ̄ܘ̣ܵܐ ܒܟܹܐܒ̣ܵܐ ܪܲܒܵܐ ܀ ܗܵܢܵܐ ܥ̇ܒ̣ܵܕܼܵܐ ܡܸܕܸܡ ܪܲܒܵܐ ܡܸܬܼܚܵܘܸܐ ܒܹܗ : ܘܐܲܝܢܵܐ ܕܚܵܐܲܪ ܦܵܪܘܿܫܵܐܝܼܬܼ ܐܵܦ ܚܵܙܹ̇ܐ ܠܹܗ ܀ ܗܵܪܟܵܐ ܙܩܝܼܦܵܐ ܚܵܘܝܼ ܚܲܝܠܹܗ ܢܲܗܝܼܪܵܐܝܼܬܼ : ܘܐ̄ܪܵܙܹܗ ܐܲܣ̣ܝܼ ܠܥܲܡܵܐ ܕܲܒ̣ܠܲܥ̣ ܒܲܚ̈ܘܵܘܵܬܼܵܐ ܀ pb. 56 ܨܲܠܡܹܗ ܨܵܪ ܗ̄ܘܟܵܐ ܒܗܵܘ̇ ܚܲܪܡܵܢܵܐ ܕܲܥ̣ܒܲܕܼ ܡܘܼܫܹܐ : ܘܠܹܗ ܚܵܙܹ̇ܐ ܗ̄ܘ̣ܵܐ ܟܹܐܒ̣ܵܐ ܘܥܵܪܹܩ ܡ̣ܢ ܗܲܕܵܡܹ̈ܐ ܀ ܗܘ݀ ܡܲܩܪܸܒ̣ ܗ̄ܘ̣ܵܐ ܠܘܼܩܒܲܠ ܡܸܪܬܼܵܐ ܕܲܚ̈ܘܵܘܵܬܼܵܐ : ܘܟܲܕܼ ܚܵܙ̇ܝܵܐ ܠܹܗ ܐܵܦ ܕܵܥ̇ܟܵܐ ܗ̄ܘ̣ܵܬܼ ܩܲܠܝܼܠܵܐܝܼܬܼ ܀ ܐܵܣܝܵܐ ܡܘܼܫܹܐ ܦܣܲܩ̣ ܥܸܩܵܪܵܐ ܕܲܨܠܝܼܒ̣ܘܼܬܼܵܐ : ܘܣ̣ܵܡ ܒܲܟ̣ܢܘܼܫܬܵܐ ܩܕܼܵܡ ܥܸܒ̣ܪܵܝܹ̈ܐ ܕܢܸܬܼܐܲܣܘܿܢ ܒܹܗ ܀ ܚ̣ܙܵܗ̇ ܠܒܲܪ̄ܬܼ ܝܲܥܩܘܿܒ̣ ܕܐܸܬܼܡܲܣܪܲܬ݀ ܗ̄ܘ̣ܵܬܼ ܡ̣ܢ ܚܲܪ̈ܡܵܢܹܐ : ܘܐܵܬܹܗ ܕܡܵܪܲܢ ܣܵܡ̣ ܗ̄ܘ̣ܵܐ ܒܚܘܼܪܒܵܐ ܕܬܸܬܼܐܲܣܸܐ ܒܵܗ̇ ܀ ܓܲܝܣܵܐ 8 : ܢܦܲܩ̣ ܗ̄ܘ̣ܵܐ ܕܲܚ̈ܘܵܘܵܬܼܵܐ ܥܲܠ ܡܲܪܝܼܬܼܵܐ : ܘܐܲܝܟ̣ ܪܲܒ݁ ܚܲܒܠܵܐ ܙܩܝܼܦܵܐ ܢܦܲܩ̣ ܗ̄ܘ̣ܵܐ ܘܦܲܪܣܝܼ ܐܸܢܘܿܢ ܀ ܗܸܪܬܼܵܐ ܪܲܒ݁ܬܼܵܐ ܥ̣ܒܲܕܼܘ ܗ̄ܘ̣ܵܘ ܓܵܪ̈ܣܹܐ ܥܲܡ ܥܸܒ̣ܪ̈ܵܝܹܐ : ܘܲܡܦܲܨܝܵܢܵܐ ܨܠܝܼܒܹܗ ܕܡܵܪܲܢ ܩܵܡ̣ ܒܲܡܨܲܥܬܼܵܐ ܀ ܐ̄ܬܲܬ݀ ܠܸܓ̣ܝܘܿܢܵܐ ܕܪ̈ܲܚܫܵܐܣܲܢܝܵܐ ܥܲܠ ܒܲܪ̄ܬܼ ܥܲܡܵܐ : ܘܐ̄ܪܵܙܹܗ ܕܝܼܫܘܿܥ ܐܲܝܟ̣ ܓܲܢ̄ܒܵܪܵܐ ܬܲܟ̣ܣ̣ܵܗ̇ ܡܸܢܵܗ ܀ ܥܲܡ ܠܸܫܵܢܹ̈ܐ ܕܲܚ̈ܘܵܘܵܬܼܵܐ ܙܩܝܼܦܵܐ ܐܲܩܪܸܒ̣ : ܘܲܠܡܸܪܲܬܼܗܘܿܢ ܐܲܕܼܥܸܟ̣ ܘܐܲܪܸܩ̣ ܡ̣ܢ ܥܸܒ̣ܪ̈ܵܝܹܐ ܀ ܚܲܠܝܵܐ ܩܵܡ̣ ܗ̄ܘ̣ܵܐ ܠܡܸܬܼܟܲܬܵܫܘܼ ܥܲܡ ܡܲܪܝܼܪܹ̈ܐ 9 : ܘܲܙܟ̣ܵܐ ܐܸܢܘܿܢ ܛܲܥܡܹܗ ܒܚܸܙܘܵܐ ܕܲܡܠܹܐ ܬܲܗܪܵܐ ܀ ܡܵܐ ܕܐܸܫܲܕܼܘ ܗ̄ܘ̣ܵܘ ܗܵܠܹܝܢ ܡܸܪܬܼܵܐ ܥܲܠ ܥܸܒ̣ܪ̈ܵܝܹܐ : ܙܠܲܚ̣ ܗܘ݀ ܥܠܲܝܗܘܿܢ ܛܸܠܵܢܝܼܬܹܗ ܚܲܠܝܼ ܐܸܢܘܿܢ ܀ ܡܵܐ ܕܦܸܪܚܲܬ݀ ܗ̄ܘ̣ܵܬܼ ܡܸܪܬܼܵܐ ܒܓ̣ܘܼ̈ܫܡܹܐ ܡ̣ܢ ܚܲܪ̈ܡܵܢܹܐ : pb. 57 ܒܒܲܣܝܼܡܘܼܬܹܗ ܕܲܨܠܝܼܒ̣ ܢܘܼܗܪܵܐ ܡܸܬܼܚܲܠܹܝܢ ܗ̄ܘ̣ܵܘ ܀ ܐ̄ܪܵܙܹܗ ܕܡܵܪܲܢ ܐܲܝܠܵܐ 10 : ܗܘ݀ܵܐ ܗ̄ܘ̣ܵܐ ܠܲܚ̈ܘܵܘܵܬܼܵܐ : ܘܲܒ̣ܓ̣ܵܘ ܚܘܼܪܒܵܐ ܗܘ݀ ܐܲܨܪܲܚ̣ ܗ̄ܘ̣ܵܐ ܘܐܲܥܪܸܩ̣ ܐܸܢܘܿܢ ܀ ܙܩܝܼܦܵܐ ܐܸܬ݁ܬ݁ܪܝܼܡ ܘܲܚ̣ܙܵܝܗܝ ܥܲܡܵܐ ܕܲܡܢܲܟܲܬܼ ܗ̄ܘ̣ܵܐ : ܘܥܸܪܩܲܬ݀ ܡܸܪܬܼܵܐ ܡ̣ܢ ܗܲܕܵܡܵܘ̈ܗܝ ܕܲܫܚܝܼܩܝܼܢ ܗ̄ܘ̣ܵܘ ܀ ܡܲܬܼܠܵܐ ܥ̣ܒܲܕܼ ܗ̄ܘ̣ܵܐ ܡܘܼܫܹܐ ܒܕܲܒ̣ܪܵܐ ܠܥܹܝܢ ܥܸܒ̣ܪܵܝܹ̈ܐ : ܘܦܲܫ̣ܩܹܗ ܡܵܪܲܢ ܟܲܕܼ ܡܲܠܸܦ ܗ̄ܘ̣ܵܐ ܒܩܵܠܵܐ ܪܵܡܵܐ ܀ ܐܲܝܟ̣ ܠܲܡ ܕܐܲܪܝܼܡ̣ ܡܘܼܫܹܐ ܚܸܘܝܵܐ ܒܡܲܕܼܒ݁ܪܵܐ ܠܥܲܡܵܐ : ܐܵܦ ܡܸܬ݁ܬ݁ܪܝܼܡ ܐ̄ܢܵܐ ܠܥܵܠܡܵܐ ܟ̱ܠܹܗ ܕܲܢܚܘܼܪܘܼܢ ܒܝܼ ܀ ܨܲܠܡܵܐ ܪܲܒܵܐ ܕܨܵܪ ܗ̄ܘ̣ܵܐ ܡܘܼܫܹܐ ܒܓ̣ܵܘ ܐܲܫܝܼܡܘܿܢ : ܡܸܢܹܗ ܕܡܵܪܲܢ ܝܑܼܠܲܦ ܘܲܚܙܝܼ ܕܕܼܝܼܠܹܗ ܐܝܼܬܼܵܘܗܝ ܀ ܐܲܝܟ̣ ܕܐܲܪܝܼܡ̣ ܗ̄ܘ̣ܵܐ ܡܘܼܫܹܐ ܚܸܘܝܵܐ ܡܸܬ݁ܬ݁ܪܝܼܡ ܐ̄ܢܵܐ ܠܲܡ : ܟܠ ܡ̇ܢ ܕܲܢܟ̣ܝܼܬܼ ܢܹܐܬܹܐ ܢܚܘܼܪ ܒܝܼ ܘܡܸܬܼܐܲܣܸܐ 11 : ܒܝܼ ܀ ܚܸܘܝܵܐ ܪܲܒܵܐ ܢܲܟ̣ܬܵܗ̇ ܠܚܵܘܵܐ ܒܹܝܬܼ ܐܝܼܠܵܢܹ̈ܐ : ܘܗܵܐ ܡܸܬ݁ܬ݁ܪܝܼܡ ܐ̄ܢܵܐ ܚܵܝ̇ܪܵܐ ܘܐܸܢ ܚܵܝ̇ܪܵܐ ܒܝܼ ܡܲܐܣܸܐ ܐ̄ܢܵܐ ܠܵܗ̇ ܀ ܫܹܐ̈ܕܹܐ ܢܦܲܠ̣ܘ ܗ̄ܘ̣ܵܘ ܒܥܵܠܡܵܐ ܘܢܲܟ̣ܬܘܼܗܝ ܐܲܝܟ̣ ܚܲܪ̈ܡܵܢܹܐ : ܘܙܵܕܹܩ ܕܐܸܬ݁ܬ݁ܪܝܼܡ ܐܲܝܟ̣ ܗܵܘ̇ ܚܸܘܝܵܐ ܕܲܥ̣ܒܲܕܼ ܡܘܼܫܹܐ ܀ ܠܐܸܡܵܐ ܕܛܘܿܗ̈ܡܹܐ ܓܵܪܣܵܐ ܢܲܟ̣ܬܵܗ̇ ܒܹܝܬܼ ܐܝܼܠܵܢܹ̈ܐ : ܘܦܸܪܚܲܬ݀ ܡܸܪܬܹܗ ܒܟ̣ܠܹܗ ܓܸܢܣܵܗ̇ ܠܡܸܬܼܚܲܒܵܠܘܼ ܀ ܘܡܸܛܠܗܵܢܵܐ ܙܩܝܼܦܵܐ ܐܸܬ݁ܬ݁ܪܝܼܡ ܥܲܠ ܓܵܓ̣ܘܼܠܬܵܐ : ܕܲܢܚܘܼܪܘܼܢ ܒܹܗ ܐ̄ܢܵܫܵܐ ܘܢܸܚܘܿܢ ܕܲܩܛܝܼܠܝܼܢ ܗ̄ܘ̣ܵܘ ܀ pb. 58 ܐܘܿ ܕܲܢܟ̣ܝܼܬܝܼܢ ܡ̣ܢ ܣܵܛܵܢܵܐ ܚܘܼܪܘ ܒܲܡܫܝܼܚܵܐ : ܕܥܲܠ ܗܵܝ̇ ܐܸܬ݁ܬܥܪܝܼܡ ܕܲܬܼܚܘܼܪܘܼܢ ܒܹܗ ܘܬܸܬܼܐܲܣܘܿܢ ܒܹܗ ܀ ܐܘܿ ܕܲܦܪܝܼܚܵܐ ܡܸܪܬܼܵܐ ܟܣܝܼܬܼܵܐ ܒܗܲܕܵܡܲܝ̈ܗܘܿܢ : ܒܗܵܕܹܐ ܚܙܵܬܹܗ ܕܲܨܠܝܼܒ̣ ܢܘܼܗܪܵܐ ܡܸܬܼܚܲܠܡܝܼܢ ܐܢ̄ܬ݁ܘܿܢ ܀ ܐܘܿ ܕܲܩܛܝܼܠܝܼܢ ܡ̣ܢ ܢܘܼ̈ܟ̣ܬܵܬܼܵܐ ܕܫܹܐܕܹ̈ܐ ܒܝܼ̈ܫܹܐ : ܬܠܵܘ ܥܲܝܢܲܝ̈ܟ݁ܘܿܢ ܚܘܼܪܘ ܘܐܸܬܼܐܲܣܵܘ ܐܸܢ ܨܵܒܹ̇ܝܢ ܐܢ̄ܬ݁ܘܿܢ ܀ ܐܘܿ ܕܲܢܟ̣ܝܼܬܼܵܐ ܠܥܵܘܼܠܵܐ ܢܲܦ̮ܫܹܗ ܠܵܐ ܬܸܬܼܦܲܠܲܓ̣ : ܚܘܼܪ ܒܲܙܩܝܼܦܵܐ ܘܗܘ݀ ܡܲܚܠܸܡ ܠܵܗ̇ ܩܲܠܝܼܠܵܐܝܼܬܼ ܀ ܚܛܵܗܹ̈ܐ ܢܲܥܓܘܼܟ̣ ܐܲܝܟ̣ ܢܘܼ̈ܟ̣ܬܵܬܼܵܐ ܕܲܚ̈ܘܵܘܵܬܼܵܐ : ܘܐܸܢ ܒܲܩܛܝܼܠܵܐ ܠܵܐ ܚܵܐܲܪ ܐܲܢ̄ܬ݁ ܠܵܐ ܡܸܬܼܚܲܠܡܲܬ݁ ܀ ܐܲܝܟ̣ ܕܐܲܪܝܼܡ ܗ̄ܘ̣ܵܐ ܡܘܼܫܹܐ ܚܸܘܝܵܐ ܐܸܬ݁ܬ݁ܪܝܼܡ ܡܵܪܵܟ̣ : ܚܘܼܪ ܒܹܗ ܓܲܒ̣ܪܵܐ ܘܥܵܪܩܵܐ ܡܚܘܿܬܼܵܐ ܕܲܡܫܝܼܡܵܐ ܠܵܟ̣ ܀ ܗܵܐ ܬܠܸܐ ܘܩܵܐܹ̇ܡ ܕܲܢܚܘܼܪܘܼܢ ܒܹܗ ܟܠ ܕܲܢܟ̣ܝܼܬܼܝܼܢ : ܘܒܹܗ ܢܸܬܼܐܲܣܘܿܢ ܕܲܡܠܸܐ ܚܢܵܢܵܐ ܠܲܡ̈ܡܲܚܲܝܵܐ ܀ ܐܘܿ ܚܲܛܵܝܹ̈ܐ ܗܵܐ ܠܟ̣ܘܿܢ ܚܵܐܲܪ ܕܲܬܼܚܘܼܪܘܼܢ ܒܹܗ : ܕܐܝܼܬܼ ܒܲܚܙܵܬܹܗ ܣܲܡܵܐ ܕܡܲܚܠܸܡ ܟܠ ܫܘܼ̈ܡܵܬܼܵܐ ܀ ܬܠܸܐ ܐܲܝܟ̣ ܢܝܼܫܵܐ ܡܸܨܥܲܬܼ ܥܵܠܡܵܐ ܕܢܸܬܼܒܲܩܸܐ ܒܹܗ : ܘܢܸܥܦܸܐ ܡܸܢܹܗ ܚܢܵܢܵܐ ܕܚܵܐܹ̇ܢ ܠܲܕܼܚܵܐܲܪ ܒܹܗ ܀ ܚܙܵܬܹܗ ܥܒ̣ܝܼܕܼܵܐ ܐܲܝܟ̣ ܐܵܣܝܼܬܼܵܐ ܠܲܡ̈ܡܲܚܲܝܵܐ : ܘܒܹܗ ܡܸܬܼܚܲܠܡܝܼܢ ܟܹܐܒܹ̈ܐ ܕܢܲܦ̮ܫܵܐ ܕܠܵܐ ܣܲܡ̈ܡܵܢܹܐ ܀ ܥܲܠ ܗܵܝ̇ ܐܸܬ݁ܬ݁ܪܝܼܡ ܥܲܠ ܓܵܓ̣ܘܼܠܬܵܐ ܕܲܬܼܚܘܼܘܼܢ ܒܹܗ : ܘܲܢܐܲܣܹܝܟ̣ܘܿܢ ܡ̣ܢ ܡܲܚ̈ܘܵܬܼܵܐ ܕܲܒ̣ܠܝܼܥܝܼܢ ܐܢ̄ܬ݁ܘܿܢ ܀ pb. 59 ܐܲܝܟ̣ ܠܲܡ ܕܐܲܪܝܼܡ̣ ܡܘܼܫܹܐ ܚܸܘܝܵܐ ܘܵܠܹ̇ܐ ܕܐܸܬ݁ܬ݁ܝܼܡ : ܓܲܠܝܵܐ ܗ̄ܝܼ ܗܵܕܹܐ ܠܐܲܝܢܵܐ ܕܲܣܢܝܼܩ ܥܲܠ ܚܘܼܠܡܵܢܵܐ ܀ ܡ̇ܢ ܕܲܢܟ̣ܝܼܬܼ ܗ̄ܘ̣ܵܐ ܠܚܸܘܝܵܐ ܓܲܠܝܵܐ ܒܗܵܘ̇ ܚܵܐܲܪ ܗ̄ܘ̣ܵܐ : ܘܐܲܝܢܵܐ ܕܕܲܒ̣ܨܹܗ ܓܵܪܣܵܐ ܟܲܣܝܵܐ ܠܗܵܢܵܐ ܢܸܚܙܸܐ ܀ ܗܵܘ̇ ܡܲܥܪܸܩ ܗ̄ܘ̣ܵܐ ܡܸܪܬܼܵܐ ܓܠܝܼܬܼܵܐ ܡ̣ܢ ܗܲܕܵܡܹ̈ܐ : ܘܗܵܢܵܐ ܚܛܝܼܬܼܵܐ ܟܣܝܼܬܼܵܐ ܪܵܕܹܦ̇ ܡ̣ܢ ܚܘܼ̈ܫܵܒܹܐ ܀ ܒܚܸܘܝܹܗ ܕܡܘܼܫܹܐ ܦܲܓ̣ܪܹܗ ܕܡܵܪܲܢ ܡܸܬܼܢܲܨܲܪ ܗ̄ܘ̣ܵܐ : ܕܒܹܗ ܡܸܬܼܐܲܣܹܝܢ ܟܠܗܘܿܢ ܦܲܓ̣ܪܹ̈ܐ ܕܲܟ̈ܟܲܚܲܝܵܐ ܀ ܣܛܲܪ ܡ̣ܢ ܡܸܪܬܼܵܐ ܕܵܡܹ̇ܐ ܗ̄ܘ̣ܵܐ ܗܵܘ̇ ܠܲܚ̈ܘܵܘܵܬܼܵܐ : ܗܵܕܲܐ ܗ̄ܝܼ ܕܲܒ̣ܪܵܐ ܕܲܒ̣ܟ̣ܠ ܡܸܕܸܡ ܐܸܬ݁ܕܲܡܝܼ ܠܲܢ ܀ ܣܛܲܪ ܡ̣ܢ ܚܛܝܼܬܼܵܐ ܠܲܢ ܐܸܬ݁ܕܲܡܝܼ ܗܵܘ̇ ܨܵܐܲܪ ܟܠ : ܘܒܹܗ ܐܲܣ̣ܝܼ ܠܲܢ ܕܐܸܠܵܐ ܐܸܢ ܒܹܗ ܚܲܝܹ̈ܐ ܠܵܐ ܐܝܼܬܼ ܀ ܠܵܐ ܒܗܵܘ̇ ܚܸܘܝܵܐ ܐܝܼܬܼ ܗ̄ܘ̣ܵܐ ܡܸܪܬܼܵܐ ܕܲܚ̈ܘܵܘܵܬܼܵܐ : ܐܵܦܠܵܐ ܚܛܝܼܬܼܵܐ ܒܦܲܓ̣ܪܹܗ ܕܡܵܪܲܢ ܕܐܸܬܼܬ݁ܕܲܡܝܼ ܠܲܢ ܀ ܒܫܲܪܒܵܐ ܕܡܸܪܬܼܵܐ ܚܸܘܝܹܗ ܕܡܘܼܫܹܐ ܐܲܝܟ̣ ܚܲܠܝܵܐ ܗ̄ܘ̣ܵܐ : ܘܐܲܝܟ̣ ܕܲܒ̣ܐ̄ܪܵܙܵܐ ܙܟ̣ܵܐ ܗ̄ܘ̣ܵܐ ܠܡܸܪܬܼܵܐ ܕܲܚ̈ܘܵܘܵܬܼܵܐ ܀ ܘܲܕܼܠܵܐ ܚܛܝܼܬܼܵܐ ܗ̄ܘ̣ ܦܲܓ̣ܪܹܗ ܕܡܵܪܲܢ ܐܲܝܟ̣ ܡܵܐ ܕܲܟ̣ܬܼܝܼܒ̣ : ܘܡܸܛܠ ܗܵܢܵܐ ܒܹܗ ܡܸܬܼܐܲܣܹܝܢ ܟܠ ܚܲܛܵܝܹ̈ܐ ܀ ܐܘܿ ܠܗܵܘ̇ ܚܸܘܝܵܐ ܟܡܵܐ ܕܵܡܹ̇ܐ ܗ̄ܘ̣ܵܐ ܠܲܚ̈ܘܵܘܵܬܼܵܐ : ܠܵܐ ܕܹܝܢ ܕܵܡܹ̇ܐ ܕܠܵܐ ܡܲܪܝܼܪ ܗ̄ܘ̣ܵܐ ܘܠܵܐ ܕܵܒܹ̇ܨ ܗ̄ܘ̣ܵܐ ܀ ܐܘܿ ܠܹܗ ܠܲܒ̣ܪܵܐ ܕܲܒ̣ܟ̣ܠ ܡܸܕܸܡ ܐܸܬ݁ܕܲܡܝܼ ܠܲܢ : ܣܛܲܪ ܡ̣ܢ ܚܛܝܼܬܼܵܐ ܐܲܟ̣ܡܵܐ ܕܦܵܘܠܘܿܣ ܓܲܒ̣ܝܵܐ ܡܲܟ̣ܬܸܒ̣ ܀ pb. 60 ܟܠܗܘܿܢ ܐ̄ܪ̈ܵܙܹܐ ܕܢܲܚ̣ܘ ܒܲܙܩܝܼܦܵܐ ܢܲܗܝܼܪܵܐܝܼܬܼ : ܘܒܹܗ ܐܸܫܬܲܡܠܝܼܘ ܟܠܗܘܿܢ ܛܘܼ̈ܦ̮ܣܹܐ ܫܲܪܝܼܪܵܐܝܼܬܼ ܀ ܩܵܡ̣ ܒܲܒ̣ܪܝܼܬܼܵܐ ܐܲܝܟ̣ ܗܵܘ̇ ܚܸܘܝܵܐ ܒܓ̣ܵܘ ܡܲܫܪܝܼܬܼܵܐ : ܕܲܢܚܘܼܪܘܼܢ ܒܹܗ ܘܒܹܗ ܢܸܬܼܚܲܠܡܘܼܢ ܟܠ ܕܐܸܬܼܡܲܚܘܼ 12 :܀ ܐܘܿ ܠܹܟ̣ܝ ܢܲܦ̮ܫܵܐ ܕܢܲܟ̣ܬܵܗ̇ ܚܸܘܝܵܐ ܚܘܼܪܝ ܒܲܙܩܝܼܦܵܐ : ܘܒܹܗ ܡܸܬܼܚܲܠܡܵܐ ܡܚܘܿܬܼܵܐ ܟܣܝܼܬܼܵܐ ܕܲܡܫܝܼܡܵܐ ܠܹܟ̣ܝ ܀ ܚܛܵܗܵܐ ܕܲܒ̣ܨܹܟ̣ܝ ܗܵܐ ܣܲܡ ܚܲܝܹ̈ܐ ܡ̣ܢ ܓܵܓ̣ܘܿܠܬܵܐ : ܣܝܼܡ ܠܲܡܚܘܿܬܼܵܐ ܘܒܹܗ ܡܸܬܼܚܲܠܡܵܐ ܫܲܪܝܼܪܵܐܝܼܬܼ ܀ ܘܐܸܢ ܒܲܕܼܡܘܼܬܹܗ ܕܚܸܘܝܵܐ ܢܦܹܐܫܵܐ ܠܲܕܼܚܵܐܲܪ ܗ̄ܘ̣ܵܐ : ܨܲܠܡܹܗ ܕܲܒ̣ܪܵܐ ܟܡܵܐ ܟܲܝ ܢܲܐܣܸܐ ܠܲܕܼܚܵܙܹ̇ܐ ܠܹܗ ܀ ܐܸܬܼܢܸܐ ܐܸܢܹܝܢ ܗܸܢܹܝܢ ܗܵܠܹܝܢ ܕܐܸܬܼܡܲܠܲܠ ܒܝܼ : ܕܬܼܘܼܒ̣ ܢܸܬܼܢܲܗܲܪ ܐ̄ܪܵܙܹܗ ܕܚܸܘܝܵܐ ܩܕܼܵܡ ܫܵܡ̈ܘܿܥܹܐ ܀ ܥܠܹܝܗ̇ ܕܬܲܫܥܝܼܬܼܵܐ ܐܲܗܦܸܟ̣ ܡܸܠܲܬܼܝ ܦܵܪܘܿܫܵܐܝܼܬܼ : ܕܢܵܗ̇ܪܵܐ ܗ̄ܝܼ ܡܸܠܬܼܵܐ ܡܵܐ ܕܡܸܬܼܬ݁ܬܲܢܝܵܐ ܡ̣ܢ ܐܵܡܘܿܪܵܐ ܀ ܐܸܥܘܿܦ ܩܵܠܲܝ̈ ܥܲܠ ܗܵܘ̇ ܚܸܘܝܵܐ ܕܐܲܪܝܼܡ ܡܘܼܫܹܐ : ܕܲܟ̣ܡܵܐ ܕܡܸܬ݁ܬ݁ܢܸܐ ܫܲܪܒܵܐ ܙܩܝܼܦܵܐ ܡܸܬܼܢܲܨܲܚ ܒܹܗ ܀ ܡܵܐ ܕܕܼܵܒܹ̇ܨ ܗ̄ܘ̣ܵܐ ܠܐ̄ܢܵܫ ܚܲܪܡܵܢܵܐ ܒܹܝܬܼ ܥܸܒ̣ܪܵܝܹ̈ܐ : ܐܸܢ ܫܵܐܹ̇ܛ ܗ̄ܘ̣ܵܐ ܠܚܸܘܝܹܗ ܕܡܘܼܫܹܐ ܘܠܵܐ ܚܵܐܲܪ ܒܹܗ ܀ ܩ̇ܛܹ̇ܠ ܗ̄ܘ̣ܵܐ ܠܹܗ ܚܲܝܠܵܐ ܕܡܸܪܬܼܵܐ ܥܲܠ ܕܐܲܗܡ̣ܝܼ ܗ̄ܘ̣ܵܐ : ܘܠܵܐ ܗܲܝܡܸܢ ܗ̄ܘ̣ܵܐ ܕܲܠܒܹܝܬܼ ܓܵܘܣܵܐ ܕܚܸܘܝܵܐ ܢܸܪܗܲܛ ܀ ܐܝܼܬܼ ܗ̄ܘ̣ܵܐ ܕܫ̣ܵܛܹܗ ܘܡܝܼܬܼ ܒܲܡܚܘܿܬܹܗ ܘܠܵܐ ܐܸܬܼܐܲܣܝܼ : pb. 61 ܘܐܝܼܬܼ ܗ̄ܘ̣ܵܐ ܕܗܲܝܡܸܢ ܘܲܩ̣ܪܸܒ̣ ܚܵܪ ܒܹܗ ܘܲܛ̣ܥܵܐ ܟܹܐܒܹܗ ܀ ܗܵܘ̇ ܕܲܕܒ̣ܝܼܨ ܗ̄ܘ̣ܵܐ ܕܚܹܐܪܘܼܬܹܗ ܗ̄ܘ̣ܵܬܼ ܡܵܢܵܐ ܢܸܥܒܸ݁ܕܼ : ܦܫܝܼܩ ܗ̄ܘ̣ܵܐ ܠܹܗ ܓܹܝܪ ܘܲܕܼܢܸܚܘܼܪ ܗ̄ܘ̣ܵܐ ܘܲܕܼܠܵܐ ܢܸܚܘܼܪ ܀ ܚܙܵܬܼܵܐ ܕܡܲܓܵܢ ܘܐܲܓ̣ܪܵܐ ܡܘܼܫܹܐ ܠܵܐ ܬܵܒܲܥ̇ ܗ̄ܘ̣ܵܐ : ܚܸܘܝܵܐ ܩܵܐܹ̇ܡ ܘܐܲܝܢܵܐ ܕܚ̣ܵܪ ܒܹܗ ܥ̣ܒܲܪ ܐܘܼܠܨܵܢܹܗ ܀ ܕܨܸܒ̣ܝܵܢܹܗ ܗ̄ܘ̣ܵܬܼ ܕܗܵܘ̇ ܕܲܢܟ̣ܝܼܬܼ ܗ̄ܘ̣ܵܐ ܕܡܵܢܵܐ ܢܸܥܒܸ݁ܕܼ : ܕܚ̣ܵܪ ܐܸܬܼܐܲܣܝܼ ܘܲܕܼܠܵܐ ܚ̣ܵܪ ܒܹܗ ܡܝܼܬܼ ܒܲܡܚܘܿܬܹܗ ܀ ܗܲܝܡܵܢܘܼܬܼܵܐ ܢܸܨܚܲܬ݀ ܬܲܡܵܢ ܒܲܡ̈ܡܲܚܲܝܵܐ : ܕܐܲܝܢܵܐ ܕܗܲܝܡܸܢ ܘܲܚ̣ܙܵܐ ܠܚܸܘܝܵܐ ܚܝܼܵܐ ܒܲܚܙܵܬܹܗ ܀ ܘܲܕܼܠܵܐ ܗܲܝܡܸܢ ܡܸܪܬܼܵܐ ܩܛܲܠܬܹܗ ܕܲܚ̈ܘܵܘܵܬܼܵܐ : ܘܠܵܐ ܐܸܬܼܐܲܣܝܼ ܕܠܵܐ ܨܒ̣ܵܐ ܕܲܢܚܘܼܪ ܐܲܝܟ̣ ܕܐܸܬܼܦܲܩܲܕܼ ܀ ܘܗܵܪܟܵܐ ܟܹܐܡܲܬܼ ܗܲܝܡܵܢܘܼܬܼܵܐ ܡܲܐܣܝܵܐ ܫܘܼܚ̈ܢܹܐ : ܘܲܒ̣ܨܸܒ̣ܝܵܢܹܗ ܕܗܵܘ̇ ܕܲܡܡܲܚܲܝ ܣܝܼܡ ܚܘܼܠܡܵܢܹܗ ܀ ܙܩܝܼܦܵܐ ܦܫܝܼܛ ܗ̄ܘ̣ܵܐ ܘܐܲܓ̣ܪܵܐ ܡܸܡܬܼܘܿܡ ܠܵܐ ܬܵܒܲܥ ܠܵܟ̣ : ܘܐܸܢ ܬܚܘܼܪ ܒܹܗ ܡܲܓܵܢ ܡܲܠܚܸܡ ܘܲܡܐܲܣܸܐ 13 : ܠܵܟ̣ ܀ ܗܵܐ ܚܘܵܘ̈ܵܬܼܵܐ ܥ̣ܒܲܕܼ ܣܵܛܵܢܵܐ ܒܥܵܠܡܵܐ ܟ̱ܠܹܗ : ܐܘܿ ܕܐܸܬܼܢܲܟܲܬܼܘ ܚܘܼܪܘ ܒܲܙܩܝܼܦܵܐ ܕܗܘ݀ ܢܲܐܣܹܝܟ̣ܘܿܢ ܀ ܠܵܐ ܐ̄ܢܵܫ ܢܫܘܼܛ ܚܙܵܬܼܵܐ ܕܓܲܠܝܵܐ ܩܕܼܵܡ ܣܲܓ݁ܝܼ̈ܐܹܐ : ܕܐܸܢ ܫܵܐܹ̇ܛ ܠܵܗ̇ ܒܡܸܪܬܹܗ ܕܚܸܘܝܵܐ ܪܲܒܵܐ ܡܵܐܹ̇ܬܼ ܀ ܙܩܝܼܦܵܐ ܡܸܡܬܼܘܿܡ ܠܐ̄ܢܵܫ ܠܵܐ ܥܵܨܹ̇ܐ ܢܹܐܬܹܐ ܨܹܐܕܼܵܘܗܝ : ܐܲܝܢܵܐ ܕܒ̣ܵܥܹ̇ܐ ܕܢܸܬܼܐܲܣܸܐ ܒܹܗ ܡ̣ܢ ܕܝܼܠܹܗ ܗ̄ܝܼ ܀ pb. 62 ܘܲܠܚܲܛܵܝܵܐ ܐܝܼܬܼ ܚܹܐܪܘܼܬܼܵܐ ܘܫܲܠܝܼܛ ܗ̄ܘ̣ܵܐ ܠܹܗ : ܕܲܒ̣ܨܸܒ̣ܝܵܢܹܗ ܢܲܐܣܸܐ ܟܹܐܒܹܗ ܕܠܵܐ ܡܸܨܥܵܝܹ̈ܐ ܀ ܗܵܐ ܐܝܼܬܼ ܗ̄ܘ̣ ܠܹܗ ܩܕܼܵܡܵܘܗܝ ܐܵܬ݀ܵܐ ܡܲܐܣܝܵܢܝܼܬܼܵܐ : ܕܐܸܢ ܚܵܐܲܪ ܒܵܗ̇ ܡܸܬܼܐܲܣܸܐ ܒܵܗ̇ ܫܲܪܝܪܪܵܐܝܼܬܼ ܀ ܚܛܝܼܬܼܵܐ ܕܦܲܓ̣ܪܵܐ ܒܦܲܓ̣ܪܹܗ ܕܲܒ̣ܪܵܐ ܡܵܝ̇ܬܵܐ ܡ̣ܢ ܟܠ : ܒܗܵܢܵܐ ܕܠܵܐ ܚܛ̣ܵܐ ܗܵܠܹܝܢ ܕܲܚܛ̣ܵܘ ܗܵܐ ܡܸܬܼܐܲܣܹܝܢ ܀ ܐܲܝܟ̣ ܕܲܙܟ̣ܵܐ ܗ̄ܘ̣ܵܐ ܚܸܘܝܵܐ ܒܚܘܿܪܝܼܒ̣ ܠܲܚ̈ܘܵܘܵܬܼܵܐ : ܡܲܐܣܸܐ ܒܫܲܝܢܵܐ ܦܲܓ̣ܪܵܐ ܠܦܲܓ̣ܪܹ̈ܐ ܕܡܸܬ݁ܛܲܦܹܝܢ ܒܹܗ ܀ ܒܗܵܘ̇ ܚܲܪܡܵܢܵܐ ܕܸܥܟܲܬ݀ ܡܸܪܬܼܵܐ ܕܲܚ̈ܘܵܘܵܬܼܵܐ : ܘܲܒ̣ܗܵܢ ܦܲܓ̣ܪܵܐ ܚܛܝܼܬܼܵܐ ܕܦܲܓ̣ܪܹ̈ܐ ܛܵܠ̇ܩܵܐ ܠܲܓ̣ܡܵܪ ܀ ܫܚܝܼܡܵܐ ܚܙܵܬܹܗ ܐܵܣܝܼܘܼܬܹܗ ܕܹܝܢ ܣܲܓ݁ܝܼ ܪܲܒܵܐ : ܨܝܼܪ ܒܹܗ ܡܵܘܬܵܐ ܘܢܵܒ̣ܥ̇ܝܼܢ ܡܸܢܹܗ ܚܲܝܹ̈ܐ ܟܠܝܘܿܡ ܀ ܙܩܝܼܦܵܐ ܒܚܸܙܘܹܗ ܡܵܘܬܵܐ ܡܲܟ̣ܪܸܙ ܠܲܕܼܚܵܙܹ̇ܐ ܠܹܗ : ܠܲܒ̣ܨܵܬܹܗ ܓܹܝܪ ܚܲܝܹ̈ܐ ܝܵܗܹ̇ܒ̣ ܠܲܕܼܚܵܐܲܪ ܒܹܗ ܀ ܐܵܦ ܗܘ݀ ܚܸܘܝܵܐ ܡܙܝܼܥ ܗ̄ܘ̣ܵܐ ܒܚܸܙܘܹܗ ܠܐܲܝܢܵܐ ܕܲܕܼܒܲܨ̣ : ܫܡܹܗ ܘܲܚܙܵܬܹܗ ܡܣܲܪܕܵܐ ܗ̄ܘ̣ܵܬܼ ܠܹܗ ܠܗܵܘ̇ ܕܐܸܬܼܡܲܚܝܼ ܀ ܘܡܵܐ ܕܐܲܡ̣ܣܲܪ 14 : ܗ̄ܘ̣ܵܐ ܘܚ̣ܵܪ ܒܹܗ ܡܸܚܕܼܵܐ ܫܲܢ̣ܝܼ ܟܹܐܒܹܗ : ܕܠܵܘ ܐܲܝܟ̣ ܚܸܙܘܹܗ ܫܚܝܼܡ ܗ̄ܘ̣ܵܐ ܚܲܝܠܹܗ ܠܲܕܼܚܵܐܲܪ ܒܹܗ ܀ ܘܲܟ̣ܒܲܪ ܕܵܚܹ̇ܠ ܐܵܘ ܙܲܐܲܥ̇ ܗ̄ܘ̣ܵܐ ܐܲܝܢܵܐ ܕܲܢܟ̣ܝܼܬܼ : ܟܲܕܼ ܐܵܡ̇ܪܝܼܢ ܠܹܗ ܬܵܐ ܚܙܝܼ ܠܚܸܘܝܵܐ ܘܡܸܬܼܐܲܣܸܐ ܐܲܢ̄ܬ݁ ܀ ܘܐܵܦ ܐܲܡܲܪ ܗ̄ܘ̣ܵܐ ܕܚܸܘܝܵܐ ܩܲܛܠܲܢܝ ܘܲܠܡܵܢܵܐ ܟܲܝ : pb. 63 ܐܵܚܙܸܐ ܠܚܸܘܝܵܐ ܕܐܵܦ ܒܲܚܙܵܬܹܗ ܡܸܣܬܲܪܲܕܼ ܐ̄ܢܵܐ ܀ ܠܡܵܢ ܐܹܚܘܼܪ ܒܹܗ ܕܗܵܐ ܒܲܡܚܘܿܬܹܗ ܡܸܫܬܲܢܲܩ ܐ̄ܢܵܐ : ܣܢܸܐ ܥܠܲܝ ܚܸܙܘܹܗ ܢܹܐܙܲܠ ܠܹܗ ܡܹܢܝ ܟܲܕܘ ܩܲܛܠܲܢܝ ܀ ܡܵܢ ܡܵܘܬܲܪ ܠܝܼ ܕܠܵܐ ܛܥܝܼܢ ܣܲܡܵܐ ܕܢܲܐܣܸܐ ܠܲܡܚܘܿܬܼܝ : ܘܠܵܐ ܥܸܩܵܪܵܐ ܐܹܣܝܼܡ ܥܲܠ ܟܹܐܒ̣ܝ ܘܐܸܬܼܥܲܕܲܪ ܒܹܗ ܀ ܕܚܝܼܠܵܐ ܚܙܵܬܹܗ ܘܐܸܢ ܐܹܚܘܿܪ ܒܹܗ ܟܹܐܒ̣ܵܐ ܡܵܘܣܸܦ : ܥܘܼܗܕܵܢܵܗ̇ ܗ̄ܘ̣ ܕܲܡܚܘܿܬܼܝ ܚܸܘܝܵܐ ܒܟ̣ܠ ܐܸܣܟܹܡ̈ܝܼܢ ܀ ܐܵܦ ܠܲܙܩܝܼܦܵܐ ܗܵܕܹܐ ܓܵܕܼܫܲܬ݀ ܡ̣ܢ ܣܲܓܝܼ̈ܐܹܐ : ܘܥܵܪܩܝܼܢ ܡܸܢܹܗ ܕܠܵܐ ܝܵܕܼܥ̇ܝܼܢ ܠܹܗ ܚܲܝܠܹܗ ܡܵܢܵܐ ܗ̄ܘ̣ ܀ ܡܵܘܬܵܐ ܨܝܼܪ ܒܹܗ ܘܲܠܩܲܪ̈ܝܼܒ̣ܵܘܗܝ ܚܲܝܹ̈ܐ ܡܲܦܪܲܥ : ܩܸܛܠܵܐ ܡܲܟ̣ܪܸܙ ܘܲܠܝܵܕܼܘܿܥܹ̈ܐ ܡܠܸܐ ܢܘܼܚܵܡܵܐ ܀ ܠܵܐ ܪܵܚܹ̇ܡ ܠܹܗ ܚܲܢܦܵܐ ܣܲܟܟܠܵܐ ܕܣܵܢܹ̇ܐ ܚܲܝܵܘ̈ܗܝ : ܠܲܫܡܹܗ ܣܵܢܹ̇ܐ ܘܡܲܢ̣ܘܼ ܡܦܝܼܣ ܠܹܗ ܕܢܹܐܬܹܐ ܨܹܐܕܼܵܘܗܝ ܀ ܡܵܐ ܕܲܩܪܵܬܹܗ ܥܹܕܬܵܐ ܠܚܲܢܦܵܐ ܕܢܹܐܬܹܐ ܢܸܚܸܐ : ܚ̣ܙܵܐ ܒܵܗ̇ ܙܩܝܼܦܵܐ ܐܵܬ݀ܵܐ ܕܡܵܘܬܵܐ ܥܪܲܩ̣ ܠܹܗ ܡܵܢܵܗ̇ ܀ ܡܵܐ ܕܐܲܦܝܼܣܬܹܗ ܕܢܹܐܬܸܐ ܠܚܲܝܹ̈ܐ ܕܲܫܟ̣ܝܼܚܝܼܢ ܒܵܗ̇ : ܐܲܕܸܝܩ̣ ܘܲܚ̣ܙܵܐ ܫܠܲܕܵܐ ܒܓ̣ܵܘܵܗ̇ ܐܸܣܬܲܪܲܕܼ ܠܹܗ ܀ ܡܵܐ ܕܐܸܡܪܲܬ݀ ܠܹܗ ܕܐܸܢ ܬܹܐܬܸܐ ܠܝܼ ܠܡܵܘܬܵܐ ܬܸܙܟܸܐ : ܥܲܠ̣ ܐܸܫܟܲܚ̣ ܒܵܗ̇ ܓܲܒ̣ܪܵܐ ܩܛܝܼܠܵܐ ܐܸܬܼܦܲܠܲܓ̣ ܠܹܗ ܀ ܐܲܟ̣ܡܵܐ 15 : ܕܗܵܠܹܝܢ ܐܵܡܲܪ ܚܲܢܦܵܐ ܠܘܼܩܒܲܠ ܥܹܕܬܵܐ : ܠܡܵܘܬܵܐ ܡܙܵܥ ܐ̄ܢܵܐ ܘܐܵܬ݀ܵܐ ܕܡܵܘܬܵܐ ܗܵܐ ܣܝܼܡܵܐ ܒܹܟ̣ܝ ܀ pb. 64 ܫܠܲܕܵܐ ܚܙܹ̇ܝܬܼ ܒܹܟ̣ܝ ܘܠܝܼ ܕܲܩܛܝܼܠ ܐ̄ܢܵܐ ܡ̇ܢ ܡܲܐܣܸܐ ܠܝܼ : ܐܸܚܸܐ ܣܢܝܼܩ ܗ̄ܘܹ̇ܝܬܼ ܘܨܲܠܡܵܐ ܕܡܝܼܬܼܵܐ ܗܵܐ ܢܵܨܲܚ ܒܹܟ̣ܝ ܀ ܠܚܲܝܹ̈ܐ ܩܪܲܝܬ݁ܝܼܢܝ ܘܐܲܝܟܲܢ ܡܝܼܬܼܵܐ ܡܨܸܐ ܡܲܚܸܐ ܠܝܼ : ܡܵܘܬܵܐ ܩܲܛܠܲܢܝ ܘܬܼܘܼܒ̣ ܨܹܝܕܼ ܡܵܘܬܵܐ ܠܡܵܢ ܐܵܬܹ̇ܐ ܐ̄ܢܵܐ ܀ ܥܨܵܒܹ̈ܐ ܠܲܡܚܘܿܬܼܝ ܣܸܒܼ̇ܪܹܬܼ ܕܐܝܼܬܼ ܒܹܟ̣ܝ ܐܲܝܟ̣ ܕܐܲܣܒܲܪܬܝܼܢܝ : ܘܗܵܐ ܚܵܘܝܼܬܝܼܢܝ ܓܲܒ̣ܪܵܐ ܩܛܝܼܠܵܐ ܕܲܒ̣ܠܝܼܥ ܐܲܟ̣ܘܵܬܼܝ ܀ ܡܵܘܬܵܐ ܐܵܬ݀ܵܐ ܗ̄ܘ̣ ܡܣܲܪܕܵܢܝܼܬܼܵܐ ܕܲܡܙܝܼܥܵܐ ܠܝܼ : ܘܐܸܢ ܬܘܼܒ̣ ܡܵܘܬܵܐ ܚܵܙܹ̇ܐ ܐ̄ܢܵܐ ܒܹܟ̣ܝ ܠܡܵܢ ܐܹܬܸܐ ܠܹܟ̣ܝ ܀ ܚܵܙܹ̇ܐ ܚܲܢܦܵܐ ܙܩܝܼܦܵܐ ܘܙܵܐܲܥ̇ ܟܲܕܼ ܠܵܐ ܝܵܕܲܥ̇ : ܕܐܲܝܢܵܐ ܚܲܝܠܵܐ ܢܵܒܲܥ̇ ܡܸܢܹܗ ܠܲܕܼܩܵܪܹܒ̣ ܠܹܗ ܀ ܐܲܝܟ̣ ܕܲܡܙܝܼܥ ܗ̄ܘ̣ܵܐ ܚܵܘܝܹܗ ܕܡܘܼܫܹܐ ܠܐܲܝܢܵܐ ܕܲܢܕܼܝܼܬܼ : ܡܙܝܼܥ ܒܲܚܙܵܬܹܗ ܙܩܝܼܦܵܐ ܕܡܵܘܬܵܐ ܠܐܲܝܢܵܐ ܕܲܚܢܸܦ ܀ ܗܵܘ̇ ܥܸܒ̣ܪܵܝܵܐ ܕܕܲܒ̣ܨܹܗ ܚܸܘܝܵܐ ܒܚܸܘܝܵܐ ܐ̄ܚܪܹܢܵܐ : ܬܵܒܼ̇ܥܝܼܢ ܗ̄ܘ̣ܵܘ ܠܹܗ ܕܢܹܐܬܸܐ ܢܚܘܼܪ ܘܟܸܢ ܡܸܬܼܐܲܣܸܐ ܀ ܐܲܝܟ̣ ܕܲܠܚܲܢܦܵܐ ܕܩܲܛܠܹܗ ܡܵܘܬܵܐ ܘܐܵܬܹ̇ܐ ܠܥܹܕܬܵܐ :܀ ܘܡܲܦܩܵܐ ܣܵܝ̇ܡܵܐ ܩܕܼܵܡܵܘܗܝ ܐܵܬ݀ܵܐ ܕܟ̣ܠܵܗ̇ ܡܵܘܬܵܐ ܗ̄ܝܼ ܀ ܠܥܸܒ̣ܪܵܝܵܐ ܕܹܝܢ ܡܵܐ ܕܲܕܼܒܲܨ ܗ̄ܘ̣ܵܐ ܘܡܸܬܼܒܵܘܪܲܪ ܗ̄ܘ̣ܵܐ : ܐܵܡ̇ܪܝܼܢ ܗ̄ܘ̣ܵܘ ܠܹܗ ܟܠ ܩܲܪ̈ܝܼܒ̣ܵܘܗܝ ܪܗܲܛ ܨܹܝܕܼ ܚܸܘܝܵܐ ܀ ܘܐܸܢ ܫܵܐܹ̇ܛ ܗ̄ܘ̣ܵܐ ܚܙܵܬܼܵܐ ܫܚܝܼܡܬܵܐ ܘܠܵܐ ܐܵܙܹ̇ܠ ܗ̄ܘ̣ܵܐ : ܐܲܝܢܵܐ ܕܢܲܣܝܼ ܡܲܪܬܸܐ ܗ̄ܘ̣ܵܐ ܠܹܗ ܕܠܵܐ ܢܸܬܼܦܲܠܲܓ̣ ܀ ܗܵܘ̇ ܩܲܕܼܡܵܝܵܐ ܕܚ̣ܵܪ ܒܹܗ ܒܚܸܘܝܵܐ ܘܐܸܬܼܐܲܣܝܼ ܗ̄ܘ̣ܵܐ : ܐܲܝܟ̣ ܟܵܪܘܿܙܵܐ ܥܒ̣ܝܼܕܼ ܗ̄ܘ̣ܵܐ ܒܥܲܡܵܐ ܠܟ̣ܠ ܕܲܕܼܒ̣ܝܼܨܝܼܢ ܀ pb. 65 ܘܐܸܢ ܚܵܙܹ̇ܐ ܗ̄ܘ̣ܵܐ ܐ̄ܢܵܫ ܕܐܸܬܼܦܲܠܲܓ̣ ܡܲܪܬܸܐ ܗ̄ܘ̣ܵܐ ܠܹܗ : ܘܡ̣ܢ ܢܸܣܝܵܢܵܐ ܕܢܲܦ̮ܫܹܗ ܟܠܗܹܝܢ ܡܲܠܸܦ ܗ̄ܘ̣ܵܐ ܠܹܗ ܀ ܘܐܲܝܟ̣ ܡܵܐ ܕܗܵܠܹܝܢ ܡܸܬܼܐܲܡܪܵܢ ܗ̄ܘܲܝ̈ ܨܹܝܕܼ ܕܲܢܟ̣ܝܼܬܼ : ܡ̣ܢ ܕܲܩܕܼܵܡܵܘܗܝ ܕܐܵܦ ܗܘ݀ ܢܟ̣ܝܼܬܼ ܘܚ̣ܵܪ ܘܐܸܬܼܐܲܣܝܼ ܀ ܩܪܘܿܒ̣ ܠܵܐ ܬܸܕܲܚܲܠ ܠܵܘ ܥܲܠ ܕܲܫܡܹܗ ܚܸܘܝܵܐ ܚܸܘܝܵܐ ܗ̄ܘ̣ : ܐܲܝܟ̣ ܥܸܩܵܪܵܐ ܗ̄ܘ̣ ܕܐܝܼܬܼ ܒܹܗ ܚܲܝܹ̈ܐ ܠܲܕܼܚܵܐܲܪ ܒܹܗ ܀ ܠܵܘ ܐܲܝܟ̣ ܗܵܢܵܘ ܚܸܘܝܵܐ ܕܕܲܒ̣ܨܵܟ̣ ܡܵܢ ܕܵܚܹ̇ܠ ܐܲܢ̄ܬ݁ : ܚܘܼܪ ܒܹܗ ܘܲܚܙܝܼ ܕܒ̣ܵܗ̇ ܒܲܚܙܵܬܹܗ ܡܸܬܼܥܲܕܲܪ ܐܲܢ̄ܬ݁ ܀ ܘܠܝܼ ܐܲܟ̣ܘܵܬܼܵܟ̣ ܢܲܟ̣ܬܲܢܝ ܚܸܘܝܵܐ ܘܲܫܚܝܼܡ ܗ̄ܘ̣ܵܐ ܠܝܼ : ܚܵܘܝܹܗ ܕܡܘܼܫܹܐ ܘܟܲܕܼ ܚܵܪܹܬܼ ܒܹܗ ܥ̣ܒܲܪܘ ܐܘܼ̈ܠܨܵܢܲܝ ܀ ܘܡܵܐ ܕܚܲܪܡܵܢܵܐ ܗܵܐ ܫܵܡܲܥ̇ ܐܲܢ̄ܬ݁ ܠܵܐ ܬܸܣܬܲܪܲܕܼ : ܥܒ̣ܵܕܹܗ ܕܐܵܣܝܵܐ ܗ̄ܘ̣ ܚܘܼܪ ܒܹܗ ܘܢܲܣܵܐ ܚܲܝܠܹܗ ܡܵܢܵܘ ܀ ܚܸܘܝܵܐ ܗ̄ܘ̣ ܚܲܠܝܵܐ ܘܲܡܢܲܣܲܝ ܠܝܼ ܕܟܲܕܼ 16 : ܚܵܪܹܬܼ ܒܹܗ : ܟ̱ܠܵܗ̇ ܡܸܪܬܼܵܐ ܫܩܲܠ̣ ܒܲܚܙܵܬܹܗ ܡ̣ܢ ܗܲܕܵܡܲܝ̈ ܀ ܗܵܟܲܢܵܐ ܬܘܼܒ̣ ܥܹܕܬܵܐ ܠܚܲܢܦܵܐ ܡܲܠܦܵܐ ܟܠܝܘܿܡ : ܕܡܵܐ ܕܩܵܪܝܵܐ ܠܹܗ ܕܢܸܚܙܹܐ ܙܩܝܼܦܵܐ ܠܵܐ ܢܸܬܼܦܲܠܲܓ̣ ܀ ܐܵܦ ܐܵܡ̇ܪܵܐ ܠܹܗ ܕܚܘܼܪ ܒܲܫܠܲܕܵܐ ܕܨܝܼܪ ܒܵܗ̇ ܡܵܘܬܵܐ : ܘܲܕܼܢܘܼܚܵܡܵܐ ܢܵܒܲܥ̇ ܡܸܢܹܗ̇ ܐܵܦ ܡܸܫܟܲܚ ܐܲܢ̄ܬ݁ ܀ ܩܛܝܼܠܵܐ ܕܣܝܼܡ ܒܝܼ ܬܵܐ ܥܘܿܠ ܢܲܣܵܐ ܚܲܝܠܹܗ ܡܵܢܵܐ ܗ̄ܘ̣ : ܘܗܵܐ ܝܵܠܹ̇ܦ ܐܲܢ̄ܬ݁ ܕܗܘ݀ܝܘܼ ܩܲܛ̰ܠܹܗ ܠܡܵܘܬܵܐ ܝܲܥܢܵܐ ܀ ܙܩܝܼܦܵܐ ܚܵܙܹ̇ܝܬ݁ ܘܡܸܫܟܲܚ ܐܲܢ̄ܬ݁ ܠܹܗ ܕܐܵܦ ܐܲܠܵܗܵܐ ܗ̄ܘ̣ : pb. 66 ܕܒ̣ܵܐܬ݀ܵܐ ܕܡܵܘܬܹܗ ܒܲܛܸܠ̣ ܡܵܘܬܵܐ ܡ̣ܢ ܣܲܓ݁ܝܼ̈ܐܹܐ ܀ ܡܵܐ ܕܫܵܡܲܥ̇ ܐܲܢ̄ܬ݁ ܓܲܒ̣ܪܵܐ ܕܲܩܛܝܼܠ ܠܵܐ ܬܸܣܬܲܪܲܕܼ : ܒܨܝܼܘܗܝ ܠܲܩܛܝܼܠܵܐ ܘܡܸܫܟܲܚ ܐܲܢ̄ܬ݁ ܠܹܗ ܕܠܵܐ ܡܵܝܘܿܬܼܵܐ ܗ̄ܘ̣ ܀ ܨܲܠܡܵܐ ܕܡܵܘܬܵܐ ܨܝܼܪ ܒܲܙܩܝܼܦܵܐ ܠܲܕܼܚܵܐܲܪ ܒܹܗ : ܘܚܲܝܹ̈ܐ ܢܲܒܲܥ 17 : ܠܐܲܝܢܵܐ ܕܩܵܪܹܒ̣ ܡܸܬ݁ܛܲܦܸܐ ܒܹܗ ܀ ܚܙܝܼ ܠܵܐ ܢܙܝܼܥܵܟ̣ ܛܸܒܹ݁ܗ ܕܡܝܼܬܼܵܐ ܡܵܐ ܕܫܵܡܲܥ̇ ܐܲܢ̄ܬ݁ : ܕܡܸܫܟܲܚ ܐܲܢ̄ܬ݁ ܒܹܗ ܕܡܵܘܬܵܐ ܡܝܼܬܼ ܒܹܗ ܗܘ݀ ܠܵܐ ܚܵܐܹ̇ܒ̣ ܀ ܚܘܼܪ ܒܹܗ ܕܲܨܠܝܼܒ̣ ܘܐܸܬܼܒܲܩܵܐ ܒܹܗ ܕܚܲܝܹ̈ܐ ܝܵܗܹ݂̇ܒ̣ : ܥ̇ܒ̣ܵܕܹܗ ܢܲܣܵܐ ܘܒܲܫܡܵܐ ܕܨܲܥܪܹܗ ܠܵܐ ܬܸܬܼܦܲܠܲܓ̣ ܀ ܣܲܒ̣ ܠܵܟ̣ ܥܲܡܵܟ̣ ܗܲܝܡܵܢܘܼܬܼܵܐ ܡܵܐ ܕܚܵܐܲܪ ܐܲܢ̄ܬ݁ : ܘܗܵܐ ܠܵܐ ܡܙܝܼܥ ܠܵܟ̣ ܨܲܥܪܵܐ ܘܚܲܫܵܐ ܡܵܐ ܕܦܵܓ̣ܥ̇ ܒܵܟ̣ ܀ ܠܵܘ ܒܲܚܙܵܬܼܵܐ ܓܠܝܼܬܼܵܐ ܒܲܠܚܘܿܕܼ ܬܸܬܼܒܲܩܸܐ ܒܹܗ : ܚܘܼܪ ܟܲܣܝܵܐܝܼܬܼ ܘܡܸܫܟܲܚ ܐܲܢ̄ܬ݁ ܠܹܗ ܓܲܢ̄ܒܵܪܵܐܝܼܬܼ ܀ ܠܵܐ ܬܸܬܼܦܲܠܲܓ̣ ܟܲܕܼ ܚܵܙܹ̇ܐ ܐܲܢ̄ܬ݁ ܫܠܲܕܵܐ ܕܪܲܡܝܵܐ : ܓܲܒ̣ܪܵܐ ܕܲܩܛܝܼܠ ܙܩܝܼܦܵܐ ܕܲܫܠܝܼܚ ܡܝܼܬܼܵܐ ܕܲܚܢܝܼܛ ܀ ܩܪܘܿܒ̣ ܠܵܟ̣ ܨܹܐܕܼܵܘܗܝ ܘܡܸܫܟܲܚ ܐܲܢ̄ܬ݁ ܠܹܗ ( ܡܵܪܝܵܐ ܘܲܒ̣ܪܵܐ : ܓܲܢ̄ܒܵܪ ܥܵܠܡܹ̈ܐ ܛܥܝܼܢ ܒܸܪ̈ܝܵܬܼܵܐ ܝܵܗܹ̇ܒ̣ ܚܲܝܹ̈ܐ ܀ ܡܢܲܚܸܡ ܡܝܼ̈ܬܹܐ ܡܩܝܼܡ ܥܲܢܝܼ̈ܕܹܐ ܦܵܟܲܪ ܡܵܘܬܵܐ : ܫܵܪܹܐ ܠܐܵܕܼܵܡ ܐܵܦ ܐܲܠܵܗܵܐ 18 : ܕܠܵܐ ܡܸܬܼܒܲܨܲܪ ܀ ܫܡܹܗ ܕܲܙܩܝܼܦܵܐ ܡܙܝܼܥ ܠܹܗ ܠܚܲܢܦܵܐ ܕܠܵܐ ܢܸܣܓܘܿܕܼ ܠܹܗ : pb. 67 ܘܡܵܐ ܕܥܲܠ ܘܲܚ̣ܙܵܐ ܥܒ̣ܵܕܹܗ ܡܵܢܵܐ ܗ̄ܘ̣ ܐܸܬܼܓܵܘܲܣ ܒܹܗ ܀ ܟܲܕܼ ܪܲܚܝܼܩ ܗ̄ܘ̣ܵܐ ܒܛܸܒܵܐ ܕܩܸܛܠܵܐ ܡܸܣܬܲܪܲܕܼ ܗ̄ܘ̣ܵܐ : ܘܡܵܐ ܕܲܩ̣ܪܸܒ̣ ܠܹܗ ܒܚܲܝܹ̈ܐ ܕܡܸܫܟܲܚ ܢܵܗ̇ܪܵܐ ܢܲܦ̮ܫܹܗ ܀ ܐܲܝܟ̣ ܕܐܸܬܼܐܲܣܝܼ ܗܵܘ̇ ܥܸܒ̣ܪܵܝܵܐ ܕܢܲܟ̣ܬܹܗ ܚܸܘܝܵܐ : ܗܵܐ ܡܸܬܼܐܲܣܸܐ ܐܵܦ ܚܲܛܵܝܵܐ ܕܩܲܛ̣ܠܹܗ ܡܵܘܬܵܐ ܀ ܠܲܠ ܚܲܪܡܵܢܵܐ ܘܗܵܪܟܵܐ ܙܩܝܼܦܵܐ ܗܵܐ ܡܸܬܼܢܲܨܲܚ : ܐܵܦ ܒܲܚܕܲܬܵܐ ܐܵܦ ܒܥܲܬ݁ܝܼܩܬܵܐ ܥܒ̣ܝܼܕܼ ܣܲܡ ܚܲܝܹ̈ܐ ܀ ܡܸܛܠܗܵܢܵܐ ܐܸܡܲܪ ܡܵܪܲܢ ܟܲܕܼ ܡܲܠܸܦ ܗ̄ܘ̣ܵܐ : ܕܗܵܐ ܡܸܬ݁ܬ݁ܪܝܼܡ ܐ̄ܢܵܐ ܐܲܝܟ̣ ܗܵܘ̇ ܚܸܘܝܵܐ ܕܐܲܪܝܼܡ ܡܘܼܫܹܐ ܀ ܐܘܼܚܕܬܵܐ ܪܲܒ݁ܬܼܵܐ ܐ̄ܚܲܕܼ ܗ̄ܘ̣ܵܐ ܡܘܼܫܹܐ ܒܹܝܬܼ ܥܸܒ̣ܪܵܝܹ̈ܐ : ܘܐܸܬ݀ܵܐ ܦܲܫܩ̣ܵܗ̇ ܡܫܝܼܚܵܐ ܠܥܲܡܡܹ̈ܐ ܢܲܗܝܼܪܵܐܝܼܬܼ ܀ ܦܵܠܐܬܼܵܐ ܕܐ̄ܪ̈ܵܙܹܐ ܒܗܵܘ̇ ܚܲܪܡܵܢܵܐ ܨܵܪ ܥܸܒ̣ܪܵܝܵܐ : ܘܒܲܨܠܝܼܒ̣ ܢܘܼܗܪܵܐ ܕܢܲܚ̣ ܟܲܣ̈ܝܵܬܼܵܐ ܕܲܓ̣ܢܝܼ̈ܙܵܢ ܗ̄ܘܲܝ̈ ܀ ܗܘ݀ܝܘܼ ܡܵܪܲܢ ܐܲܣ̣ܝܼ ܒܚܲܝܠܹܗ ܗܵܪܟܵܐ ܘܠܗܲܠ : ܬܲܡܵܢ ܐ̄ܪܵܙܹܗ ܘܗܵܪܟܵܐ ܩܢܘܿܡܹܗ ܫܲܪܝܼܪܵܐܝܼܬܼ ܀ ܝܵܘܡܵܢ ܘܐܸܬܼܡܵܠܝ ܗܘ݀ܝܘܼ ܟܲܕܼ ܗܘ݀ ܘܠܵܐ ܡܸܫܬܲܚܠܲܦ : ܒܪܝܼܟ̣ ܗ̄ܘ̣ ܙܩܝܼܦܵܐ ܕܐܲܚܝܼ ܠܥܵܠܡܵܐ ܕܲܡܲܚܲܝ ܗ̄ܘ̣ܵܐ ܀ ܠܝܲܡܵܐ ܕܐ̄ܪ̈ܵܙܲܝܟ ܐܲܚܬܼܘܼܢܝ ܡܹܐܡܪ̈ܲܝܟ ܒܲܪ ܐܲܠܵܗܵܐ : ܒܵܟ̣ ܐܸܬ݁ܕܲܠܹܐ ܡ̣ܢ ܡܵܡ̈ܘܿܠܹܐ ܕܲܟ̣ܪܝܼܟ̣ܝܼܢ ܠܝܼ ܀ ܓܲܠܠܹ̈ܐ ܕܫܲܪ̈ܒܲܝܟ ܐܲܣܓ݁ܝܼܘ ܥܠܲܝ ܬܲܟ̣ܬܘܼܫܲܝ̈ܗܘܿܢ : ܐܲܢ̄ܬ݁ ܡܲܠܵܚܵܐ ܩܦܝܼܢܝ ܒܲܠܡܹܐܢܵܐ ܕܫܲܪܝܼܪ̈ܵܬܼܵܐ ܀ ܡܘܼܫܹܐ ܪܵܥܝܵܐ ܕܲܢܓܲܕܼ ܥܵܢ̈ܵܐ ܒܓ̣ܘ ܡܵܡ̈ܘܿܠܹܐ : ܠܝܲܡܵܐ ܕܐ̄ܪ̈ܵܙܹܐ ܢܲܓ̣ܕܲܢܝ ܐܸܥܘܿܠ ܒ̣ܲܟܬܼܝܼ̈ܒ̣ܵܬܹܗ ܀ ܡܵܪܹܗ ܕܡܘܼܫܹܐ ܕܠܝܼܢܝ ܡ̣ܢ ܝܲܡܵܐ ܐܲܝܟ̣ ܕܲܠܡܘܼܫܹܐ : ܟܲܕܼ ܡܲܣܸܩ ܐ̄ܢܵܐ ܡܠܘܿܐܵܐ ܪܲܒܵܐ ܩܸܪܝܵܢܹܗ ܀ ܬܡܝܼ̈ܗܵܢ ܐܸܢܹܝܢ ܟܠܗܹܝܢ ܕܲܗܘ݀ܘܲܝ̈ ܒܐܝܼ̈ܕܲܝ ܡܘܼܫܹܐ : ܕܠܵܟ̣ ܨܵܐܲܪ ܗ̄ܘ̣ܵܐ ܒܟ̣ܠܵܗ̇ ܐܘܼܪܚܵܐ ܕܐܲܪܡ̣ܝܼ ܗ̄ܘ̣ܵܐ ܠܹܗ ܀ ܒܚܘܼܛܪܵܐ ܫܲܩ̣ܠܵܟ̣ ܡ̣ܢ ܨܹܝܕܼ ܐܲܒ̣ܘܼܟ̣ ܥܲܠ ܛܘܼܪ ܣܝܼܢܲܝ : ܘܢܲܩ̣ܦܵܟ̣ ܘܐܸܬ݀ܵܐ ܐܲܝܟ̣ ܛܸܠܵܠܵܐ ܠܓ̣ܘܼܫܡܵܐ ܪܲܒܵܐ ܀ ܙܩܝܼܦܵܐ ܕܚܸܣܕܵܟ̣ ܚ̣ܘܵܝܵܗ̇ ܠܡܸܨܪܹܝܢ ܟܲܕܼ ܥܲܠ̣ ܗ̄ܘ̣ܵܐ ܠܵܗ̇ : ܘܪܸܬܲܬ݀ ܡܸܢܹܗ ܘܝܸܗܒܲܬ݀ ܐܝܼܕܼܵܐ ܠܓܲܢ̄ܒܵܪܘܼܬܹܗ ܀ ܨܲܠܡܵܐ ܪܲܒܵܐ ܛ̣ܥܲܢ ܒܐܲܫܝܼܡܘܿܢ ܟܲܕܼ ܥܵܒܲܪ ܗ̄ܘ̣ܵܐ : ܘܪܲܩܸܕܼܘ ܛܘܼܪܹ̈ܐ ܕܲܚ̣ܙܵܘ ܝܘܼܩܢܵܟ̣ ܥܲܠ ܥܸܒ̣ܪ̈ܵܝܹܐ ܀ pb. 50 ܦܸܨܚܵܟ̣ ܪܲܒܵܐ ܚܙܲܝ̈ ܪ̈ܵܡܵܬܼܵܐ ܘܕܼܵܨ̣ ܐܲܝܟ̣ ܐܸܡܪܹ̈ܐ : ܕܢܸܗܘܹܐ ܝܲܩܝܼܪ ܙܵܘܚܹܗ ܕܨܲܠܡܵܟ̣ ܒܐܲܬܼܪ̈ܵܘܵܬܼܵܐ ܀ ܢܝܼܫܵܟ̣ ܡܵܪܲܢ ܣܵܡ̣ ܗܵܘ̣ܵܐ ܡܘܼܫܹܐ ܒܓ̣ܵܘ ܐܲܫܝܼܡܘܿܢ : ܘܟܲܕܼ ܚܵܙܲܝܢ ܠܹܗ ܟܝܵܢܹ̈ܐ ܟܠܗܘܿܢ ܡܸܬܼܒܲܠܗܹܝܢ ܗ̄ܘ̣ܵܘ ܀ ܗܘ݀ܵܐ ܨܲܝܵܪܵܐ ܘܡܲܙܸܓ̣ ܓܵܘܢܹ̈ܐ ܕܲܢܒ̣ܝܼܘܼܬܼܵܐ : ܘܲܒ̣ܓ̣ܵܘ ܚܘܼܪܒܵܐ ܨܵܪ ܨܲܠܡܵܐ ܡܠܹܐ ܕܘܼܡܵܪܵܐ ܀ ܒܚܸܘܝܵܐ ܪܲܫܡܵܟ̣ ܗܵܘ̇ ܕܲܢܚܵܫܵܐ ܘܥܲܠܝܼ ܣܵܡ̇ܟ : ܕܬܸܗܘܹܐ ܕܡܘܼܬܼܵܟ̣ ܐܲܝܟ̣ ܐܵܣܝܼܬܼܵܐ 2 : ܠܲܝ̣ܢܲܝ̈ ܥܲܡܹܗ ܀ ܐ̄ܪܵܙܵܟ̣ ܐܲܩܝܼܡ ܠܘܼܩܒܲܠ ܡܸܪܬܵܐ ܕܲܚ̈ܘܵܘܵܬܼܵܐ : ܕܲܠܢܘܼ̈ܟ̣ܬܵܬܼܵܐ ܕܥܲܡܹܗ ܢܲܐܣܹܐ ܒܵܟ̣ ܚܲܝܹ̈ܐ ܀ ܗܵܪܟܵܐ ܚܘܼܒܵܐ ܢܸܗܘܹܐ ܣܵܦ̇ܪܵܐ ܠܟ̣ܘܿܢ ܫܵܡ̈ܘܿܥܹܐ : ܘܡܸܢܹܗ ܝܑܼܠܲܦܘ ܟܠ ܟܲܣ̈ܝܵܬܼܵܐ ܕܡܲܠܸܠ ܡܘܼܫܹܐ ܀ ܒܥܲܝ̈ܢܹܐ ܕܢܲܦ̮ܫܵܐ ܗܘ̈ܵܘ ܚܲܙܵܝܹ̈ܐ ܠܗܵܠܹܝܢ ܐ̄ܪ̈ܵܙܹܐ : ܕܫܘܼܦܪ̈ܵܘܗܝ ܕܲܒ̣ܪܵܐ ܛܥܝܼܢܝܼܢ ܟܠܗܘܿܢ ܒܲܕܼܪ̈ܵܥܲܝܗܘܿܢ ܀ ܒܹܗ ܗ̄ܘ̣ ܣ̣ܥܲܪ ܗ̄ܘ̣ܵܐ ܡܘܼܫܹܐ ܪܲܒܵܐ ܟܠܗܹܝܢ ܕܲܣ̣ܥܲܪ : ܘܲܒ̣ܓ̣ܵܘ ܡܸܨܪܝܼܢ ܘܲܒ̣ܓ̣ܵܘ ܝܲܡܵܐ ܘܒܲܐܬܼܪܵܐ ܚܘܼܪܒܵܐ ܀ ܕܡܘܼܬܹܗ ܕܲܒ̣ܪܵܐ ܛܥܝܼܢ ܗ̄ܘ̣ܵܐ ܘܐܸܵܬܹ̇ܐ ܩܕܼܵܡ ܡܲܫܪܝܼܬܼܵܐ : ܘܟ̣ܠ ܢܸܟ̣ܝ̈ܵܢܝܼܢ ܒܵܗ̇ ܙܲܓܲܪ ܗ̄ܘ̣ܵܐ ܡ̣ܢ ܓܵܘ 3 : ܥܲܡܹܗ ܀ ܝܘܼܩܪܹܗ ܕܲܒ̣ܪܵܐ ܚܵܘܝܼ ܠܥܵܠܡܹ̈ܐ 4 : ܘܐܲܪܗܸܒ̣ ܐܸܢܘܿܢ : ܢܝܼܫܵܐ ܕܩܸܛܠܹܗ ܚܙܲܝ̈ ܒܸܪ̈ܝܵܬܼܵܐ ܘܙܵܥ̣ ܡ̣ܢ ܩܘܼܕܼܡܵܘܗܝ ܀ ܙܩܝܼܦܵܐ ܣܵܡ̣ ܗ̄ܘ̣ܵܐ ܒܟ̣ܠ ܐܵܘܵܢܵܐ ܕܫܵܪܹܐ ܗ̄ܘ̣ܵܐ ܒܹܗ : pb. 51 ܕܲܕܼܠܵܐ ܩܸܢܛܵܐ ܢܸܫܪܹܐ ܥܲܡܵܐ ܬܚܹܝܬܼ ܛܸܠܵܠܹܗ ܀ ܠܵܐ ܐܝܼܬܼ ܐܲܝܟܵܐ ܕܠܵܐ ܒܲܙܩܝܼܦܵܐ ܡܸܣܬܲܬܲܪ ܗ̄ܘ̣ܵܐ : ܘܫܘܼܪܵܐ ܗܘ݀ܵܐ ܠܹܗ ܘܲܠܓ̣ܵܘ ܡܸܢܹܗ ܚܡܲܠ̣ ܡܲܫܪܝܼܬܹܗ ܀ ܒܣܲܓ݁ܝܼ̈ܐܵܬܼܵܐ ܨܵܪܹܗ ܡܘܼܫܹܐ ܠܒܲܪ ܐܲܠܵܗܵܐ : ܘܟܸܢ̈ܫܹܐ ܕܐ̄ܪ̈ܵܙܹܐ ܟܪܝܼܟ̣ܝܼܢ ܗ̄ܘ̣ܵܘ ܠܹܗ ܒܟ̣ܠܵܗ̇ ܐܘܼܪܚܹܗ ܀ ܢܸܫܠܹܐ ܝܵܘܡܵܢ ܡ̣ܢ ܣܲܓܝܼ̈ܐܹܐ ܕܠܵܐ ܡܸܬ݁ܕܲܪܟ݁ܝܼܢ : ܘܲܠܚܲܕܼ 5 : ܢܹܐܡܲܪ ܕܲܡܠܹܐ ܬܲܗܪܵܐ ܠܲܕܼܚܵܐܲܪ ܒܹܗ ܀ ܠܐ̄ܪܵܙܹܗ ܕܚܸܘܝܵܐ ܗܵܘ̇ ܕܲܢܚܵܫܵܐ ܢܡܲܠܸܠ ܗܵܫܵܐ : ܕܠܲܐܝܢܵܐ ܦܘܼܪܣܵܐ ܣ̱ܡܹܗ ܡܘܼܫܹܐ ܒܓ̣ܵܘ ܡܲܫܪܝܼܬܼܵܐ ܀ ܢܬܲܢܹܐ ܠܘܼܩܕܲܡ ܥܲܠ ܢܘܼ̈ܟ̣ܬܵܬܼܵܐ ܕܲܚ̈ܘܵܘܵܬܼܵܐ : ܕܒܲܐܝܕܵܐ ܥܸܠܵܬܼܵܐ ܐܸܫܬܲܕܲܪܘ ܗ̄ܘ̣ܵܘ ܥܲܠ ܥܸܒ̣ܪ̈ܵܝܹܐ ܀ ܐ̄ܟܲܠ̣ ܗ̄ܘ̣ܵܐ ܥܲܡܵܐ ܡܲܢܢܵܐ ܘܲܪܛܲܢ ܥܲܠ ܒܵܪܘܿܝܵܐ : ܘܥܲܠ ܡܹܐܟ̣ܘܼܠܬܹܗ ܠܵܐ ܫܲܒܲܚ̣ ܗ̄ܘ̣ܵܐ ܒܐܵܣܘܿܛܘܼܬܹܗ ܀ ܛܠܲܡ̣ ܛܲܝܒ݁ܘܼܬܼܵܐ ܕܡܸܬ݁ܬ݁ܚܝܼܒ̣ܵܐ ܗ̄ܘ̣ܵܬܼ ܡ̣ܢ ܫܵܪܘܼܬܹܗ : ܘܲܠܙܵܝܘܿܢܵܐ ܠܵܐ ܐܵܘ̣ܕܝܼ ܗ̄ܘ̣ܵܐ ܒܣܲܒ̣ܥܵܐ ܪܲܒܵܐ ܀ ܐܸܫܬܲܕܲܪ ܠܹܗ ܠܲܚܡܵܐ ܕܥܝܼܪܹ̈ܐ ܕܢܸܬܼܦܲܛܲܡ ܒܹܗ : ܘܠܵܐ ܫ̣ܦܲܪ ܗ̄ܘ̣ܵܐ ܠܹܗ ܗܵܘ̇ ܬܘܼܩܵܢܵܐ ܕܛܵܠܘܿܡܵܐ ܗ̄ܘ̣ܵܐ ܀ ܚܠܵܦ ܬܵܘܕܝܼܬܼܵܐ ܕܡܸܬ݁ܬ݁ܚܝܼܒ̣ܵܐ ܗ̄ܘ̣ܵܬܼ ܥܲܠ ܡܵܘܗܲܒ̣ܬܼܵܐ : ܪܸܛܢܵܐ ܡܠܹܐ ܗ̄ܘ̣ܵܐ ܦܘܼܡܹܗ ܕܲܢܫܘܼܛ ܠܲܕܼܙܵܐܹ̇ܢ ܠܹܗ ܀ ܡܸܫܬܲܕܲܪ ܠܹܗ ܠܲܚܡܵܐ ܓܲܐܝܵܐ ܡ̣ܢ ܥܲܪܦܸܠܵܐ : ܘܫܝܼܛ ܠܹܗ ܠܝܲܥܢܵܐ ܕܲܕܼܠܵܐ ܨܸܦܬܼܵܐ ܡܸܬ݁ܬܲܪܣܹܐ ܗ̄ܘ̣ܵܐ ܀ pb. 52 ܡܫܲܡ̈ܫܵܢ ܗ̄ܘܲܝ̈ ܠܹܗ ܪ̈ܘܼܚܹܐ ܕܣܲܒ̣ܥܵܐ ܠܲܚܒܸܢܵܢܵܐ : ܘܟܲܕܼ ܡܸܬ݁ܬܲܪܣܹܐ ܡܒܲܓܸܢ ܟܠܝܘܿܡ ܥܲܠ ܝܵܗ̇ܘܿܒ̣ܵܐ ܀ ܡܸܬܼܦܲܛܲܡ ܗ̄ܘ̣ܵܐ ܘܲܡܪܲܛܸܢ ܗ̄ܘ̣ܵܐ ܕܛܵܠܘܿܡܵܐ ܗ̄ܘ̣ܵܐ : ܡܸܬ݁ܬܲܪܣܹܐ ܗ̄ܘ̣ܵܐ ܘܠܵܐ ܡܵܘܕܹܐ ܗ̄ܘ̣ܵܐ ܕܠܵܘ ܟܹܐܢܵܐ ܗ̄ܘ̣ܵܐ ܀ ܣܕܼܝܼܪܝܼܢ ܩܘܼܕܼܡܵܘܗܝ ܕܲܫܢܹ̈ܐ ܘܛܘܼ̈ܒܹܐ ܣܲܓ݁ܝܼ̈ܐܵܝܼܬܼ : ܘܐܸܠܵܐ ܢܓܲܕܸܦ ܠܵܐ ܝܵܕܲܥ̇ ܗ̄ܘ̣ܵܐ ܟܲܕܼ ܒܵܣܹ̇ܡ ܗ̄ܘ̣ܵܐ ܀ ܟܫܹܐ ܠܹܗ ܠܝܲܥܢܵܐ ܡܲܢܢܵܐ ܘܣܲܠܘܲܝ ܘܲܫܚܝܼܡܝܼܢ 6 : ܠܹܗ : ܬܪܝܼܙ ܡ̣ܢ ܐܘܼܟ̣ܠܹܗ ܘܕܲܟ̣ܦܸܢ ܡܲܝܠܸܠ ܡܲܝܠܸܠ ܘܲܡܓܲܕܸܦ ܗ̄ܘ̣ܵܐ ܀ ܫܵܬܹ̇ܐ ܒܚܘܼܪܒܵܐ ܡܲܝ̈ܵܐ ܒܪ̈ܝܼܟܹܐ ܡ̣ܢ ܛܲܪܢܵܐ : ܘܠܵܐ ܬܵܗܲܪ ܗ̄ܘ̣ܵܐ ܒܗܵܝ̇ ܬܸܕܼܡܘܼܪܬܵܐ ܕܕܘܼܡܵܪܵܐ ܗ̄ܘ̣ܵܬܼ ܀ ܥܢܵܢܹ̈ܐ ܘܪ̈ܘܼܚܹܐ ܡܩܲܪ̈ܒ̣ܵܢ ܗ̄ܘܲܝ̈ ܠܹܗ ܣܲܝܒܵܪ̈ܵܬܼܵܐ : ܘܡܲܐܝܼܢܵܐ ܠܹܗ ܕܲܢܫܲܒܲܚ ܗ̄ܘ̣ܵܐ ܡܵܐ ܕܐܵܟܹ̇ܠ ܗ̄ܘ̣ܵܐ ܀ ܗܘ݀ܵܐ ܬܲܠܡܝܼܕܼܵܐ ܠܡܘܼܫܹܐ ܪܲܒܵܐ ܕܒܹܝܬܼ ܐܲܠܵܗܵܐ : ܘܕܲܢܓܲܕܸܦ ܗ̄ܘ̣ܵܐ ܝܑܼܠܲܦ̣ ܒܲܠܚܘܿܕܼ ܥܲܠ ܒܵܪܘܿܝܵܐ ܀ ܥܛܸܠ ܗ̄ܘ̣ܵܐ ܠܸܒܹܗ ܘܲܠܝܘܼܠܦܵܢܵܐ ܠܵܐ ܪܵܚܹ̇ܡ ܗ̄ܘ̣ܵܐ : ܒܐܘܼܟ̣ܠܵܐ ܓܪܹܐ ܗ̄ܘ̣ܵܐ ܘܕܲܢܫܲܒܲܚ ܗ̄ܘ̣ܵܐ ܠܵܐ ܨܵܒܹ̇ܐ ܗ̄ܘ̣ܵܐ ܀ ܡ̣ܢ ܡܹܐܟ̣ܠܵܬܼܵܐ ܥܸܡܛܲܬ݀ ܢܲܦ̮ܫܹܗ ܕܐܵܣܘܿܛܵܐ ܗ̄ܘ̣ܵܐ : ܘܠܵܐ ܡܩܲܒܸ݁ܠ ܗ̄ܘ̣ܵܐ ܕܢܹܐܡܲܪ ܫܘܼܒ̣ܚܵܐ ܠܲܕܼܙܵܐܹ̇ܢ ܠܹܗ ܀ ܪܛܲܢ ܥܲܠ ܡܘܼܫܹܐ ܘܓܲܕܹܦ̣ ܟܠܝܘܿܡ ܥܲܠ ܐܵܠܵܗܹܗ : ܘܐܲܣܓܝܼ ܛܲܠܡ̣ܵܗ̇ ܠܗܵܝ̇ ܛܲܝܒ݁ܘܼܬܼܵܐ ܕܐܸܬܼܥܲܒ̣ܕܲܬ݀ ܒܹܗ ܀ ܠܡܵܢ ܐܲܦܸܩܬܵܢ ܡ̣ܢ ܓܵܘ ܡܸܨܪܹܝܢ ܡܸܬܼܠܲܚܡ ܗ̄ܘ̣ܵܐ : pb. 53 ܒܠܲܚܡܵܐ ܙܥܘܿܪܵܐ ܥܵܩܲܬ݀ ܢܲܦ̮ܫܵܢ ܡܸܬܼܡܲܪܝܼܪ ܗ̄ܘ̣ܵܐ ܀ ܠܠܲܚܡܵܐ ܕܥܝܼܪܹ̈ܐ ܠܲܚܡܵܐ ܙܥܘܿܪܵܐ ܩ̣ܪܵܝܗܝ ܛܵܠ̇ܘܿܡܵܐ : ܘܐܲܣܓܝܼ ܫܵܛܹܗ ܠܗܵܘ̇ ܬܘܼܩܵܢܵܐ ܕܒܹܝܬܼ ܐܲܠܵܗܵܐ ܀ ܙܥܲܪ ܗ̄ܘ̣ܵܐ ܗ̄ܘ̣ܵܐ ܒܥܲܝܢܵܘ̈ܗܝ ܡܲܢܢܵܐ ܪܓ̣ܝܼܓ̣ܵܐ ܕܐܸܫܬܲܕܲܪ ܠܹܗ : ܘܲܚܠܵܦ ܫܘܼܒ̣ܚܵܐ ܪܸܛܢܵܐ ܫܲܕܲܪ ܒܐܝܼܕܲܝ̈ ܡܘܼܫܹܐ ܀ ܐ̄ܬ݀ܵܐ ܠܹܗ ܐܵܕܼܫܵܐ ܚܲܠܝܵܐ ܡ̣ܢ ܥܲܠܥܵܠܵܐ : ܛܲܥ̣ܡܹܗ ܘܓܲܕܸܦ ܥܲܠ ܙܵܝܘܿܢܵܐ ܒܡܲܪܵܚܘܼܬܹܗ ܀ ܐܘܼܟ̣ܠܹܗ ܚܠܹܐ ܗ̄ܘ̣ܵܐ ܓܣܵܝܬܹܗ ܣܲܓ݁ܝܼ ܡܲܪܝܼܪܵܐ ܗ̄ܘ̣ܵܬܼ : ܐܵܟܹ̇ܠ ܕܸܒ̣ܫܵܐ ܘܓ̣ܵܣܹ̇ܐ ܡܪܵܪܹ̈ܐ ܕܗܲܦܟܵܝܵܐ ܗ̄ܘ̣ܵܐ ܀ ܘܟܲܕܼ ܥܸܫܢܲܬ݀ ܠܵܗ̇ ܡܲܪܝܼܪܘܼܬܹܗ ܒܪܸܛܢܵܐ ܪܲܒܵܐ : ܪܕܵܝܗܝ ܗ̄ܘ̣ܵܐ ܟܹܐܢܵܐ ܒܲܚ̈ܘܵܘܵܬܼܵܐ ܕܡܸܪܬܼܵܐ ܓܵܣܹ̇ܝܢ ܀ ܠܗܵܘ̇ ܡܲܪܝܼܪܵܐ ܒܝܲܕܼ ܡܲܪܝܼܪܹ̈ܐ ܡܢܲܓܸܕܼ ܗ̄ܘ̣ܵܐ ܠܹܗ : ܕܟܹܐܝܢ ܗ̄ܘ̣ ܕܝܼܢܹܗ ܘܠܵܐ ܨܵܒܲܥ̇ ܠܹܗ ܒܡܲܣܲܒ̣ ܒܐܲܦܹ̈ܐ ܀ ܫܲܓ̣ܪܹܗ ܠܪ̈ܲܚܫܵܐ ܒܡܸܪܬܼܵܐ ܘܫܲܕܪܹܗ ܥܲܠ ܛܵܠܘܿܡܹ̈ܐ : ܕܢܸܬܼܢܲܓܲܪ ܗ̄ܘ̣ܵܐ ܥܲܡܵܐ ܒܝܼܫܵܐ ܒܪܲܚܫܵܐ ܣܲܢܝܵܐ ܀ ܕܠܵܐ ܫܲܒܚ̣ ܗ̄ܘ̣ܵܐ ܕܐܲܡܲܕܼ ܗ̄ܘ̣ܵܐ ܡ̣ܢ ܡܸܨܪ̈ܵܝܹܐ : ܐ̄ܬ݀ܵܘ ܚܲܪ̈ܡܵܢܹܐ ܕܲܢܢܲܟ݁ܬܼܘܼܢܵܝܗܝ ܡܲܪܝܼܪܵܐܝܼܬܼ ܀ ܙܟ̣ܵܐ ܠܠܹܘܝܵܬܼܵܢ ܕܐܝܼܬܼܵܘܗܝ ܦܸܪܥܘܿܢ ܘܪܲܨܹܨ̣ ܪܹ̈ܫܵܘܗܝ : ܘܲܕܼܠܵܐ ܐܵܘܼܕܝܼ ܒܠܲܥ̣ ܗ̄ܘ̣ܵܐ ܒܪܹ̈ܫܹܐ ܕܲܚ̈ܘܵܘܵܬܼܵܐ ܀ ܠܗܵܘ̇ ܚܲܪܡܵܢܵܐ ܪܲܒܵܐ ܕܡܸܨܪܹܝܢ ܒܝܲܡܵܐ ܚܲܢܩܹܗ : ܘܲܕܼܠܵܐ ܟܹܐܢܡܘܼܬܼܵܐ ܠܐܲܬܼܪܵܐ ܕܕܝܼܢܵܐ ܥܲܠ ܛܵܠܘܿܡܵܐ : pb. 54 ܕܬܸܥܒܲܕܼ ܡܸܢܹܗ ܢܩܲܡܬܼܵܐ ܕܐܲܡܪܲܚ ܥܲܠ ܙܵܝܘܿܢܵܐ ܀ ܘܐܲܟ̣ܡܵܐ ܕܗܵܠܹܝܢ ܡܸܬܼܐܲܡܪܵܢ ܗ̄ܘܲܝ̈ ܡ̣ܢ ܟܹܐܢܘܼܬܼܵܐ : ܠܥܲܒ̣ܕܵܐ ܝܲܥܢܵܐ ܕܲܡܓܲܕܹܦ ܗ̄ܘ̣ܵܐ ܡܵܐ ܕܐܵܟܹ̇ܠ ܗ̄ܘ̣ܵܐ ܀ ܒܪ̈ܲܚܫܵܐ ܕܐܵܟܹ̇ܠ ܥܲܦܪܵܐ ܘܲܫܠܹܐ ܡ̣ܢ ܓܘܼܕܵܦܵܐ : ܒܠܲܥ ܕܐܵܟܹ̇ܠ ܐܲܢ̄ܬ݁ ܡܲܢܲܢܵܐ ܚܲܠܝܵܐ ܘܲܡܓܲܕܸܦ ܐܲܢ̄ܬ݁ ܀ ܒܲܚ̈ܘܵܘܵܬܼܵܐ ܕܠܵܐ ܡܬܼܘܿܡ ܥܲܠ ܕܲܚܝܼܚܵܐ : ܚܙܵܘ ܛܵܠܘܿܡܹ̈ܐ ܟܡܵܐ ܓܲܕܦܬ݁ܘܿܢ ܥܲܠ ܙܵܝܘܿܢܵܐ ܀ ܐܵܟ̣̇ܠܝܼܢ ܥܲܦܪܵܐ ܓܵܪ̈ܣܹܐ ܘܲܫܠܹܝܢ ܟܲܕܼ ܡܲܪܝܼܪܝܼܢ : ܘܐܲܢ̄ܬ݁ܘܿܢ ܝܲܥܢܹ̈ܐ ܠܲܚܡܵܐ ܕܥܝܼܪܹ̈ܐ ܘܠܵܐ ܫܵܠܹ̇ܝܢ ܐܢ̄ܬ݁ܘܿܢ ܀ ܡܲܪܝܼܪ ܚܸܘܝܵܐ ܠܵܐ ܕܹܝܢ ܡܲܪܝܼܪ ܐܲܝܟ̣ ܥܸܒ̣ܪܵܝܵܐ : ܒܨܸܒ̣ܝܵܢܹܗ ܒܝܼܫ ܠܵܘ ܕܲܟ̣ܝܵܢܵܐ ܗ̄ܝܼ ܡܲܪܝܼܪܘܼܬܹܗ ܀ ܒܝܼܫ ܚܲܪܡܵܢܵܐ ܝܗ̄ܘܼܕܼܵܝܵܐ ܕܹܝܢ ܒܝܼܫ ܗ̄ܘ̣ ܡܸܢܹܗ : ܕܒܲܣܝܼܡ ܐܘܼܟ̣ܠܹܗ ܘܡܲܪܝܼܪ ܦܘܼܡܹܗ ܡ̣ܢ ܓܘܼܕܵܦܵܐ ܀ ܬܚܹܝܬܼ ܣܸܦ̈ܘܵܬܹܗ ܡܸܪܬܵܐ ܕܐܸܣܦܸܣ ܐܲܝܟ̣ ܡܵܐ ܕܲܟ̣ܬܼܝܼܒ̣ : ܘܟܲܕܼ ܛܵܒ̣ ܡܲܢܢܵܐ ܡܸܣܬܲܝܒܲܪ ܗ̄ܘ̣ܵܐ ܡܪܵܪܹ̈ܐ ܡܲܟܲܚ ܀ ܡܸܛܠܗܵܢܵܐ ܒܲܚ̈ܘܵܘܵܬܼܵܐ ܡܸܬܼܢܲܓܲܕܼ ܗ̄ܘ̣ܵܐ : ܘܲܒ̣ܢܘܼ̈ܟ̣ܬܵܬܼܵܐ ܕܓ̣ܵܪ̈ܣܹܐ ܡܸܬܼܩܲܦܲܚ ܗ̄ܘ̣ܵܐ ܀ ܒܲܦܪ̈ܵܓܸܠܹܐ ܒܝܼ̈ܫܹܐ ܡܸܬܼܢܲܓܲܕܼ ܗ̄ܘ̣ܵܐ : ܕܲܒ̣ܡܲܚ̈ܘܵܬܼܵܐ ܢܸܬܼܚܲܠܹܐ ܗ̄ܘ̣ܵܐ ܕܡܲܪܝܪܪܵܐ ܗ̄ܘ̣ܵܐ ܀ ܐܸܬܼܟܲܪܘܼܗܝ ܗ̄ܘ̣ܵܘ ܣܸܕܼܪܹ̈ܐ ܕܓ̣ܵܪ̈ܣܹܐ ܒܓ̣ܵܘ ܐܲܫܝܼܡܘܿܢ : ܘܲܒ̣ܢܘܼ̈ܟ̣ܬܵܬܼܗܘܿܢ ܙܠܲܚ̣ܘ ܡܸܪܲܬܼܗܘܿܢ ܥܲܠ ܡܵܪ̈ܘܿܕܹܐ ܀ ܢܒܲܥ̣ܘ ܚܲܪ̈ܡܵܢܹܐ ܡ̣ܢ ܟܠ ܓܲܒ݁ܝܼ̈ܢ ܥܲܠ ܛܵܠܘܿܡܵܐ : pb. 55 ܘܥܵܩ̣ܬ݀ ܪܘܼܚܹܗ ܘܫܲܪܝܼ ܕܢܸܥܪܘܿܩ ܨܹܝܕܼ ܒܵܥܘܼܬܼܵܐ ܀ ܝܼـܕܲܥ̣ ܗ̄ܘ̣ܵܐ ܠܹܗ ܕܡܸܛܠܡܵܢܵܐ ܡܸܬܼܢܲܓܲܕܼ ܗ̄ܘ̣ܵܐ : ܘܫܲܪܝܼ ܡܦܝܼܣ ܠܹܗ ܠܡܘܼܫܹܐ ܕܢܲܡܸܕܼ ܡ̣ܢ ܡܲܪܕܘܼܬܼܵܐ ܀ ܚܛܲܝܢ ܠܲܡ ܕܲܪܛܲܢ̄ܢ 7 : ܥܠܲܝܟ ܘܥܲܠ ܡܵܪܝܵܐ ܐܵܡ̇ܪܝܼܢ ܗ̄ܘ̣ܵܘ ܠܹܗ : ܒܥܝܼ ܘܢܸܬܼܦܲܨܹܐ ܡ̣ܢ ܚܲܪ̈ܡܵܢܹܐ ܕܲܟ̣ܪܝܼܟ̣ܝܼܢ ܠܲܢ ܀ ܒܠܲܥ̣ ܗ̄ܘ̣ܵܐ ܥܲܡܵܐ ܥܕܲܡܵܐ ܕܐܵܘܼܕܝܼ ܕܚܲܛܵܝܵܐ ܗ̄ܘ̣ܵܐ : ܢܲܟ̣ܬ݁ܘܼܗܝ ܓܵܪ̈ܣܹܐ ܘܡ̣ܢ ܐܘܼܠܨܵܢܹܗ ܡܸܬܼܟܲܫܲܦ ܗ̄ܘ̣ܵܐ ܀ ܘܟܲܕܼ ܒܵܥܘܼܬܼܵܐ ܠܡܵܪܝܵܐ ܩܸܪܒܲܬ݀ ܒܐܝܼܕܲܝ݁̈ ܡܘܼܫܹܐ : ܢܦܲܩ̣ ܦܘܼܩܕܵܢܵܐ ܕܡܵܢܵܐ ܢܸܥܒܸ݁ܕܼ ܒܲܪ ܥܸܒ̣ܪܵܝܹ̈ܐ ܀ ܐ̄ܡܲܪ ܠܹܗ ܡܵܪܝܵܐ ܕܲܥܒܸܕܼ ܚܸܘܝܵܐ ܕܲܢܚܵܫܵܐ ܠܲܡ : ܘܣܝܼܡܲܝܗܝ ܠܐܵܬ݀ܵܐ ܒܓ̣ܵܘ ܡܲܫܝܼܬܼܵܐ ܕܲܒ̣̈ܢܲܝ ܥܲܡܵܟ̣ ܀ ܘܡܵܐ ܕܢܵܟܹ̇ܬܼ ܠܹܗ ܚܸܘܝܵܐ ܠܓܲܒ̣ܪܵܐ ܢܚܘܼܪ ܒܹܗ ܘܢܸܚܹܐ : ܘܲܥ̣ܒܲܕܼ ܡܘܼܫܹܐ ܐܲܝܟ̣ ܕܐܸܬܼܦܲܩܲܕܼ ܡ̣ܢ ܐܲܠܵܗܵܐ ܀ ܥ̣ܒܲܕܼ ܚܲܪܡܵܢܵܐ ܣܵܡܹܗ ܠܐܵܬ݀ܵܐ ܒܓ̣ܵܘ ܡܲܫܪܝܼܬܼܵܐ : ܘܡܵܐ ܕܢܵܟܹ̇ܬܼ ܗ̄ܘ̣ܵܐ ܚܸܘܝܵܐ ܠܓܲܒ̣ܪܵܐ ܒܹܗ ܚܵܐܲܪ ܗ̄ܘ̣ܵܐ ܀ ܘܡܵܐ ܕܚܵܪ ܗ̄ܘ̣ܵܐ ܒܹܗ ܡܸܬܼܐܲܣܸܐ ܗ̄ܘ̣ܵܐ ܒܬܲܗܪܵܐ ܪܲܒܵܐ : ܘܐܸܠܵܐ ܚܵܐܲܪ ܡܸܫܬܲܩܲܦ ܗ̄ܘ̣ܵܐ ܒܟܹܐܒ̣ܵܐ ܪܲܒܵܐ ܀ ܗܵܢܵܐ ܥ̇ܒ̣ܵܕܼܵܐ ܡܸܕܸܡ ܪܲܒܵܐ ܡܸܬܼܚܵܘܸܐ ܒܹܗ : ܘܐܲܝܢܵܐ ܕܚܵܐܲܪ ܦܵܪܘܿܫܵܐܝܼܬܼ ܐܵܦ ܚܵܙܹ̇ܐ ܠܹܗ ܀ ܗܵܪܟܵܐ ܙܩܝܼܦܵܐ ܚܵܘܝܼ ܚܲܝܠܹܗ ܢܲܗܝܼܪܵܐܝܼܬܼ : ܘܐ̄ܪܵܙܹܗ ܐܲܣ̣ܝܼ ܠܥܲܡܵܐ ܕܲܒ̣ܠܲܥ̣ ܒܲܚ̈ܘܵܘܵܬܼܵܐ ܀ pb. 56 ܨܲܠܡܹܗ ܨܵܪ ܗ̄ܘܟܵܐ ܒܗܵܘ̇ ܚܲܪܡܵܢܵܐ ܕܲܥ̣ܒܲܕܼ ܡܘܼܫܹܐ : ܘܠܹܗ ܚܵܙܹ̇ܐ ܗ̄ܘ̣ܵܐ ܟܹܐܒ̣ܵܐ ܘܥܵܪܹܩ ܡ̣ܢ ܗܲܕܵܡܹ̈ܐ ܀ ܗܘ݀ ܡܲܩܪܸܒ̣ ܗ̄ܘ̣ܵܐ ܠܘܼܩܒܲܠ ܡܸܪܬܼܵܐ ܕܲܚ̈ܘܵܘܵܬܼܵܐ : ܘܟܲܕܼ ܚܵܙ̇ܝܵܐ ܠܹܗ ܐܵܦ ܕܵܥ̇ܟܵܐ ܗ̄ܘ̣ܵܬܼ ܩܲܠܝܼܠܵܐܝܼܬܼ ܀ ܐܵܣܝܵܐ ܡܘܼܫܹܐ ܦܣܲܩ̣ ܥܸܩܵܪܵܐ ܕܲܨܠܝܼܒ̣ܘܼܬܼܵܐ : ܘܣ̣ܵܡ ܒܲܟ̣ܢܘܼܫܬܵܐ ܩܕܼܵܡ ܥܸܒ̣ܪܵܝܹ̈ܐ ܕܢܸܬܼܐܲܣܘܿܢ ܒܹܗ ܀ ܚ̣ܙܵܗ̇ ܠܒܲܪ̄ܬܼ ܝܲܥܩܘܿܒ̣ ܕܐܸܬܼܡܲܣܪܲܬ݀ ܗ̄ܘ̣ܵܬܼ ܡ̣ܢ ܚܲܪ̈ܡܵܢܹܐ : ܘܐܵܬܹܗ ܕܡܵܪܲܢ ܣܵܡ̣ ܗ̄ܘ̣ܵܐ ܒܚܘܼܪܒܵܐ ܕܬܸܬܼܐܲܣܸܐ ܒܵܗ̇ ܀ ܓܲܝܣܵܐ 8 : ܢܦܲܩ̣ ܗ̄ܘ̣ܵܐ ܕܲܚ̈ܘܵܘܵܬܼܵܐ ܥܲܠ ܡܲܪܝܼܬܼܵܐ : ܘܐܲܝܟ̣ ܪܲܒ݁ ܚܲܒܠܵܐ ܙܩܝܼܦܵܐ ܢܦܲܩ̣ ܗ̄ܘ̣ܵܐ ܘܦܲܪܣܝܼ ܐܸܢܘܿܢ ܀ ܗܸܪܬܼܵܐ ܪܲܒ݁ܬܼܵܐ ܥ̣ܒܲܕܼܘ ܗ̄ܘ̣ܵܘ ܓܵܪ̈ܣܹܐ ܥܲܡ ܥܸܒ̣ܪ̈ܵܝܹܐ : ܘܲܡܦܲܨܝܵܢܵܐ ܨܠܝܼܒܹܗ ܕܡܵܪܲܢ ܩܵܡ̣ ܒܲܡܨܲܥܬܼܵܐ ܀ ܐ̄ܬܲܬ݀ ܠܸܓ̣ܝܘܿܢܵܐ ܕܪ̈ܲܚܫܵܐܣܲܢܝܵܐ ܥܲܠ ܒܲܪ̄ܬܼ ܥܲܡܵܐ : ܘܐ̄ܪܵܙܹܗ ܕܝܼܫܘܿܥ ܐܲܝܟ̣ ܓܲܢ̄ܒܵܪܵܐ ܬܲܟ̣ܣ̣ܵܗ̇ ܡܸܢܵܗ ܀ ܥܲܡ ܠܸܫܵܢܹ̈ܐ ܕܲܚ̈ܘܵܘܵܬܼܵܐ ܙܩܝܼܦܵܐ ܐܲܩܪܸܒ̣ : ܘܲܠܡܸܪܲܬܼܗܘܿܢ ܐܲܕܼܥܸܟ̣ ܘܐܲܪܸܩ̣ ܡ̣ܢ ܥܸܒ̣ܪ̈ܵܝܹܐ ܀ ܚܲܠܝܵܐ ܩܵܡ̣ ܗ̄ܘ̣ܵܐ ܠܡܸܬܼܟܲܬܵܫܘܼ ܥܲܡ ܡܲܪܝܼܪܹ̈ܐ 9 : ܘܲܙܟ̣ܵܐ ܐܸܢܘܿܢ ܛܲܥܡܹܗ ܒܚܸܙܘܵܐ ܕܲܡܠܹܐ ܬܲܗܪܵܐ ܀ ܡܵܐ ܕܐܸܫܲܕܼܘ ܗ̄ܘ̣ܵܘ ܗܵܠܹܝܢ ܡܸܪܬܼܵܐ ܥܲܠ ܥܸܒ̣ܪ̈ܵܝܹܐ : ܙܠܲܚ̣ ܗܘ݀ ܥܠܲܝܗܘܿܢ ܛܸܠܵܢܝܼܬܹܗ ܚܲܠܝܼ ܐܸܢܘܿܢ ܀ ܡܵܐ ܕܦܸܪܚܲܬ݀ ܗ̄ܘ̣ܵܬܼ ܡܸܪܬܼܵܐ ܒܓ̣ܘܼ̈ܫܡܹܐ ܡ̣ܢ ܚܲܪ̈ܡܵܢܹܐ : pb. 57 ܒܒܲܣܝܼܡܘܼܬܹܗ ܕܲܨܠܝܼܒ̣ ܢܘܼܗܪܵܐ ܡܸܬܼܚܲܠܹܝܢ ܗ̄ܘ̣ܵܘ ܀ ܐ̄ܪܵܙܹܗ ܕܡܵܪܲܢ ܐܲܝܠܵܐ 10 : ܗܘ݀ܵܐ ܗ̄ܘ̣ܵܐ ܠܲܚ̈ܘܵܘܵܬܼܵܐ : ܘܲܒ̣ܓ̣ܵܘ ܚܘܼܪܒܵܐ ܗܘ݀ ܐܲܨܪܲܚ̣ ܗ̄ܘ̣ܵܐ ܘܐܲܥܪܸܩ̣ ܐܸܢܘܿܢ ܀ ܙܩܝܼܦܵܐ ܐܸܬ݁ܬ݁ܪܝܼܡ ܘܲܚ̣ܙܵܝܗܝ ܥܲܡܵܐ ܕܲܡܢܲܟܲܬܼ ܗ̄ܘ̣ܵܐ : ܘܥܸܪܩܲܬ݀ ܡܸܪܬܼܵܐ ܡ̣ܢ ܗܲܕܵܡܵܘ̈ܗܝ ܕܲܫܚܝܼܩܝܼܢ ܗ̄ܘ̣ܵܘ ܀ ܡܲܬܼܠܵܐ ܥ̣ܒܲܕܼ ܗ̄ܘ̣ܵܐ ܡܘܼܫܹܐ ܒܕܲܒ̣ܪܵܐ ܠܥܹܝܢ ܥܸܒ̣ܪܵܝܹ̈ܐ : ܘܦܲܫ̣ܩܹܗ ܡܵܪܲܢ ܟܲܕܼ ܡܲܠܸܦ ܗ̄ܘ̣ܵܐ ܒܩܵܠܵܐ ܪܵܡܵܐ ܀ ܐܲܝܟ̣ ܠܲܡ ܕܐܲܪܝܼܡ̣ ܡܘܼܫܹܐ ܚܸܘܝܵܐ ܒܡܲܕܼܒ݁ܪܵܐ ܠܥܲܡܵܐ : ܐܵܦ ܡܸܬ݁ܬ݁ܪܝܼܡ ܐ̄ܢܵܐ ܠܥܵܠܡܵܐ ܟ̱ܠܹܗ ܕܲܢܚܘܼܪܘܼܢ ܒܝܼ ܀ ܨܲܠܡܵܐ ܪܲܒܵܐ ܕܨܵܪ ܗ̄ܘ̣ܵܐ ܡܘܼܫܹܐ ܒܓ̣ܵܘ ܐܲܫܝܼܡܘܿܢ : ܡܸܢܹܗ ܕܡܵܪܲܢ ܝܑܼܠܲܦ ܘܲܚܙܝܼ ܕܕܼܝܼܠܹܗ ܐܝܼܬܼܵܘܗܝ ܀ ܐܲܝܟ̣ ܕܐܲܪܝܼܡ̣ ܗ̄ܘ̣ܵܐ ܡܘܼܫܹܐ ܚܸܘܝܵܐ ܡܸܬ݁ܬ݁ܪܝܼܡ ܐ̄ܢܵܐ ܠܲܡ : ܟܠ ܡ̇ܢ ܕܲܢܟ̣ܝܼܬܼ ܢܹܐܬܹܐ ܢܚܘܼܪ ܒܝܼ ܘܡܸܬܼܐܲܣܸܐ 11 : ܒܝܼ ܀ ܚܸܘܝܵܐ ܪܲܒܵܐ ܢܲܟ̣ܬܵܗ̇ ܠܚܵܘܵܐ ܒܹܝܬܼ ܐܝܼܠܵܢܹ̈ܐ : ܘܗܵܐ ܡܸܬ݁ܬ݁ܪܝܼܡ ܐ̄ܢܵܐ ܚܵܝ̇ܪܵܐ ܘܐܸܢ ܚܵܝ̇ܪܵܐ ܒܝܼ ܡܲܐܣܸܐ ܐ̄ܢܵܐ ܠܵܗ̇ ܀ ܫܹܐ̈ܕܹܐ ܢܦܲܠ̣ܘ ܗ̄ܘ̣ܵܘ ܒܥܵܠܡܵܐ ܘܢܲܟ̣ܬܘܼܗܝ ܐܲܝܟ̣ ܚܲܪ̈ܡܵܢܹܐ : ܘܙܵܕܹܩ ܕܐܸܬ݁ܬ݁ܪܝܼܡ ܐܲܝܟ̣ ܗܵܘ̇ ܚܸܘܝܵܐ ܕܲܥ̣ܒܲܕܼ ܡܘܼܫܹܐ ܀ ܠܐܸܡܵܐ ܕܛܘܿܗ̈ܡܹܐ ܓܵܪܣܵܐ ܢܲܟ̣ܬܵܗ̇ ܒܹܝܬܼ ܐܝܼܠܵܢܹ̈ܐ : ܘܦܸܪܚܲܬ݀ ܡܸܪܬܹܗ ܒܟ̣ܠܹܗ ܓܸܢܣܵܗ̇ ܠܡܸܬܼܚܲܒܵܠܘܼ ܀ ܘܡܸܛܠܗܵܢܵܐ ܙܩܝܼܦܵܐ ܐܸܬ݁ܬ݁ܪܝܼܡ ܥܲܠ ܓܵܓ̣ܘܼܠܬܵܐ : ܕܲܢܚܘܼܪܘܼܢ ܒܹܗ ܐ̄ܢܵܫܵܐ ܘܢܸܚܘܿܢ ܕܲܩܛܝܼܠܝܼܢ ܗ̄ܘ̣ܵܘ ܀ pb. 58 ܐܘܿ ܕܲܢܟ̣ܝܼܬܝܼܢ ܡ̣ܢ ܣܵܛܵܢܵܐ ܚܘܼܪܘ ܒܲܡܫܝܼܚܵܐ : ܕܥܲܠ ܗܵܝ̇ ܐܸܬ݁ܬܥܪܝܼܡ ܕܲܬܼܚܘܼܪܘܼܢ ܒܹܗ ܘܬܸܬܼܐܲܣܘܿܢ ܒܹܗ ܀ ܐܘܿ ܕܲܦܪܝܼܚܵܐ ܡܸܪܬܼܵܐ ܟܣܝܼܬܼܵܐ ܒܗܲܕܵܡܲܝ̈ܗܘܿܢ : ܒܗܵܕܹܐ ܚܙܵܬܹܗ ܕܲܨܠܝܼܒ̣ ܢܘܼܗܪܵܐ ܡܸܬܼܚܲܠܡܝܼܢ ܐܢ̄ܬ݁ܘܿܢ ܀ ܐܘܿ ܕܲܩܛܝܼܠܝܼܢ ܡ̣ܢ ܢܘܼ̈ܟ̣ܬܵܬܼܵܐ ܕܫܹܐܕܹ̈ܐ ܒܝܼ̈ܫܹܐ : ܬܠܵܘ ܥܲܝܢܲܝ̈ܟ݁ܘܿܢ ܚܘܼܪܘ ܘܐܸܬܼܐܲܣܵܘ ܐܸܢ ܨܵܒܹ̇ܝܢ ܐܢ̄ܬ݁ܘܿܢ ܀ ܐܘܿ ܕܲܢܟ̣ܝܼܬܼܵܐ ܠܥܵܘܼܠܵܐ ܢܲܦ̮ܫܹܗ ܠܵܐ ܬܸܬܼܦܲܠܲܓ̣ : ܚܘܼܪ ܒܲܙܩܝܼܦܵܐ ܘܗܘ݀ ܡܲܚܠܸܡ ܠܵܗ̇ ܩܲܠܝܼܠܵܐܝܼܬܼ ܀ ܚܛܵܗܹ̈ܐ ܢܲܥܓܘܼܟ̣ ܐܲܝܟ̣ ܢܘܼ̈ܟ̣ܬܵܬܼܵܐ ܕܲܚ̈ܘܵܘܵܬܼܵܐ : ܘܐܸܢ ܒܲܩܛܝܼܠܵܐ ܠܵܐ ܚܵܐܲܪ ܐܲܢ̄ܬ݁ ܠܵܐ ܡܸܬܼܚܲܠܡܲܬ݁ ܀ ܐܲܝܟ̣ ܕܐܲܪܝܼܡ ܗ̄ܘ̣ܵܐ ܡܘܼܫܹܐ ܚܸܘܝܵܐ ܐܸܬ݁ܬ݁ܪܝܼܡ ܡܵܪܵܟ̣ : ܚܘܼܪ ܒܹܗ ܓܲܒ̣ܪܵܐ ܘܥܵܪܩܵܐ ܡܚܘܿܬܼܵܐ ܕܲܡܫܝܼܡܵܐ ܠܵܟ̣ ܀ ܗܵܐ ܬܠܸܐ ܘܩܵܐܹ̇ܡ ܕܲܢܚܘܼܪܘܼܢ ܒܹܗ ܟܠ ܕܲܢܟ̣ܝܼܬܼܝܼܢ : ܘܒܹܗ ܢܸܬܼܐܲܣܘܿܢ ܕܲܡܠܸܐ ܚܢܵܢܵܐ ܠܲܡ̈ܡܲܚܲܝܵܐ ܀ ܐܘܿ ܚܲܛܵܝܹ̈ܐ ܗܵܐ ܠܟ̣ܘܿܢ ܚܵܐܲܪ ܕܲܬܼܚܘܼܪܘܼܢ ܒܹܗ : ܕܐܝܼܬܼ ܒܲܚܙܵܬܹܗ ܣܲܡܵܐ ܕܡܲܚܠܸܡ ܟܠ ܫܘܼ̈ܡܵܬܼܵܐ ܀ ܬܠܸܐ ܐܲܝܟ̣ ܢܝܼܫܵܐ ܡܸܨܥܲܬܼ ܥܵܠܡܵܐ ܕܢܸܬܼܒܲܩܸܐ ܒܹܗ : ܘܢܸܥܦܸܐ ܡܸܢܹܗ ܚܢܵܢܵܐ ܕܚܵܐܹ̇ܢ ܠܲܕܼܚܵܐܲܪ ܒܹܗ ܀ ܚܙܵܬܹܗ ܥܒ̣ܝܼܕܼܵܐ ܐܲܝܟ̣ ܐܵܣܝܼܬܼܵܐ ܠܲܡ̈ܡܲܚܲܝܵܐ : ܘܒܹܗ ܡܸܬܼܚܲܠܡܝܼܢ ܟܹܐܒܹ̈ܐ ܕܢܲܦ̮ܫܵܐ ܕܠܵܐ ܣܲܡ̈ܡܵܢܹܐ ܀ ܥܲܠ ܗܵܝ̇ ܐܸܬ݁ܬ݁ܪܝܼܡ ܥܲܠ ܓܵܓ̣ܘܼܠܬܵܐ ܕܲܬܼܚܘܼܘܼܢ ܒܹܗ : ܘܲܢܐܲܣܹܝܟ̣ܘܿܢ ܡ̣ܢ ܡܲܚ̈ܘܵܬܼܵܐ ܕܲܒ̣ܠܝܼܥܝܼܢ ܐܢ̄ܬ݁ܘܿܢ ܀ pb. 59 ܐܲܝܟ̣ ܠܲܡ ܕܐܲܪܝܼܡ̣ ܡܘܼܫܹܐ ܚܸܘܝܵܐ ܘܵܠܹ̇ܐ ܕܐܸܬ݁ܬ݁ܝܼܡ : ܓܲܠܝܵܐ ܗ̄ܝܼ ܗܵܕܹܐ ܠܐܲܝܢܵܐ ܕܲܣܢܝܼܩ ܥܲܠ ܚܘܼܠܡܵܢܵܐ ܀ ܡ̇ܢ ܕܲܢܟ̣ܝܼܬܼ ܗ̄ܘ̣ܵܐ ܠܚܸܘܝܵܐ ܓܲܠܝܵܐ ܒܗܵܘ̇ ܚܵܐܲܪ ܗ̄ܘ̣ܵܐ : ܘܐܲܝܢܵܐ ܕܕܲܒ̣ܨܹܗ ܓܵܪܣܵܐ ܟܲܣܝܵܐ ܠܗܵܢܵܐ ܢܸܚܙܸܐ ܀ ܗܵܘ̇ ܡܲܥܪܸܩ ܗ̄ܘ̣ܵܐ ܡܸܪܬܼܵܐ ܓܠܝܼܬܼܵܐ ܡ̣ܢ ܗܲܕܵܡܹ̈ܐ : ܘܗܵܢܵܐ ܚܛܝܼܬܼܵܐ ܟܣܝܼܬܼܵܐ ܪܵܕܹܦ̇ ܡ̣ܢ ܚܘܼ̈ܫܵܒܹܐ ܀ ܒܚܸܘܝܹܗ ܕܡܘܼܫܹܐ ܦܲܓ̣ܪܹܗ ܕܡܵܪܲܢ ܡܸܬܼܢܲܨܲܪ ܗ̄ܘ̣ܵܐ : ܕܒܹܗ ܡܸܬܼܐܲܣܹܝܢ ܟܠܗܘܿܢ ܦܲܓ̣ܪܹ̈ܐ ܕܲܟ̈ܟܲܚܲܝܵܐ ܀ ܣܛܲܪ ܡ̣ܢ ܡܸܪܬܼܵܐ ܕܵܡܹ̇ܐ ܗ̄ܘ̣ܵܐ ܗܵܘ̇ ܠܲܚ̈ܘܵܘܵܬܼܵܐ : ܗܵܕܲܐ ܗ̄ܝܼ ܕܲܒ̣ܪܵܐ ܕܲܒ̣ܟ̣ܠ ܡܸܕܸܡ ܐܸܬ݁ܕܲܡܝܼ ܠܲܢ ܀ ܣܛܲܪ ܡ̣ܢ ܚܛܝܼܬܼܵܐ ܠܲܢ ܐܸܬ݁ܕܲܡܝܼ ܗܵܘ̇ ܨܵܐܲܪ ܟܠ : ܘܒܹܗ ܐܲܣ̣ܝܼ ܠܲܢ ܕܐܸܠܵܐ ܐܸܢ ܒܹܗ ܚܲܝܹ̈ܐ ܠܵܐ ܐܝܼܬܼ ܀ ܠܵܐ ܒܗܵܘ̇ ܚܸܘܝܵܐ ܐܝܼܬܼ ܗ̄ܘ̣ܵܐ ܡܸܪܬܼܵܐ ܕܲܚ̈ܘܵܘܵܬܼܵܐ : ܐܵܦܠܵܐ ܚܛܝܼܬܼܵܐ ܒܦܲܓ̣ܪܹܗ ܕܡܵܪܲܢ ܕܐܸܬܼܬ݁ܕܲܡܝܼ ܠܲܢ ܀ ܒܫܲܪܒܵܐ ܕܡܸܪܬܼܵܐ ܚܸܘܝܹܗ ܕܡܘܼܫܹܐ ܐܲܝܟ̣ ܚܲܠܝܵܐ ܗ̄ܘ̣ܵܐ : ܘܐܲܝܟ̣ ܕܲܒ̣ܐ̄ܪܵܙܵܐ ܙܟ̣ܵܐ ܗ̄ܘ̣ܵܐ ܠܡܸܪܬܼܵܐ ܕܲܚ̈ܘܵܘܵܬܼܵܐ ܀ ܘܲܕܼܠܵܐ ܚܛܝܼܬܼܵܐ ܗ̄ܘ̣ ܦܲܓ̣ܪܹܗ ܕܡܵܪܲܢ ܐܲܝܟ̣ ܡܵܐ ܕܲܟ̣ܬܼܝܼܒ̣ : ܘܡܸܛܠ ܗܵܢܵܐ ܒܹܗ ܡܸܬܼܐܲܣܹܝܢ ܟܠ ܚܲܛܵܝܹ̈ܐ ܀ ܐܘܿ ܠܗܵܘ̇ ܚܸܘܝܵܐ ܟܡܵܐ ܕܵܡܹ̇ܐ ܗ̄ܘ̣ܵܐ ܠܲܚ̈ܘܵܘܵܬܼܵܐ : ܠܵܐ ܕܹܝܢ ܕܵܡܹ̇ܐ ܕܠܵܐ ܡܲܪܝܼܪ ܗ̄ܘ̣ܵܐ ܘܠܵܐ ܕܵܒܹ̇ܨ ܗ̄ܘ̣ܵܐ ܀ ܐܘܿ ܠܹܗ ܠܲܒ̣ܪܵܐ ܕܲܒ̣ܟ̣ܠ ܡܸܕܸܡ ܐܸܬ݁ܕܲܡܝܼ ܠܲܢ : ܣܛܲܪ ܡ̣ܢ ܚܛܝܼܬܼܵܐ ܐܲܟ̣ܡܵܐ ܕܦܵܘܠܘܿܣ ܓܲܒ̣ܝܵܐ ܡܲܟ̣ܬܸܒ̣ ܀ pb. 60 ܟܠܗܘܿܢ ܐ̄ܪ̈ܵܙܹܐ ܕܢܲܚ̣ܘ ܒܲܙܩܝܼܦܵܐ ܢܲܗܝܼܪܵܐܝܼܬܼ : ܘܒܹܗ ܐܸܫܬܲܡܠܝܼܘ ܟܠܗܘܿܢ ܛܘܼ̈ܦ̮ܣܹܐ ܫܲܪܝܼܪܵܐܝܼܬܼ ܀ ܩܵܡ̣ ܒܲܒ̣ܪܝܼܬܼܵܐ ܐܲܝܟ̣ ܗܵܘ̇ ܚܸܘܝܵܐ ܒܓ̣ܵܘ ܡܲܫܪܝܼܬܼܵܐ : ܕܲܢܚܘܼܪܘܼܢ ܒܹܗ ܘܒܹܗ ܢܸܬܼܚܲܠܡܘܼܢ ܟܠ ܕܐܸܬܼܡܲܚܘܼ 12 :܀ ܐܘܿ ܠܹܟ̣ܝ ܢܲܦ̮ܫܵܐ ܕܢܲܟ̣ܬܵܗ̇ ܚܸܘܝܵܐ ܚܘܼܪܝ ܒܲܙܩܝܼܦܵܐ : ܘܒܹܗ ܡܸܬܼܚܲܠܡܵܐ ܡܚܘܿܬܼܵܐ ܟܣܝܼܬܼܵܐ ܕܲܡܫܝܼܡܵܐ ܠܹܟ̣ܝ ܀ ܚܛܵܗܵܐ ܕܲܒ̣ܨܹܟ̣ܝ ܗܵܐ ܣܲܡ ܚܲܝܹ̈ܐ ܡ̣ܢ ܓܵܓ̣ܘܿܠܬܵܐ : ܣܝܼܡ ܠܲܡܚܘܿܬܼܵܐ ܘܒܹܗ ܡܸܬܼܚܲܠܡܵܐ ܫܲܪܝܼܪܵܐܝܼܬܼ ܀ ܘܐܸܢ ܒܲܕܼܡܘܼܬܹܗ ܕܚܸܘܝܵܐ ܢܦܹܐܫܵܐ ܠܲܕܼܚܵܐܲܪ ܗ̄ܘ̣ܵܐ : ܨܲܠܡܹܗ ܕܲܒ̣ܪܵܐ ܟܡܵܐ ܟܲܝ ܢܲܐܣܸܐ ܠܲܕܼܚܵܙܹ̇ܐ ܠܹܗ ܀ ܐܸܬܼܢܸܐ ܐܸܢܹܝܢ ܗܸܢܹܝܢ ܗܵܠܹܝܢ ܕܐܸܬܼܡܲܠܲܠ ܒܝܼ : ܕܬܼܘܼܒ̣ ܢܸܬܼܢܲܗܲܪ ܐ̄ܪܵܙܹܗ ܕܚܸܘܝܵܐ ܩܕܼܵܡ ܫܵܡ̈ܘܿܥܹܐ ܀ ܥܠܹܝܗ̇ ܕܬܲܫܥܝܼܬܼܵܐ ܐܲܗܦܸܟ̣ ܡܸܠܲܬܼܝ ܦܵܪܘܿܫܵܐܝܼܬܼ : ܕܢܵܗ̇ܪܵܐ ܗ̄ܝܼ ܡܸܠܬܼܵܐ ܡܵܐ ܕܡܸܬܼܬ݁ܬܲܢܝܵܐ ܡ̣ܢ ܐܵܡܘܿܪܵܐ ܀ ܐܸܥܘܿܦ ܩܵܠܲܝ̈ ܥܲܠ ܗܵܘ̇ ܚܸܘܝܵܐ ܕܐܲܪܝܼܡ ܡܘܼܫܹܐ : ܕܲܟ̣ܡܵܐ ܕܡܸܬ݁ܬ݁ܢܸܐ ܫܲܪܒܵܐ ܙܩܝܼܦܵܐ ܡܸܬܼܢܲܨܲܚ ܒܹܗ ܀ ܡܵܐ ܕܕܼܵܒܹ̇ܨ ܗ̄ܘ̣ܵܐ ܠܐ̄ܢܵܫ ܚܲܪܡܵܢܵܐ ܒܹܝܬܼ ܥܸܒ̣ܪܵܝܹ̈ܐ : ܐܸܢ ܫܵܐܹ̇ܛ ܗ̄ܘ̣ܵܐ ܠܚܸܘܝܹܗ ܕܡܘܼܫܹܐ ܘܠܵܐ ܚܵܐܲܪ ܒܹܗ ܀ ܩ̇ܛܹ̇ܠ ܗ̄ܘ̣ܵܐ ܠܹܗ ܚܲܝܠܵܐ ܕܡܸܪܬܼܵܐ ܥܲܠ ܕܐܲܗܡ̣ܝܼ ܗ̄ܘ̣ܵܐ : ܘܠܵܐ ܗܲܝܡܸܢ ܗ̄ܘ̣ܵܐ ܕܲܠܒܹܝܬܼ ܓܵܘܣܵܐ ܕܚܸܘܝܵܐ ܢܸܪܗܲܛ ܀ ܐܝܼܬܼ ܗ̄ܘ̣ܵܐ ܕܫ̣ܵܛܹܗ ܘܡܝܼܬܼ ܒܲܡܚܘܿܬܹܗ ܘܠܵܐ ܐܸܬܼܐܲܣܝܼ : pb. 61 ܘܐܝܼܬܼ ܗ̄ܘ̣ܵܐ ܕܗܲܝܡܸܢ ܘܲܩ̣ܪܸܒ̣ ܚܵܪ ܒܹܗ ܘܲܛ̣ܥܵܐ ܟܹܐܒܹܗ ܀ ܗܵܘ̇ ܕܲܕܒ̣ܝܼܨ ܗ̄ܘ̣ܵܐ ܕܚܹܐܪܘܼܬܹܗ ܗ̄ܘ̣ܵܬܼ ܡܵܢܵܐ ܢܸܥܒܸ݁ܕܼ : ܦܫܝܼܩ ܗ̄ܘ̣ܵܐ ܠܹܗ ܓܹܝܪ ܘܲܕܼܢܸܚܘܼܪ ܗ̄ܘ̣ܵܐ ܘܲܕܼܠܵܐ ܢܸܚܘܼܪ ܀ ܚܙܵܬܼܵܐ ܕܡܲܓܵܢ ܘܐܲܓ̣ܪܵܐ ܡܘܼܫܹܐ ܠܵܐ ܬܵܒܲܥ̇ ܗ̄ܘ̣ܵܐ : ܚܸܘܝܵܐ ܩܵܐܹ̇ܡ ܘܐܲܝܢܵܐ ܕܚ̣ܵܪ ܒܹܗ ܥ̣ܒܲܪ ܐܘܼܠܨܵܢܹܗ ܀ ܕܨܸܒ̣ܝܵܢܹܗ ܗ̄ܘ̣ܵܬܼ ܕܗܵܘ̇ ܕܲܢܟ̣ܝܼܬܼ ܗ̄ܘ̣ܵܐ ܕܡܵܢܵܐ ܢܸܥܒܸ݁ܕܼ : ܕܚ̣ܵܪ ܐܸܬܼܐܲܣܝܼ ܘܲܕܼܠܵܐ ܚ̣ܵܪ ܒܹܗ ܡܝܼܬܼ ܒܲܡܚܘܿܬܹܗ ܀ ܗܲܝܡܵܢܘܼܬܼܵܐ ܢܸܨܚܲܬ݀ ܬܲܡܵܢ ܒܲܡ̈ܡܲܚܲܝܵܐ : ܕܐܲܝܢܵܐ ܕܗܲܝܡܸܢ ܘܲܚ̣ܙܵܐ ܠܚܸܘܝܵܐ ܚܝܼܵܐ ܒܲܚܙܵܬܹܗ ܀ ܘܲܕܼܠܵܐ ܗܲܝܡܸܢ ܡܸܪܬܼܵܐ ܩܛܲܠܬܹܗ ܕܲܚ̈ܘܵܘܵܬܼܵܐ : ܘܠܵܐ ܐܸܬܼܐܲܣܝܼ ܕܠܵܐ ܨܒ̣ܵܐ ܕܲܢܚܘܼܪ ܐܲܝܟ̣ ܕܐܸܬܼܦܲܩܲܕܼ ܀ ܘܗܵܪܟܵܐ ܟܹܐܡܲܬܼ ܗܲܝܡܵܢܘܼܬܼܵܐ ܡܲܐܣܝܵܐ ܫܘܼܚ̈ܢܹܐ : ܘܲܒ̣ܨܸܒ̣ܝܵܢܹܗ ܕܗܵܘ̇ ܕܲܡܡܲܚܲܝ ܣܝܼܡ ܚܘܼܠܡܵܢܹܗ ܀ ܙܩܝܼܦܵܐ ܦܫܝܼܛ ܗ̄ܘ̣ܵܐ ܘܐܲܓ̣ܪܵܐ ܡܸܡܬܼܘܿܡ ܠܵܐ ܬܵܒܲܥ ܠܵܟ̣ : ܘܐܸܢ ܬܚܘܼܪ ܒܹܗ ܡܲܓܵܢ ܡܲܠܚܸܡ ܘܲܡܐܲܣܸܐ 13 : ܠܵܟ̣ ܀ ܗܵܐ ܚܘܵܘ̈ܵܬܼܵܐ ܥ̣ܒܲܕܼ ܣܵܛܵܢܵܐ ܒܥܵܠܡܵܐ ܟ̱ܠܹܗ : ܐܘܿ ܕܐܸܬܼܢܲܟܲܬܼܘ ܚܘܼܪܘ ܒܲܙܩܝܼܦܵܐ ܕܗܘ݀ ܢܲܐܣܹܝܟ̣ܘܿܢ ܀ ܠܵܐ ܐ̄ܢܵܫ ܢܫܘܼܛ ܚܙܵܬܼܵܐ ܕܓܲܠܝܵܐ ܩܕܼܵܡ ܣܲܓ݁ܝܼ̈ܐܹܐ : ܕܐܸܢ ܫܵܐܹ̇ܛ ܠܵܗ̇ ܒܡܸܪܬܹܗ ܕܚܸܘܝܵܐ ܪܲܒܵܐ ܡܵܐܹ̇ܬܼ ܀ ܙܩܝܼܦܵܐ ܡܸܡܬܼܘܿܡ ܠܐ̄ܢܵܫ ܠܵܐ ܥܵܨܹ̇ܐ ܢܹܐܬܹܐ ܨܹܐܕܼܵܘܗܝ : ܐܲܝܢܵܐ ܕܒ̣ܵܥܹ̇ܐ ܕܢܸܬܼܐܲܣܸܐ ܒܹܗ ܡ̣ܢ ܕܝܼܠܹܗ ܗ̄ܝܼ ܀ pb. 62 ܘܲܠܚܲܛܵܝܵܐ ܐܝܼܬܼ ܚܹܐܪܘܼܬܼܵܐ ܘܫܲܠܝܼܛ ܗ̄ܘ̣ܵܐ ܠܹܗ : ܕܲܒ̣ܨܸܒ̣ܝܵܢܹܗ ܢܲܐܣܸܐ ܟܹܐܒܹܗ ܕܠܵܐ ܡܸܨܥܵܝܹ̈ܐ ܀ ܗܵܐ ܐܝܼܬܼ ܗ̄ܘ̣ ܠܹܗ ܩܕܼܵܡܵܘܗܝ ܐܵܬ݀ܵܐ ܡܲܐܣܝܵܢܝܼܬܼܵܐ : ܕܐܸܢ ܚܵܐܲܪ ܒܵܗ̇ ܡܸܬܼܐܲܣܸܐ ܒܵܗ̇ ܫܲܪܝܪܪܵܐܝܼܬܼ ܀ ܚܛܝܼܬܼܵܐ ܕܦܲܓ̣ܪܵܐ ܒܦܲܓ̣ܪܹܗ ܕܲܒ̣ܪܵܐ ܡܵܝ̇ܬܵܐ ܡ̣ܢ ܟܠ : ܒܗܵܢܵܐ ܕܠܵܐ ܚܛ̣ܵܐ ܗܵܠܹܝܢ ܕܲܚܛ̣ܵܘ ܗܵܐ ܡܸܬܼܐܲܣܹܝܢ ܀ ܐܲܝܟ̣ ܕܲܙܟ̣ܵܐ ܗ̄ܘ̣ܵܐ ܚܸܘܝܵܐ ܒܚܘܿܪܝܼܒ̣ ܠܲܚ̈ܘܵܘܵܬܼܵܐ : ܡܲܐܣܸܐ ܒܫܲܝܢܵܐ ܦܲܓ̣ܪܵܐ ܠܦܲܓ̣ܪܹ̈ܐ ܕܡܸܬ݁ܛܲܦܹܝܢ ܒܹܗ ܀ ܒܗܵܘ̇ ܚܲܪܡܵܢܵܐ ܕܸܥܟܲܬ݀ ܡܸܪܬܼܵܐ ܕܲܚ̈ܘܵܘܵܬܼܵܐ : ܘܲܒ̣ܗܵܢ ܦܲܓ̣ܪܵܐ ܚܛܝܼܬܼܵܐ ܕܦܲܓ̣ܪܹ̈ܐ ܛܵܠ̇ܩܵܐ ܠܲܓ̣ܡܵܪ ܀ ܫܚܝܼܡܵܐ ܚܙܵܬܹܗ ܐܵܣܝܼܘܼܬܹܗ ܕܹܝܢ ܣܲܓ݁ܝܼ ܪܲܒܵܐ : ܨܝܼܪ ܒܹܗ ܡܵܘܬܵܐ ܘܢܵܒ̣ܥ̇ܝܼܢ ܡܸܢܹܗ ܚܲܝܹ̈ܐ ܟܠܝܘܿܡ ܀ ܙܩܝܼܦܵܐ ܒܚܸܙܘܹܗ ܡܵܘܬܵܐ ܡܲܟ̣ܪܸܙ ܠܲܕܼܚܵܙܹ̇ܐ ܠܹܗ : ܠܲܒ̣ܨܵܬܹܗ ܓܹܝܪ ܚܲܝܹ̈ܐ ܝܵܗܹ̇ܒ̣ ܠܲܕܼܚܵܐܲܪ ܒܹܗ ܀ ܐܵܦ ܗܘ݀ ܚܸܘܝܵܐ ܡܙܝܼܥ ܗ̄ܘ̣ܵܐ ܒܚܸܙܘܹܗ ܠܐܲܝܢܵܐ ܕܲܕܼܒܲܨ̣ : ܫܡܹܗ ܘܲܚܙܵܬܹܗ ܡܣܲܪܕܵܐ ܗ̄ܘ̣ܵܬܼ ܠܹܗ ܠܗܵܘ̇ ܕܐܸܬܼܡܲܚܝܼ ܀ ܘܡܵܐ ܕܐܲܡ̣ܣܲܪ 14 : ܗ̄ܘ̣ܵܐ ܘܚ̣ܵܪ ܒܹܗ ܡܸܚܕܼܵܐ ܫܲܢ̣ܝܼ ܟܹܐܒܹܗ : ܕܠܵܘ ܐܲܝܟ̣ ܚܸܙܘܹܗ ܫܚܝܼܡ ܗ̄ܘ̣ܵܐ ܚܲܝܠܹܗ ܠܲܕܼܚܵܐܲܪ ܒܹܗ ܀ ܘܲܟ̣ܒܲܪ ܕܵܚܹ̇ܠ ܐܵܘ ܙܲܐܲܥ̇ ܗ̄ܘ̣ܵܐ ܐܲܝܢܵܐ ܕܲܢܟ̣ܝܼܬܼ : ܟܲܕܼ ܐܵܡ̇ܪܝܼܢ ܠܹܗ ܬܵܐ ܚܙܝܼ ܠܚܸܘܝܵܐ ܘܡܸܬܼܐܲܣܸܐ ܐܲܢ̄ܬ݁ ܀ ܘܐܵܦ ܐܲܡܲܪ ܗ̄ܘ̣ܵܐ ܕܚܸܘܝܵܐ ܩܲܛܠܲܢܝ ܘܲܠܡܵܢܵܐ ܟܲܝ : pb. 63 ܐܵܚܙܸܐ ܠܚܸܘܝܵܐ ܕܐܵܦ ܒܲܚܙܵܬܹܗ ܡܸܣܬܲܪܲܕܼ ܐ̄ܢܵܐ ܀ ܠܡܵܢ ܐܹܚܘܼܪ ܒܹܗ ܕܗܵܐ ܒܲܡܚܘܿܬܹܗ ܡܸܫܬܲܢܲܩ ܐ̄ܢܵܐ : ܣܢܸܐ ܥܠܲܝ ܚܸܙܘܹܗ ܢܹܐܙܲܠ ܠܹܗ ܡܹܢܝ ܟܲܕܘ ܩܲܛܠܲܢܝ ܀ ܡܵܢ ܡܵܘܬܲܪ ܠܝܼ ܕܠܵܐ ܛܥܝܼܢ ܣܲܡܵܐ ܕܢܲܐܣܸܐ ܠܲܡܚܘܿܬܼܝ : ܘܠܵܐ ܥܸܩܵܪܵܐ ܐܹܣܝܼܡ ܥܲܠ ܟܹܐܒ̣ܝ ܘܐܸܬܼܥܲܕܲܪ ܒܹܗ ܀ ܕܚܝܼܠܵܐ ܚܙܵܬܹܗ ܘܐܸܢ ܐܹܚܘܿܪ ܒܹܗ ܟܹܐܒ̣ܵܐ ܡܵܘܣܸܦ : ܥܘܼܗܕܵܢܵܗ̇ ܗ̄ܘ̣ ܕܲܡܚܘܿܬܼܝ ܚܸܘܝܵܐ ܒܟ̣ܠ ܐܸܣܟܹܡ̈ܝܼܢ ܀ ܐܵܦ ܠܲܙܩܝܼܦܵܐ ܗܵܕܹܐ ܓܵܕܼܫܲܬ݀ ܡ̣ܢ ܣܲܓܝܼ̈ܐܹܐ : ܘܥܵܪܩܝܼܢ ܡܸܢܹܗ ܕܠܵܐ ܝܵܕܼܥ̇ܝܼܢ ܠܹܗ ܚܲܝܠܹܗ ܡܵܢܵܐ ܗ̄ܘ̣ ܀ ܡܵܘܬܵܐ ܨܝܼܪ ܒܹܗ ܘܲܠܩܲܪ̈ܝܼܒ̣ܵܘܗܝ ܚܲܝܹ̈ܐ ܡܲܦܪܲܥ : ܩܸܛܠܵܐ ܡܲܟ̣ܪܸܙ ܘܲܠܝܵܕܼܘܿܥܹ̈ܐ ܡܠܸܐ ܢܘܼܚܵܡܵܐ ܀ ܠܵܐ ܪܵܚܹ̇ܡ ܠܹܗ ܚܲܢܦܵܐ ܣܲܟܟܠܵܐ ܕܣܵܢܹ̇ܐ ܚܲܝܵܘ̈ܗܝ : ܠܲܫܡܹܗ ܣܵܢܹ̇ܐ ܘܡܲܢ̣ܘܼ ܡܦܝܼܣ ܠܹܗ ܕܢܹܐܬܹܐ ܨܹܐܕܼܵܘܗܝ ܀ ܡܵܐ ܕܲܩܪܵܬܹܗ ܥܹܕܬܵܐ ܠܚܲܢܦܵܐ ܕܢܹܐܬܹܐ ܢܸܚܸܐ : ܚ̣ܙܵܐ ܒܵܗ̇ ܙܩܝܼܦܵܐ ܐܵܬ݀ܵܐ ܕܡܵܘܬܵܐ ܥܪܲܩ̣ ܠܹܗ ܡܵܢܵܗ̇ ܀ ܡܵܐ ܕܐܲܦܝܼܣܬܹܗ ܕܢܹܐܬܸܐ ܠܚܲܝܹ̈ܐ ܕܲܫܟ̣ܝܼܚܝܼܢ ܒܵܗ̇ : ܐܲܕܸܝܩ̣ ܘܲܚ̣ܙܵܐ ܫܠܲܕܵܐ ܒܓ̣ܵܘܵܗ̇ ܐܸܣܬܲܪܲܕܼ ܠܹܗ ܀ ܡܵܐ ܕܐܸܡܪܲܬ݀ ܠܹܗ ܕܐܸܢ ܬܹܐܬܸܐ ܠܝܼ ܠܡܵܘܬܵܐ ܬܸܙܟܸܐ : ܥܲܠ̣ ܐܸܫܟܲܚ̣ ܒܵܗ̇ ܓܲܒ̣ܪܵܐ ܩܛܝܼܠܵܐ ܐܸܬܼܦܲܠܲܓ̣ ܠܹܗ ܀ ܐܲܟ̣ܡܵܐ 15 : ܕܗܵܠܹܝܢ ܐܵܡܲܪ ܚܲܢܦܵܐ ܠܘܼܩܒܲܠ ܥܹܕܬܵܐ : ܠܡܵܘܬܵܐ ܡܙܵܥ ܐ̄ܢܵܐ ܘܐܵܬ݀ܵܐ ܕܡܵܘܬܵܐ ܗܵܐ ܣܝܼܡܵܐ ܒܹܟ̣ܝ ܀ pb. 64 ܫܠܲܕܵܐ ܚܙܹ̇ܝܬܼ ܒܹܟ̣ܝ ܘܠܝܼ ܕܲܩܛܝܼܠ ܐ̄ܢܵܐ ܡ̇ܢ ܡܲܐܣܸܐ ܠܝܼ : ܐܸܚܸܐ ܣܢܝܼܩ ܗ̄ܘܹ̇ܝܬܼ ܘܨܲܠܡܵܐ ܕܡܝܼܬܼܵܐ ܗܵܐ ܢܵܨܲܚ ܒܹܟ̣ܝ ܀ ܠܚܲܝܹ̈ܐ ܩܪܲܝܬ݁ܝܼܢܝ ܘܐܲܝܟܲܢ ܡܝܼܬܼܵܐ ܡܨܸܐ ܡܲܚܸܐ ܠܝܼ : ܡܵܘܬܵܐ ܩܲܛܠܲܢܝ ܘܬܼܘܼܒ̣ ܨܹܝܕܼ ܡܵܘܬܵܐ ܠܡܵܢ ܐܵܬܹ̇ܐ ܐ̄ܢܵܐ ܀ ܥܨܵܒܹ̈ܐ ܠܲܡܚܘܿܬܼܝ ܣܸܒܼ̇ܪܹܬܼ ܕܐܝܼܬܼ ܒܹܟ̣ܝ ܐܲܝܟ̣ ܕܐܲܣܒܲܪܬܝܼܢܝ : ܘܗܵܐ ܚܵܘܝܼܬܝܼܢܝ ܓܲܒ̣ܪܵܐ ܩܛܝܼܠܵܐ ܕܲܒ̣ܠܝܼܥ ܐܲܟ̣ܘܵܬܼܝ ܀ ܡܵܘܬܵܐ ܐܵܬ݀ܵܐ ܗ̄ܘ̣ ܡܣܲܪܕܵܢܝܼܬܼܵܐ ܕܲܡܙܝܼܥܵܐ ܠܝܼ : ܘܐܸܢ ܬܘܼܒ̣ ܡܵܘܬܵܐ ܚܵܙܹ̇ܐ ܐ̄ܢܵܐ ܒܹܟ̣ܝ ܠܡܵܢ ܐܹܬܸܐ ܠܹܟ̣ܝ ܀ ܚܵܙܹ̇ܐ ܚܲܢܦܵܐ ܙܩܝܼܦܵܐ ܘܙܵܐܲܥ̇ ܟܲܕܼ ܠܵܐ ܝܵܕܲܥ̇ : ܕܐܲܝܢܵܐ ܚܲܝܠܵܐ ܢܵܒܲܥ̇ ܡܸܢܹܗ ܠܲܕܼܩܵܪܹܒ̣ ܠܹܗ ܀ ܐܲܝܟ̣ ܕܲܡܙܝܼܥ ܗ̄ܘ̣ܵܐ ܚܵܘܝܹܗ ܕܡܘܼܫܹܐ ܠܐܲܝܢܵܐ ܕܲܢܕܼܝܼܬܼ : ܡܙܝܼܥ ܒܲܚܙܵܬܹܗ ܙܩܝܼܦܵܐ ܕܡܵܘܬܵܐ ܠܐܲܝܢܵܐ ܕܲܚܢܸܦ ܀ ܗܵܘ̇ ܥܸܒ̣ܪܵܝܵܐ ܕܕܲܒ̣ܨܹܗ ܚܸܘܝܵܐ ܒܚܸܘܝܵܐ ܐ̄ܚܪܹܢܵܐ : ܬܵܒܼ̇ܥܝܼܢ ܗ̄ܘ̣ܵܘ ܠܹܗ ܕܢܹܐܬܸܐ ܢܚܘܼܪ ܘܟܸܢ ܡܸܬܼܐܲܣܸܐ ܀ ܐܲܝܟ̣ ܕܲܠܚܲܢܦܵܐ ܕܩܲܛܠܹܗ ܡܵܘܬܵܐ ܘܐܵܬܹ̇ܐ ܠܥܹܕܬܵܐ :܀ ܘܡܲܦܩܵܐ ܣܵܝ̇ܡܵܐ ܩܕܼܵܡܵܘܗܝ ܐܵܬ݀ܵܐ ܕܟ̣ܠܵܗ̇ ܡܵܘܬܵܐ ܗ̄ܝܼ ܀ ܠܥܸܒ̣ܪܵܝܵܐ ܕܹܝܢ ܡܵܐ ܕܲܕܼܒܲܨ ܗ̄ܘ̣ܵܐ ܘܡܸܬܼܒܵܘܪܲܪ ܗ̄ܘ̣ܵܐ : ܐܵܡ̇ܪܝܼܢ ܗ̄ܘ̣ܵܘ ܠܹܗ ܟܠ ܩܲܪ̈ܝܼܒ̣ܵܘܗܝ ܪܗܲܛ ܨܹܝܕܼ ܚܸܘܝܵܐ ܀ ܘܐܸܢ ܫܵܐܹ̇ܛ ܗ̄ܘ̣ܵܐ ܚܙܵܬܼܵܐ ܫܚܝܼܡܬܵܐ ܘܠܵܐ ܐܵܙܹ̇ܠ ܗ̄ܘ̣ܵܐ : ܐܲܝܢܵܐ ܕܢܲܣܝܼ ܡܲܪܬܸܐ ܗ̄ܘ̣ܵܐ ܠܹܗ ܕܠܵܐ ܢܸܬܼܦܲܠܲܓ̣ ܀ ܗܵܘ̇ ܩܲܕܼܡܵܝܵܐ ܕܚ̣ܵܪ ܒܹܗ ܒܚܸܘܝܵܐ ܘܐܸܬܼܐܲܣܝܼ ܗ̄ܘ̣ܵܐ : ܐܲܝܟ̣ ܟܵܪܘܿܙܵܐ ܥܒ̣ܝܼܕܼ ܗ̄ܘ̣ܵܐ ܒܥܲܡܵܐ ܠܟ̣ܠ ܕܲܕܼܒ̣ܝܼܨܝܼܢ ܀ pb. 65 ܘܐܸܢ ܚܵܙܹ̇ܐ ܗ̄ܘ̣ܵܐ ܐ̄ܢܵܫ ܕܐܸܬܼܦܲܠܲܓ̣ ܡܲܪܬܸܐ ܗ̄ܘ̣ܵܐ ܠܹܗ : ܘܡ̣ܢ ܢܸܣܝܵܢܵܐ ܕܢܲܦ̮ܫܹܗ ܟܠܗܹܝܢ ܡܲܠܸܦ ܗ̄ܘ̣ܵܐ ܠܹܗ ܀ ܘܐܲܝܟ̣ ܡܵܐ ܕܗܵܠܹܝܢ ܡܸܬܼܐܲܡܪܵܢ ܗ̄ܘܲܝ̈ ܨܹܝܕܼ ܕܲܢܟ̣ܝܼܬܼ : ܡ̣ܢ ܕܲܩܕܼܵܡܵܘܗܝ ܕܐܵܦ ܗܘ݀ ܢܟ̣ܝܼܬܼ ܘܚ̣ܵܪ ܘܐܸܬܼܐܲܣܝܼ ܀ ܩܪܘܿܒ̣ ܠܵܐ ܬܸܕܲܚܲܠ ܠܵܘ ܥܲܠ ܕܲܫܡܹܗ ܚܸܘܝܵܐ ܚܸܘܝܵܐ ܗ̄ܘ̣ : ܐܲܝܟ̣ ܥܸܩܵܪܵܐ ܗ̄ܘ̣ ܕܐܝܼܬܼ ܒܹܗ ܚܲܝܹ̈ܐ ܠܲܕܼܚܵܐܲܪ ܒܹܗ ܀ ܠܵܘ ܐܲܝܟ̣ ܗܵܢܵܘ ܚܸܘܝܵܐ ܕܕܲܒ̣ܨܵܟ̣ ܡܵܢ ܕܵܚܹ̇ܠ ܐܲܢ̄ܬ݁ : ܚܘܼܪ ܒܹܗ ܘܲܚܙܝܼ ܕܒ̣ܵܗ̇ ܒܲܚܙܵܬܹܗ ܡܸܬܼܥܲܕܲܪ ܐܲܢ̄ܬ݁ ܀ ܘܠܝܼ ܐܲܟ̣ܘܵܬܼܵܟ̣ ܢܲܟ̣ܬܲܢܝ ܚܸܘܝܵܐ ܘܲܫܚܝܼܡ ܗ̄ܘ̣ܵܐ ܠܝܼ : ܚܵܘܝܹܗ ܕܡܘܼܫܹܐ ܘܟܲܕܼ ܚܵܪܹܬܼ ܒܹܗ ܥ̣ܒܲܪܘ ܐܘܼ̈ܠܨܵܢܲܝ ܀ ܘܡܵܐ ܕܚܲܪܡܵܢܵܐ ܗܵܐ ܫܵܡܲܥ̇ ܐܲܢ̄ܬ݁ ܠܵܐ ܬܸܣܬܲܪܲܕܼ : ܥܒ̣ܵܕܹܗ ܕܐܵܣܝܵܐ ܗ̄ܘ̣ ܚܘܼܪ ܒܹܗ ܘܢܲܣܵܐ ܚܲܝܠܹܗ ܡܵܢܵܘ ܀ ܚܸܘܝܵܐ ܗ̄ܘ̣ ܚܲܠܝܵܐ ܘܲܡܢܲܣܲܝ ܠܝܼ ܕܟܲܕܼ 16 : ܚܵܪܹܬܼ ܒܹܗ : ܟ̱ܠܵܗ̇ ܡܸܪܬܼܵܐ ܫܩܲܠ̣ ܒܲܚܙܵܬܹܗ ܡ̣ܢ ܗܲܕܵܡܲܝ̈ ܀ ܗܵܟܲܢܵܐ ܬܘܼܒ̣ ܥܹܕܬܵܐ ܠܚܲܢܦܵܐ ܡܲܠܦܵܐ ܟܠܝܘܿܡ : ܕܡܵܐ ܕܩܵܪܝܵܐ ܠܹܗ ܕܢܸܚܙܹܐ ܙܩܝܼܦܵܐ ܠܵܐ ܢܸܬܼܦܲܠܲܓ̣ ܀ ܐܵܦ ܐܵܡ̇ܪܵܐ ܠܹܗ ܕܚܘܼܪ ܒܲܫܠܲܕܵܐ ܕܨܝܼܪ ܒܵܗ̇ ܡܵܘܬܵܐ : ܘܲܕܼܢܘܼܚܵܡܵܐ ܢܵܒܲܥ̇ ܡܸܢܹܗ̇ ܐܵܦ ܡܸܫܟܲܚ ܐܲܢ̄ܬ݁ ܀ ܩܛܝܼܠܵܐ ܕܣܝܼܡ ܒܝܼ ܬܵܐ ܥܘܿܠ ܢܲܣܵܐ ܚܲܝܠܹܗ ܡܵܢܵܐ ܗ̄ܘ̣ : ܘܗܵܐ ܝܵܠܹ̇ܦ ܐܲܢ̄ܬ݁ ܕܗܘ݀ܝܘܼ ܩܲܛ̰ܠܹܗ ܠܡܵܘܬܵܐ ܝܲܥܢܵܐ ܀ ܙܩܝܼܦܵܐ ܚܵܙܹ̇ܝܬ݁ ܘܡܸܫܟܲܚ ܐܲܢ̄ܬ݁ ܠܹܗ ܕܐܵܦ ܐܲܠܵܗܵܐ ܗ̄ܘ̣ : pb. 66 ܕܒ̣ܵܐܬ݀ܵܐ ܕܡܵܘܬܹܗ ܒܲܛܸܠ̣ ܡܵܘܬܵܐ ܡ̣ܢ ܣܲܓ݁ܝܼ̈ܐܹܐ ܀ ܡܵܐ ܕܫܵܡܲܥ̇ ܐܲܢ̄ܬ݁ ܓܲܒ̣ܪܵܐ ܕܲܩܛܝܼܠ ܠܵܐ ܬܸܣܬܲܪܲܕܼ : ܒܨܝܼܘܗܝ ܠܲܩܛܝܼܠܵܐ ܘܡܸܫܟܲܚ ܐܲܢ̄ܬ݁ ܠܹܗ ܕܠܵܐ ܡܵܝܘܿܬܼܵܐ ܗ̄ܘ̣ ܀ ܨܲܠܡܵܐ ܕܡܵܘܬܵܐ ܨܝܼܪ ܒܲܙܩܝܼܦܵܐ ܠܲܕܼܚܵܐܲܪ ܒܹܗ : ܘܚܲܝܹ̈ܐ ܢܲܒܲܥ 17 : ܠܐܲܝܢܵܐ ܕܩܵܪܹܒ̣ ܡܸܬ݁ܛܲܦܸܐ ܒܹܗ ܀ ܚܙܝܼ ܠܵܐ ܢܙܝܼܥܵܟ̣ ܛܸܒܹ݁ܗ ܕܡܝܼܬܼܵܐ ܡܵܐ ܕܫܵܡܲܥ̇ ܐܲܢ̄ܬ݁ : ܕܡܸܫܟܲܚ ܐܲܢ̄ܬ݁ ܒܹܗ ܕܡܵܘܬܵܐ ܡܝܼܬܼ ܒܹܗ ܗܘ݀ ܠܵܐ ܚܵܐܹ̇ܒ̣ ܀ ܚܘܼܪ ܒܹܗ ܕܲܨܠܝܼܒ̣ ܘܐܸܬܼܒܲܩܵܐ ܒܹܗ ܕܚܲܝܹ̈ܐ ܝܵܗܹ݂̇ܒ̣ : ܥ̇ܒ̣ܵܕܹܗ ܢܲܣܵܐ ܘܒܲܫܡܵܐ ܕܨܲܥܪܹܗ ܠܵܐ ܬܸܬܼܦܲܠܲܓ̣ ܀ ܣܲܒ̣ ܠܵܟ̣ ܥܲܡܵܟ̣ ܗܲܝܡܵܢܘܼܬܼܵܐ ܡܵܐ ܕܚܵܐܲܪ ܐܲܢ̄ܬ݁ : ܘܗܵܐ ܠܵܐ ܡܙܝܼܥ ܠܵܟ̣ ܨܲܥܪܵܐ ܘܚܲܫܵܐ ܡܵܐ ܕܦܵܓ̣ܥ̇ ܒܵܟ̣ ܀ ܠܵܘ ܒܲܚܙܵܬܼܵܐ ܓܠܝܼܬܼܵܐ ܒܲܠܚܘܿܕܼ ܬܸܬܼܒܲܩܸܐ ܒܹܗ : ܚܘܼܪ ܟܲܣܝܵܐܝܼܬܼ ܘܡܸܫܟܲܚ ܐܲܢ̄ܬ݁ ܠܹܗ ܓܲܢ̄ܒܵܪܵܐܝܼܬܼ ܀ ܠܵܐ ܬܸܬܼܦܲܠܲܓ̣ ܟܲܕܼ ܚܵܙܹ̇ܐ ܐܲܢ̄ܬ݁ ܫܠܲܕܵܐ ܕܪܲܡܝܵܐ : ܓܲܒ̣ܪܵܐ ܕܲܩܛܝܼܠ ܙܩܝܼܦܵܐ ܕܲܫܠܝܼܚ ܡܝܼܬܼܵܐ ܕܲܚܢܝܼܛ ܀ ܩܪܘܿܒ̣ ܠܵܟ̣ ܨܹܐܕܼܵܘܗܝ ܘܡܸܫܟܲܚ ܐܲܢ̄ܬ݁ ܠܹܗ ( ܡܵܪܝܵܐ ܘܲܒ̣ܪܵܐ : ܓܲܢ̄ܒܵܪ ܥܵܠܡܹ̈ܐ ܛܥܝܼܢ ܒܸܪ̈ܝܵܬܼܵܐ ܝܵܗܹ̇ܒ̣ ܚܲܝܹ̈ܐ ܀ ܡܢܲܚܸܡ ܡܝܼ̈ܬܹܐ ܡܩܝܼܡ ܥܲܢܝܼ̈ܕܹܐ ܦܵܟܲܪ ܡܵܘܬܵܐ : ܫܵܪܹܐ ܠܐܵܕܼܵܡ ܐܵܦ ܐܲܠܵܗܵܐ 18 : ܕܠܵܐ ܡܸܬܼܒܲܨܲܪ ܀ ܫܡܹܗ ܕܲܙܩܝܼܦܵܐ ܡܙܝܼܥ ܠܹܗ ܠܚܲܢܦܵܐ ܕܠܵܐ ܢܸܣܓܘܿܕܼ ܠܹܗ : pb. 67 ܘܡܵܐ ܕܥܲܠ ܘܲܚ̣ܙܵܐ ܥܒ̣ܵܕܹܗ ܡܵܢܵܐ ܗ̄ܘ̣ ܐܸܬܼܓܵܘܲܣ ܒܹܗ ܀ ܟܲܕܼ ܪܲܚܝܼܩ ܗ̄ܘ̣ܵܐ ܒܛܸܒܵܐ ܕܩܸܛܠܵܐ ܡܸܣܬܲܪܲܕܼ ܗ̄ܘ̣ܵܐ : ܘܡܵܐ ܕܲܩ̣ܪܸܒ̣ ܠܹܗ ܒܚܲܝܹ̈ܐ ܕܡܸܫܟܲܚ ܢܵܗ̇ܪܵܐ ܢܲܦ̮ܫܹܗ ܀ ܐܲܝܟ̣ ܕܐܸܬܼܐܲܣܝܼ ܗܵܘ̇ ܥܸܒ̣ܪܵܝܵܐ ܕܢܲܟ̣ܬܹܗ ܚܸܘܝܵܐ : ܗܵܐ ܡܸܬܼܐܲܣܸܐ ܐܵܦ ܚܲܛܵܝܵܐ ܕܩܲܛ̣ܠܹܗ ܡܵܘܬܵܐ ܀ ܠܲܠ ܚܲܪܡܵܢܵܐ ܘܗܵܪܟܵܐ ܙܩܝܼܦܵܐ ܗܵܐ ܡܸܬܼܢܲܨܲܚ : ܐܵܦ ܒܲܚܕܲܬܵܐ ܐܵܦ ܒܥܲܬ݁ܝܼܩܬܵܐ ܥܒ̣ܝܼܕܼ ܣܲܡ ܚܲܝܹ̈ܐ ܀ ܡܸܛܠܗܵܢܵܐ ܐܸܡܲܪ ܡܵܪܲܢ ܟܲܕܼ ܡܲܠܸܦ ܗ̄ܘ̣ܵܐ : ܕܗܵܐ ܡܸܬ݁ܬ݁ܪܝܼܡ ܐ̄ܢܵܐ ܐܲܝܟ̣ ܗܵܘ̇ ܚܸܘܝܵܐ ܕܐܲܪܝܼܡ ܡܘܼܫܹܐ ܀ ܐܘܼܚܕܬܵܐ ܪܲܒ݁ܬܼܵܐ ܐ̄ܚܲܕܼ ܗ̄ܘ̣ܵܐ ܡܘܼܫܹܐ ܒܹܝܬܼ ܥܸܒ̣ܪܵܝܹ̈ܐ : ܘܐܸܬ݀ܵܐ ܦܲܫܩ̣ܵܗ̇ ܡܫܝܼܚܵܐ ܠܥܲܡܡܹ̈ܐ ܢܲܗܝܼܪܵܐܝܼܬܼ ܀ ܦܵܠܐܬܼܵܐ ܕܐ̄ܪ̈ܵܙܹܐ ܒܗܵܘ̇ ܚܲܪܡܵܢܵܐ ܨܵܪ ܥܸܒ̣ܪܵܝܵܐ : ܘܒܲܨܠܝܼܒ̣ ܢܘܼܗܪܵܐ ܕܢܲܚ̣ ܟܲܣ̈ܝܵܬܼܵܐ ܕܲܓ̣ܢܝܼ̈ܙܵܢ ܗ̄ܘܲܝ̈ ܀ ܗܘ݀ܝܘܼ ܡܵܪܲܢ ܐܲܣ̣ܝܼ ܒܚܲܝܠܹܗ ܗܵܪܟܵܐ ܘܠܗܲܠ : ܬܲܡܵܢ ܐ̄ܪܵܙܹܗ ܘܗܵܪܟܵܐ ܩܢܘܿܡܹܗ ܫܲܪܝܼܪܵܐܝܼܬܼ ܀ ܝܵܘܡܵܢ ܘܐܸܬܼܡܵܠܝ ܗܘ݀ܝܘܼ ܟܲܕܼ ܗܘ݀ ܘܠܵܐ ܡܸܫܬܲܚܠܲܦ : ܒܪܝܼܟ̣ ܗ̄ܘ̣ ܙܩܝܼܦܵܐ ܕܐܲܚܝܼ ܠܥܵܠܡܵܐ ܕܲܡܲܚܲܝ ܗ̄ܘ̣ܵܐ ܀ ܫܠܸܡ̣ ܡܹܐܡܪܵܐ ܕܥܲܠ ܚܸܘܝܵܐ ܕܲܢܚܵܫܵܐ . ܫܠܸܡ̣ ܡܹܐܡܪܵܐ ܕܥܲܠ ܚܸܘܝܵܐ ܕܲܢܚܵܫܵܐ . 114. R ܘܥܠ ܚܕ . P.
                L ܕܪܛܲܢܘ . L ܕܪܛܢ . P 117. R ܕܪܛܢ 114. R ( ܡܢܝܢܐ . ܟܐ . ܙ . ) ܓܢܣܐ 114 114.
                    R ܐܝܠܐ 117. R ܕܡܣܲܪ .
                    P ܘܐܝܟ ܡܐ 114.
                    R ܢܵܒܥ .P ܢܒ݁ܥ . R ܓܢ̄ܒܪ ܥܠܡ̈ܐ :... ܡܢܚܡ ܡܝ̈ܬܐ ܀... ܫܪܐ ܠܐܕܡ : ܡܪܝܐ ܘܒܪܐ ܐܦ ܐܠܗܐ . 117. R ܥܲܠ ܚܸܘܝܵܐ ܕܲܢܚܵܫܵܐ ܕܐܲܪܝܼܡ ܡܘܼܫܹܐ ܒܡܲܕܼܒ݁ܪܵܐ ܥܲܠ ܚܸܘܝܵܐ ܕܲܢܚܵܫܵܐ ܕܐܲܪܝܼܡ ܡܘܼܫܹܐ ܒܡܲܕܼܒ݁ܪܵܐ