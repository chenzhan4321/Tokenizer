ܬܘܒ ܦܘܼܫܩܐ ܣܘܼܥܪܢܝܐ ܕܫܦ̈ܐܛܐ ܒܙܒܢܐ ܕܕܝ̈ܢܿܐ
                        ܠܝܬ ܗܼܘܐ ܒܝܣܪܐܝܠ ܬܘܒ ܦܘܼܫܩܐ ܣܘܼܥܪܢܝܐ ܕܫܦ̈ܐܛܐ ܒܙܒܢܐ ܕܕܝ̈ܢܿܐ ܠܝܬ ܗܼܘܐ ܒܝܣܪܐܝܠ . ܕܢܗܼܘܐ ܡܨܥܝܐ ܒܝܬ ܥܡܐ ܠܐܠܗܐ ܕܢܘܕܥ ܐܢܘܿܢ ܥܠ ܐܝܠܝܢ ܕܡܬܼܒ̈ܥܝܢ . ܘܪܡܝܢ ܗܼܘܘ ܦܣܐ : ܘܗ݀ܝ ܕܣܿܠܩܐ ܗܼܘܬ݀ ܐܘܿ ܠܟܗ̈ܢܐ ܕܗܿܝܕܝܢ : ܘܠܡܫܡ̈ܫܢܐ ܕܩܒܘܬܐ ܐܘܿ ܠܐܢܫ ܐܚܪܝܢ ܡܼܢ ܡܝܬܪ̈ܐ ܡܬܼܚܙܐ ܗܼܘܐ ܒܚܼܙܬܐ ܕܠܠܝܐ : ܡܕܡ ܕܡܬܼܦܩܕ ܗܼܘܕܢܥܪܘܢܼ ܀ ܐܬܓܒܝܼ ܩܕܡܐܝܬ ܝܗܘܕܐ ܡܛܠ ܓܢ̱ܒܪܘܼܬܗ pb. 274 ܘܥܘܼܫܢܗ . ܐܘܿ ܡܛ݀ܠ ܡܝܬܪܘܬܗ : ܐܘܿ ܡܛ݀ܠ ܕܡܢܗ ܥܬܝܼܕ ܗܼܘܐ ܕܢܗܼܘܐ ܡܠܟܐ ܀ ܗܿܘ ܕܐܟܼܣ ܠܝܣܪܐܝܠ ܕܣܠܼܩ ܡܼܢ ܓܠܓܠܐ : ܡܠܐܟܐ ܐܝܼܬܘܗܝ ܕܥܡܐ ܕܥܒܪ̈ܝܐ : ܘܠܘ ܟܗܢܐ ܐܘܿ ܢܒܝܐ ܇ ܡܛ݀ܠ ܕܐܬܚܠܼܛܘ ܒܥܡ̈ܡܐ ܘܝܼܠܦܘ ܥܒܕ̈ܝܗܘܿܢ : ܫܕܪ ܐܠܗܐ ܠܘܬܗܘܿܢ ܡܠܐܟܐ ܒܐܣܟܡܐ ܐܢܫܝܐ ܘܐܟܣܼ ܐܢܘܿܢ ܘܫܪܝܼܘ ܒܿܟܝܢ ܥܠ ܣܥܠܘܼܬܗܘܿܢ ܘܐܩܪܝܬ݀ ܕܘܼܟܬܐ ܗ݀ܝ ܒܟܝܡ ܥܠ ܫܡ ܒܟܝܝܼܐ . ܘܥܘܼܡܩܐ ܕܒܟܬܐ . ܘܗܕܐ ܥܡܼܪܬ݀ ܀ ܥܒܼܪܘ ܠܡ ܒܥܘܼܡܩܐ ܕܒܟܬܐ ܘܥܒܕܘܗܝ ܒܝܬ ܡܥܡܪܐ ܀ ܠܐ ܩܼܡ ܢܒܝܐ ܒܝܣܪܐܝܠ ܒ݀ܬܪ ܝܫܘܿܥ ܒܪܢܘܿܢ ܥܕܡܐ ܠܫܡܘܐܝܠ ܐܠܐ ܕܝܿܢ̈ܐ : ܒܕܠܝܬ ܗܼܘܐ ܒܗܘܿܢ ܐܢܫ ܡܝܬܪܐ ܕܢܬܼܢܒܐ : ܘܝܼܕܝܼܥܐ ܡܼܢ ܗ݀ܝ ܕܕܒܘܪܐ ܟܕ ܐܢܬܬܗ ܐܝܬܝܗܿ ܗܼܘܬ݀ : ܡܛ݀ܠ ܡܝܬܪܘܬܗܿ ܫܘܬ ܠܢܒܝܘܼܬܐ ܘܡܒܪܢܘܼܬܐ ܕܥܡܐ : ܢܘܼܓܪܐ ܕܫ̈ܢܝܐ ܀ ܫܒܼܩ ܐܠܗܐ ܠܥܡ̈ܡܐ ܒܝܢܬ ܥܡܐ : ܡܛ݀ܠ ܕܢܚܘܐ ܐܢܘܿܢ ܒܗܘܿܢ ܐܢ ܢ݀ܛܪܝܼܢ ܦܘܼܩ̈ܕܢܐ ܐܘܿ ܠܐ : ܘܢܕܚܠ ܐܢܘܿܢ ܒܗܘܢܿ ܬܘܼܒ ܆ ܐܝܟܢܐ ܕܢܬܬܟܠܘܢܼ ܥܠ ܐܠܗܐ ܘܢܗܝܡܢܘܢܼ ܒܗ : ܘܐܢ ܐܡܿܪ ܐܢܫ ܕܝܠܼܦܘ ܥܒܿܕ̈ܝܗܘܢ ܒܡܫܬܒܩܢܘܼܬܗܘܢܿ ܇ ܐ݀ܡܪܝܼܢܢ ܕܠܘ ܗܕܐ ܗܿܝ ܥܠܬܐ : ܗܐ ܓܝܪ ܒܡܕܒܪܐ ܐܪܒܥܝܼܢ ܫܢ̈ܝܼܢ ܟܕ ܠܐ ܚܕܝܼܪܝܼܢ ܠܗܘܢܿ ܥܡܡ̈ܐ ܆ ܡܼܢ ܨܒܘܼܬ ܢܦܫܗܘܿܢ : ܣܓܼܕܘ ܠܥܓܠܐ ܘܦܬܟܪ̈ܐ : ܘܒܝܘܡ̈ܝ ܕܘܝܕ ܟܕ ܐܬܼܚܪܒܘ ܆ ܦܢܼܘ ܠܕܚܠܼܬ ܦܬܟܪ̈ܐ ܒܙܒܢ ܫܠܝܡܘܢ ܘܝܘܪܒܥܡ : ܣܿܦܩ ܗܼܘܐ ܦܘܼܩܕܢܐ ܕܣܼ̱ ܇ ܕܠܐ ܢܣܓܕܘܢܼ ܠܦܬܟܪ̈ܐ ܐܠܐ ܨܒܝܿܢܗܘܿܢ ܇ ܘܥܠ ܗܿܕܐ ܩܕܡ ܦܪܓܠ ܐܢܘܿܢ ܕܠܐ ܢܐܡܪܘܢܼ ܕܠܐ ܝ݀ܕܥܝܼܢ ܗܼܘܝܢ ܕܒܝܼܫܐ ܣܓܕܬ ܦܬܟܪ̈ܐ ܀ ܢܓܼܒܐ ܐܠܗܐ ܚܿܕܬܐ ܗ̄ ܗ݀ܝ ܕܒܘܪܐ ܕܩܡܼܬ : ܢܒܝܼܬܐ ܒܥܡܐ ܡܕܡ ܕܠܐ ܒܥܝܕ ܘܚܼܕܬܐ ܀ ܘܗܿܝܕܝܢ ܠܚܡܐ ܕܣܥܪ̈ܐ ܗ̄ ܓܕܥܿܘܢ ܗܿܘ ܕܚܼܙܐ ܒܚܠܡܗ ܡܕܝܢܝܐ ܟܘܿܟܐ ܕܣܥܪ̈ܐ ܟܕ ܪܡܿܙ ܥܠ ܓܕܥܘܿܢ ܀ ܬܘܼܒ ܢܓܼܒܐ ܐܠܗܐ ܚܿܕܬܐ ܗ̄ ܕܝܬܝܩܝ ܚܿܕܬܐ ܆ ܘܗܿܝܕܝܢ ܠܚܡܐ ܕܣܥܪ̈ܐ ܗ̄ ܥܬܝܼܩܬܐ ܬܬܼܛܟܣܝ ܇ ܐܝܟ ܗ݀ܝ ܕܣܼܡ ܐܠܗܐ ܒܥܕܬܗ ܠܘܼܩܕܡ ܫܠ̈ܝܼܚܐ ܘܒܿܬܪܗܘܿܢ ܢܒܝ̈ܐ : ܡܛ݀ܠ ܫܪܪܐ ܆ ܘܗܢܘܿܢ ܡܛ݀ܠ ܛܘܼܦܣܐ ܀ ܬܘܼܒ ܕܓܼܒܐ ܐܠܗܐ ܗ̄ ܓܕܥܘܿܢ ܕܓܒܼܐ ܬܠܬܡܐܐ ܓܒܪ̈ܝܼܢ ܓܕܥܘܿܢ ܛܘܼܦܣܐ ܕܡܫܝܼܚܐ ܇ ܘܐܝܟ ܕܣܚܼܦ ܓܕܥܘܿܢ ܠܡܕܒܚܐ ܕܒܥܠܐ : ܣܚܼܦ ܡܫܝܼܚܐ ܠܕܚܼܠܬ ܦܬܟܪ̈ܐ ܡܼܢ ܥܠܡܐ ܀ ܘܥܒܼܕ ܡܕܒܚܐ ܫܠܡܐ ܗ̄ ܥܒܼܕ ܡܕܒܚܐ ܘܪܥܝܼ ܠܬܪ̈ܝܗܘܿܢ : ܘܥܒܼܕ ܡܕܒܚܐ ܒܥܕܬܐ ܕܢܬܼܕܒܚ ܥܠܘܗܝ ܐܡܝܼܢܐܝܬܙ ܇ ܘܕܒܼܚ ܗܼܘ ܠܗ ܬܘܪܐ ܕܦܛܡܐ ܗܿܘ ܕܐܒܘܼܗܝ ܀ ܕܐܝܬܘܗܝ ܒܪܫܒܥ ܆ ܕܙܒܢܐ ܕܟ݀ܠܗ ܥܠܡܐ : ܗܿܘ ܕܥܠ ܫܒܥܐ ܝܘܡܝܼ̈ܢ ܡܬܼܟܪܟ ܇ ܘܗܕܐ ܒܠܠܝܐ ܕܠܐ ܝܼܕܥܬܐ pb. 275 ܘܚܫܘܟܘܼܬܐ ܕܛܘܥܝܝ ܘܕܟܿܣܐ ܗܼܘܐ ܫܪܪܐ ܥܒܼܕܗܿ ܠܡܕܒܪܢܘܼܬܐ ܡܛܫܝܐܝܬ ܀ ܘܕܒܼܪ ܡܼܢ ܥܒ̈ܕܐ ܕܐܒܘܼܗܝ ܐܝܟ ܓܕܥܘܿܢ ܝܒ̄ ܫܠ̈ܝܼܚܐ ܕܒܗܘܿܢ ܥܩܼܪ ܠܛܥܝܘܼܬܐ ܡܼܢ ܥܠܡܐ ܆ ܘܐܟܙܢܐ ܕܒܓܕܥܘܿܢ ܐܬܒܼܛܠܬ݀ ܟܗܢܘܼܬܐ ܡܼܢ ܠܘܝܼ ܐܦ ܒܡܫܝܚܐ ܐܬܒܛܠܼܬ݀ ܟܗܢܘܼܬܐ ܡܼܢ ܝܘܕ̈ܝܐ : ܟܕ ܠܐ ܗܿܘ ܘܠܐ ܗܿܢܐ ܐܝܼܬܘܗܝ ܡܼܢ ܫܒܛܐ ܕܠܘܝ ܇ ܕܢܐܠܼܦ ܕܥܬܝܼܕܗܐ ܗܕܐ ܕܬܬܼܒܛܠܝ : ܘܕܫܠܝܼܛ ܠܗ ܕܢܥܒܕ ܟܿܠ ܇ ܓܙܬܐ ܐܪܙ ܥܡܐ ܀ ܗ݀ܝ ܕܥܠܝܗܿ ܛܠܐ ܒܠܠܝܐ ܘܥܠ ܐܪܥܐ ܟܿܠܗܿ ܝܒܝܼܫܐ : ܡܛ݀ܠ ܕܒܠܠܝܐ ܕܚܛܝܼܬܐ ܘܠܐ ܝܼܕܥܬܐ ܕܟ݀ܠܗ ܥܠܡܐ : ܩܒܼܠ ܝܣܪܐܝܠ ܟܕ ܐܬܩܪܝܼ ܡܼܢ ܐܠܗܐ ܠܛܠܐ ܕܝܼܕܥܬܐ ܘܕܬܕܡܪ̈ܬܐ ܆ ܐܪܥ ܕܝܒܝܼܫܐ . ܐܪܙ ܥܡܡ̈ܐ ܕܐܬܝܼܒܫܘ ܘܐܬܼܪܗܘ ܒܚܛܝܼܬܐ ܘܐܬܓܠܼܙܘ ܡܼܢ ܝܼܕܥܬܐ ܕܐܠܗܐ ܇ ܓܕܥܘܢܿ ܛܘܼܦܣܐ ܕܡܫܝܼܚܐ ܆ ܟܕ ܫܼܪܝܬ݀ ܟܢܘܼܫܬܐ ܕܬܚܼܛܐ ܇ ܐܬܥܼܨܪ ܡܢܗܿ ܛܠܐ : ܡܿܠܐܼ ܠܿܩܢܐ ܀ ܛܠܐ ܐܝܼܬܘܗܝ ܡܠܟܘܼܬܐ ܘܟܗܢܘܼܬܐ ܘܢܒܝܘܼܬܐ : ܘܐܬܝܼܗܒ ܗܿܢܐ ܛܠܐ ܠܥܡ̈ܡܐ ܒܡܥܡܘܕܝܼܬܐ ܆ ܗ݀ܝ ܕܐܣܼܝܬ݀ ܠܥܠܡܐ ܘܐܫܝܓܬܗ ܡܼܢ ܚܛܝܼܬܐ ܆ ܘܡ̈ܠܟܐ ܘܟܗ̈ܢܐ ܘܢܒ̈ܝܐ ܥܒܼܕܬ ܒܫܘܼܪܝܐ ܆ ܠܐܝܠܝܢ ܕܗܝܡܼܢܘ ܒܡܫܝܼܚܐ ܀ ܘܗܝܼ ܬܘܼܒ ܓܙܬܐ ܡܬܬܣܝܼܡܐ ܒܐܕܪܐ ܐܘܿܟܝܼܬ ܥܠܡܐ ܆ ܘܗ݀ܝ ܝܿܒܫܐ ܇ ܘܐܕܪܐ ܡܿܩܒܠ ܛܠܐ ܇ ܐܪܙ ܗ݀ܝ ܕܟܕ ܐܬܼܐ ܡܫܝܼܚܐ ܩܒܠܼܘ ܥܡ̈ܡܐ ܐܣܝܘܼܬܐ ܇ ܘܛܠܐ ܕܝܼܕܥܬܐ ܆ ܘܝܣܪܐܝܠ ܝܼܒܫ ܘܐܬܼܟܪܗ ܀ ܐܝܼܠ̈ܢܐ ܕܐܙܼܠܘ ܕܢܡܫܚܘܢܼ ܠܗܘܢܿ ܡܠܟܐ : ܐܪܙ ܥܡܐ ܘܐܪܙ ܫܒܛܐ ܕܝܗܘܕܐ ܀ ܕܫܒܼܩܬ݀ ܐܢܘܿܢ ܡܠܟܘܼܬܐ ܐܝܟ ܙܝܬܐ ܘܬܬܐ : ܐܝܟ ܟܗܢܘܼܬܐ : ܘܓܦܬܐ ܐܪܙ ܢܒܝܘܼܬܐ ܘܩܒܠܼܘ ܕܢܡܠܟܘܢܼ ܥܠܝܗܘܿܢ ܡܠܟܐ ܗܛܛܐ : ܕܐܝܼܬܘܗܝ ܛܘܼܦܣܐ ܕܣܛܢܐ ܀ ܐܣܬܼܬܪܘ ܒܛܠܠܗ ܗ̄ ܗܘܼܘ ܠܗ ܐܘܪܓܢܘܿܢ ܠܘܬ ܩܼܛܠܐ ܕܡܫܝܼܚܐ ܀ ܐܚܪܢܝܐܝܬ ܙܝܬܐ ܐܬܡܬܼܠ ܒܟܗܢܘܼܬܐ : ܡܛ݀ܠ ܕܒܗ ܡܬܡܫܚܝܼܢ ܗܼܘܘ ܟܗ̈ܢܐ ܘܡܠ̈ܟܐ ܇ ܘܡ̈ܐܢܐ : ܘܐܝܟ ܗ݀ܝ ܕܐܢܿܐ ܐܝܟ ܙܝܬܐ ܡܫܒܚܐ ܒܒܝܬܗ ܕܐܠܗܐ ܀ ܓܦܬܐ ܗ݀ܟܝܼܠ ܐܬܡܼܬܠܬ݀ ܒܢܒܝܘܼܬܐ ܇ ܡܛ݀ܠ ܕܡܬܝܼܠܕ ܡܢܗܿ ܐܕܫܐ ܕܡܿܚܕܐ ܠܠܒܗ ܕܒܪܢܫܐ : ܗܢܐ ܓܝܪ ܐܝܼܬܘܗܝ ܡܠܦܢܘܼܬܐ ܕܢܒ̈ܝܐ ܕܡܿܚܕܝܢ ܠܠܒܐ ܝܬܝܼܪ ܡܼܢ ܚܡܪܐ ܇ ܘܥܩܪ̈ܢ ܡܼܢ ܢܦܫ̈ܬܐ ܠܥܩܬܐ ܕܛܥܝܘܼܬܐ ܀ ܬܬܐ ܡܛ݀ܠ ܚܠܝܘܼܬܐ ܕܐܕܫܐ ܕܡܢܗܿ ܡܬܝܼܠܕ ܆ ܘܡܬܼܡܠܬܐ ܒܡܠܟܘܼܬܐ ܀ ܐܒܝܡܠܟ ܕܩܼܛܠ ܠܐܚܘ̈ܗܝ ܆ ܐܪܙ ܥܡܐ ܕܩܼܛܠ ܠܟܪ̈ܘܙܠܐ ܀ ܒܢ̈ܝ ܫܟܝܼܡ ܘܡܠܘ ܇ ܐܪܙ ܟܗ̈ܢܐ ܘܦܪ̈ܝܫܐ ܕܟܼܬܪܘ ܒܝܘܼܕܝܘܼܬܐ ܀ ܡܬܡܼܬܠ ܬܘܼܒ ܐܒܝܡܠܟ ܒܣܛܢܐ ܕܩܼܛܠ ܕܪ̈ܐ ܀ ܒܪ ܐܡܬܐ ܗܼܘܐ ܐ̱ܪܙ ܟܢܘܼܫܬܐ ܕܒܗܓܪ ܐܡܬܐ ܐܬܼܕܡܝܬ݀ ܀ ܝܘܿܬܡ ܨܿܐܪ ܠܡܪܢ : ܛܘܼܪܐ ܕܩܼܡ ܥܠܘܗܝ ܐܪܙ ܪܡܬܐ ܡܬܼܝܕܥܢܝܼܬܐ ܀ ܐܒܝܡܠܟ ܕܐܘܩܕ ܠܫܟܝܡ ܕܝܗܒܼܬ݀ ܕܢܡܠܼܟ ܥܠܝܗܿ ܇ ܕܡܘܼܬ ܣܛܢܐ pb. 276 ܕܝܨܝܼܦ ܕܢܘܒܕ ܒܿܬܪܟܢ ܠܐܝܠܝܢ ܕܦ݀ܠܚܝܼܢ ܥܡܗ ܀ ܠܐ ܫܿܒܩ ܐܢܼܐ ܕܘܼܗܢܝ ܗ̄ ܠܐ ܦܿܣܩ ܐܢܼܐ ܠܡܫܚܝ ܀ ܐܕܫܝ ܛ݀ܒܐ ܗ̄ ܠܐ ܦܿܣܩ ܐܢܼܐ ܀ ܘܗܼܘܬ݀ ܥܠ ܢܦܬܚ ܪܘܚܗ ܕܡܪܝܐ ܗ̄ ܠܘ ܠܕܚܠܼܬܐ ܐܠܐ ܕܢܬܓܼܢܒܪ ܘܠܘ ܐܝܟ ܫܐܘܠ : ܐܠܐ ܕܢܕܚܠ ܀ ܘܢܕܪ ܢܕܪܐ ܗ̄ ܠܐ ܡܬܚܡܐ ܐܝܬܘܗܝ ܗܼܘܐ ܢܕܪܗ ܀ ܡܛ݀ܠ ܕܠܐ ܝܿܕܥ ܒܡܢܐ ܡܨܛܒܐ ܐܠܗܐ ܆ ܐܢܿܐ ܠܡ ܢ݀ܕܪܬ ܆ ܘܐܢ ܦܪܘܫ ܡܼܢ ܒܝܬܝ ܐܝܢܐ ܕܨܿܒܐ ܐܢܬ : ܘܓܒܝܼ ܐܢܬ ܕܒܼܚܐ ܆ ܘܐܢܿܐ ܡܿܫܡܠܐ ܐܢܼܐ : ܐܟܿܠ ܩܪܨܐ ܟܕ ܚܼ ؛ ܐ ܠܐ ܡܬܚܡܘܼܬܐ ܕܢܕܪܐ ܐܬܦܪܣ ܕܢܣܝܼܡ ܠܢܦܠܬܚ ܦܚܐ ܕܡܬܥܟܒܢܘܼـܐ ܘܡܬܼܪܚܩܢܘܼܬܐ ܕܡܼܢ ܐܠܗܐ : ܘܡܙܝܼܥ ܠܒܪܬܗ ܕܬܦܘܿܩܝ ܠܐܘܪܥܗ : ܕܐܡܬܝ ܕܚܿܐܣ ܥܠܝܗܿ ܆ ܢܛܠܘܿܡ ܠܢܕܪܐ ܘܢܬܼܚܝܒ ܗܼܘ ܕܝܢ ܟܕ ܚܼܙܗܿ ܐܬܬܥܝܼܩ ܘܨܪܝܼ ܡܐܢܘ̈ܗܝ . ܡܛ݀ܠ ܪܚܡܼܬܗ ܕܠܘܬܗܿ ܇ ܘܟܕ ܪܒܐ ܪܚܼܡܬܗ ܕܟܝܢܐ : ܙܟܼܐ ܠܗܕܐ ܪܚܡܼܬܐ ܒܡܘܼܠܝ ܨܒܝܿܢܗ ܘܪܚܡܼܬܐ ܕܐܠܗܐ ܀ ܡܣܼܚܦ ܣܚܦܬܝܼܢܝ ܗ̄ ܒܗܕܐ ܡܿܚܘܐ ܕܡܿܫܕܠ ܠܗܿ ܀ ܥܒܕ ܠܝܼ ܐܝܟ ܡܕܡ ܕܢܦܼܩ ܡܼܢ ܦܘܼܡܟ ܗ̄ ܠܐ ܓܝܪ ܐܝܬ ܠܝܼ ܨܒܝܢܐ ܕܒܢܝܿܢܐ ܕܒܝܬܟ ܇ ܐܝܟ ܕܕܬܫܼܪܝ ܡܠܼܬܟ ܀ ܠܐ ܕܝܢ ܕܒܚܼܗܿ ܒܗ ܒܝܘܡܐ ܇ ܕܠܐ ܢܣܼܬܒܪ ܫܒܗܪܢܐ ܘܪܡܐ : ܘܐܦ ܗܕܐ ܬܡܝܼܗܬܐ ܗܿܝ ܕܐܓܼܪ ܪܘܼܚܗ ܘܠܐ ܕܒܚܼܗܿ : ܘܠܐ ܐܫܬܗܝܼ ܡܼܢ ܢܕܪܐ ܘܚܘܼܒܠܐ ܕܐܠܗܐ ܀ ܠܐ ܐܬܩܼܠܣ ܢܦܬܚ ܒܢܕܪܗ : ܡܛ݀ܠ ܕܕܠܐ ܦܘܼܪܫܢ ܢܕܪ : ܘܐܢ ܢܦܼܩ ܟܠܒܐ ܐܘܿ ܚܡܪܐ ܕܛܡܐܝܢ ܠܢܡܘܿܣܐ ܠܐܘܪܥܗ ܇ ܠܗܘܿܢ ܕܒܿܚ ܗܼܘܐ ܇ ܠܐ ܐܬܓܢܝܼ ܥܠ ܕܐܫܼܪ ܢܕܪܗ ܘܝܩܼܪ ܠܐܠܗܐ ܇ ܛܒ ܡܼܢ ܒܪܬܗ ܀ ܫܒܼܩ ܐܠܗܐ ܕܬܬܼܕܒܚ ܒܪܬܗ ܕܢܦܬܚ ܟܕ ܠܐ ܒܕܡܐ ܪܥܿܐܼ ܗܼܘܐ ܕܐܢܫ̈ܐ : ܐܝܟ ܕܠܝܘܼܠܦܢܐ ܕܒܢܝ̈ܢܫܐ ܇ ܐܝܟܢܐ ܕܠܐ ܢܗܘܐ ܐܢܫ ܡܬܘܿܡ ܢ݀ܕܪ ܢܕܪܐ ܠܐ ܡܬܚܡܐ ܘܕܢܬܼܡܠܐ ܢܕܪܗ ܕܢܦܬܚ ܘܢܬܚܼܙܐ ܕܡܿܚܒ ܠܐܠܗܐ : ܘܠܘ ܚܛܝܼܬܐ ܐܣܬܼܒܪ ܠܗ ܕܒܚܐ ܗܿܘ ܆ ܘܒܛܟܣܐ ܕܣܗܕܘܬܐ : ܩܒܼܠܗܿ ܐܠܗܐ ܠܒܪܬܗ ܀ ܡܼܢ ܐܟܘܿܠܐ ܢܦܼܩ ܐܘܼܟܠܐ ܗ̄ ܡܼܢ ܡܘܬܐ ܕܐܟܼܠ ܕܪ̈ܐ ܘܫܪ̈ܒܬܐ : ܢܦܼܩ ܦܓܪܐ ܕܐܟܿܠܐ ܥܕܬܐ ܘܐܟܿܠ ܠܚܛܝܼܬܐ : ܘܡܼܢ ܡܪܝܪܘܬܐ ܐܬܝܗܒܼܬ݀ ܚܠܝܘܼܬ ܇ ܕܚܼܠܝܬ ܡܪܝܼܪܘܬܐ ܕܟ݀ܠ ܥܡܡ̈ܝܼܢ ܇ ܐܪܝܐ ܇ ܕܡܘܼܬܐ ܗܘ ܕܦܠܫܬ ܕܢܗܼܡܬ݀ ܘܐܟܠܼܬ݀ ܠܝܣܪܐܝܠ ܢܘܼܓܪܐ ܇ ܦܘܼܫܚܗ ܕܐܪܝܥܐ : ܐܪܙ ܚܝܿܒܘܼܬܐ ܕܦܠܫܬ̈ܝܐ ܕܒܐܝܼܕ̈ܝ ܫܡܫܘܢ ܀ ܕܒܫܐ ܕܒܬܓܪܘܡܬܐ ܆ ܐܪܙ ܚܠܝܘܼܬܐ ܕܒܙܼܬܐ ܕܫܩܼܠܘ ܝܣܪܐܝܠ ܡܼܢ ܦܠ̈ܫܬܝܐ ܀ ܘܠܘ ܡܛ݀ܠ ܗ݀ܝ ܕܙܢܝܼ ܥܒܼܪ ܡܢܗ ܚܝܠܗ : ܐܠܐ ܡܛ݀ܠ ܕܓܼܠܐ ܐܪܙܐ ܕܢܙܝܼܪܘܬܗ ܕܐܝܼܬܘ̄ ܕܠܐ ܢܣܼܩ ܡܕܟܝܐ ܥܠ ܪܝܫܗ : ܩܫܝܐ ܓܝܪ ܬܒܥܬܐ ܕܩܝܿܡܐ ܕܚܐܪܘܼܬܐ : ܡܼܢ ܬܒܥܬܐ ܕܩܝܿܡܐ ܕܢܡܘܿܣܐ ܆ ܟܕ ܓܝܪ ܙܢܝܼ ܇ ܠܐ ܥܒܼܪܬ݀ ܢܙܝܼܪܘܬܗ ܘܬܘܼܩܦܐ ܕܚܝܠܗ ܐܙܕܠܗܙ : ܒܬܪ pb. 277 ܓܝܪ ܕܥܒܼܪ ܩܝܿܡܐ ܕܢܙܝܼܪܘܼܬܗ ܐܫܬܼܦܠ ܀ ܐܫܬ̈ܡܝܼ ܥܝܢܘ̈ܗܝ ܥܠ ܕܪܚܼܡ ܠܗ݀ܢܘܿܢ ܕܪܚܡܝܼܢ ܠܣܡ̈ܝܐ ܗ̄ ܠܦܬܟܪ̈ܐ ܀ ܝܘܣܦ ܐܬܢܼܨܚ ܒܐܢܬܬܐ : ܘܫܡܫܘܿܢ ܐܒܼܗܬ ܠܐܣܪܐܝܠ ܘܐܘܒܕ ܢܙܝܼܪܘܼܬܗ ܀ ܡܫܬܼܦܠ ܐܢܼܐ ܘܗܿܘܐ ܐܢܼܐ ܐܝܟ ܟ݀ܠܢܫ ܗ̄ ܥܕܡܐ ܕܡܝܼܬ ܠܚܟܝܼܬܐ ܆ ܢܙܝܼܪܐ ܐܝܼܬܘ̄ ܗܼ ، ܐ ܠܡܪܝܐ ܇ ܘܠܐ ܗܼܘܐ ܛܘܪܐ ܣܓܝܐܐ ܒܝܬ ܢܙܝܼܪܘܬܗ ܠܡܘܬܗ ܟܝܿܢܝܐ ܀ ܗ݀ܝ ܕܫܐܼܠܘ ܒܢ̈ܝ ܝܼܣܪܐܝܠ ܆ ܕܢܣܩܘܢܼ ܥܠ ܒܢܝܡܝܢ ܆ ܘܒܿܬܪܟܢ ܢܦܼܠܘ ܗܼܢܘܿܢ ܆ ܥܠܬܐ ܗܕܐ ܗܝ : ܥܠ ܕܛܢܘ ܛܢܢܐ ܕܕܪܘܟܬܗ ܕܗܿܘ ܕܕܠܐ ܢܡܘܿܣ ܢܣܼܒܗܿ ܗܼܘܐ : ܘܠܐ ܛܢܼܘ ܛܢܢܐ ܕܐܠܗܐ ܕܡܣܬܓܕܝܼܢ ܗܼܘܘ ܒܕܘܼܟܬܗ ܦܬܟܪ̈ܐ ܀ ܘܐܦܠܐ ܛܢܘ ܛܢܢܐ ܕܡܪܝܐ : ܟܕ ܗܼܘܐ ܡܝܼܟܐ ܟܘܼܡܪܐ ܠܦܬܟܪ̈ܐ : ܘܨܒܼܘ ܕܢܬܒܥܘܢܼ ܠܢܝܡܝܢ ܘܠܢܦܫܗܘܿܢ ܠܐ ܪܢܘ ܇ ܘܥܠܗܕܐ ܐܝܬܝܼ ܡܪܝܐ ܓܙܪ ܕܝܼܢܐ ܥܠ ܬܪ̈ܝܗܘܢ ܓܒ̈ܐ ܆ ܬܘܼܒ ܥܠܗܕܐ ܢܦܼܠ ܝܣܪܐܝܠ ܒܚܪܒܐ ܆ ܥܠ ܕܒܢ̈ܝ ܒܢܝܡܝܢ ܣܿܓܝܼ ܪܫܝܼܥܝܼܢ ܗܼܘܘ ܘܣܕܡܝܼܝܼܢ ܗܼܘܘ ܡܼܢ ܫܘܼܪܝܐ ܇ ܘܠܐ ܨܒܼܘ ܕܢܬܒܥܘܢܼ : ܘܥܠܗ݀ܝ ܢܦܠܼܘ ܡܢܗܘܢܿ ܐܪܒܥܝܼܢ ܐܠܦܝܼ̈ܢ ܒܬܪܝܢ ܆ ܝܘܡ̈ܝܼܢ ܀ pb. 274 pb. 275 pb. 276 pb. 277 ܫܠܡ ܦܘܼܫܩܐ ܣܘܼܥܪܢܝܐ ܕܟܬܒܐ ܕܫܦ̈ܐܛܐ . ܬܘܒ ܦܘܼܫܩܐ ܣܘܼܥܪܢܝܐ ܕܫܦ̈ܐܛܐ ܒܙܒܢܐ ܕܕܝ̈ܢܿܐ ܠܝܬ ܗܼܘܐ ܒܝܣܪܐܝܠ ܬܘܒ ܦܘܼܫܩܐ ܣܘܼܥܪܢܝܐ ܕܫܦ̈ܐܛܐ ܒܙܒܢܐ ܕܕܝ̈ܢܿܐ ܠܝܬ ܗܼܘܐ ܒܝܣܪܐܝܠ