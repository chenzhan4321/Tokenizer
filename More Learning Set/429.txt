pb. 291 ܪܹ̈ܫܹܐ ܟܪ̈ܲܝܵܐ ܕܦܘܼܪܵܫ ܘܵܙ̈ܥܹܐ ܕܬܲܪܥܝܼܬܼܵܐ . ܠܚ . pb. 291 ܪܹ̈ܫܹܐ ܟܪ̈ܲܝܵܐ ܕܦܘܼܪܵܫ ܘܵܙ̈ܥܹܐ ܕܬܲܪܥܝܼܬܼܵܐ . ܠܚ . ܙܥܘܿܪܘܼܬܼ ܢܲܦܫܵܐ : ܐܵܬ̤ܵܐ ܐܝܼܬܹܝܗ̇ ܕܲܡܩܲܛܥܘܼܬܼܵܐ . ܐܸܡܵܐ ܕܹܝܢ ܠܬܲܪ̈ܬܲܝܗܹܝܢ ܐܝܼܬܹܝܗ̇ : ܒܲܤܝܘܼܬܼܵܐ . ܒܲܪܢܵܫܵܐ ܕܲܚܘܼܠܬܼܵܢܵܐ : ܒܲܬܼܪܹܝܢ ܟܘܼܪ̈ܗܵܢܝܼܢ ܡܫܵܘܕܲܥ ܕܲܟܼܪܝܼܗ . ܒܪܸܚܡܬܐ ܕܦܲܓܼܪܵܐ : ܘܒܲܒܼܨܝܼܪܘܼܬܼ ܗܲܝܡܵܢܘܼܬܼܵܐ . ܪܸܚܡܲܬܼ ܦܲܓܼܪܵܐ : ܐܵܬ̤ܵܐ ܐܝܼܬܹܝܗ̇ ܕܠܵܐ ܗܲܝܡܵܢܘܼܬܼܵܐ . ܐܲܝܢܵܐ ܕܲܡܒܲܤܲܪ ܥܠܵܘܗܝ : ܡܫܵܘܕܲܥ ܥܲܠ ܢܲܦܫܹܗ ܕܢܲܫܲܪ ܠܐܲܠܵܗܵܐ : ܘܲܡܤܲܟܸܐ ܠܕܲܥܬܼܝܼ̈ܕܼܵܢ . ܐܸܢ ܐܝܼܬܼ ܕܒܸܠܥܵܕܼ ܐܘܼ̈ܠܨܵܢܹܐ ܐܸܬܼܩܲܪܲܒܼ ܠܘܵܬܼ ܐܲܠܵܗܵܐ : ܐܵܦ ܐܲܢ̄ܬܿ ܐܸܬܿܕܲܡܵܐ ܒܹܗ . ܠܒܼܝܼܒܼܘܼܬܼܵܐ ܕܠܸܒܵܐ : ܘܗܵܝ̇ ܕܲܢܒܲܤܲܪ ܐ̄ܢܵܫ ܥܲܠ ܟܠ ܩܹܘܲܢܕܹܝܢܘܿܣ : ܡ̣ܢ ܚܕܼܵܐ ܡ̣ܢ ܬܲܪܬܹܝܢ ܥܸܠ̈ܠܵܢ ܗܵܘ̇ܝܵܐ . ܐܵܘ ܡ̣ܢ ܩܲܫܝܼܘܼܬܼ ܠܸܒܵܐ : ܐܵܘ ܡ̣ܢ ܗܲܝܡܵܢܘܼܬܼܵܐ ܤܲܓܼܝܼܐܬܼܵܐ ܕܒܲܐܠܵܗܵܐ . ܘܲܠܗܵܝ̇ ܡ̇ܢ : ܢܲܩܝܼܦܵܐ ܪܵܡܘܼܬܼܵܐ . ܠܗܵܕܹܐ ܕܹܝܢ : ܡܘܼܟܼܵܟܼܵܐ ܕܠܸܒܵܐ . ܠܵܐ ܡܸܫܟܲܚ ܒܲܪܢܵܫܵܐ ܕܢܸܩܢܸܐ ܬܘܼܟܼܠܵܢܵܐ ܕܥܲܠ ܐܲܠܵܗܵܐ : ܐܸܠܵܐ ܐܘܼܩܕܲܡ ܫܲܡܠܝܼ ܨܸܒܼܝܵܢܹܗ ܒܲܡܢܵܬܼܵܐ . ܬܘܼܟܼܠܵܢܵܐ ܕܥܲܠ ܐܲܠܵܗܵܐ ܘܓܲܢ̄ܒܵܪܘܼܬܼܵܐ ܕܠܸܒܵܐ : ܤܵܗܕܘܼܬܼܵܐ ܕܬܹܐܪܬܵܐ ܡܵܘܠܕܼܵܐ ܠܗܹܝܢ . ܡ̣ܢ ܤܵܗܕܘܼܬܼܵܐ ܠܲܡ ܫܲܪܝܼܪܬܵܐ ܕܪܸܥܝܵܢܲܢ : ܐܝܼܬܼ ܠܲܢ ܬܘܼܟܼܠܵܢܵܐ ܠܘܵܬܼ ܐܲܠܵܗܵܐ . ܤܵܗܕܘܼܬܼܵܐ ܕܪܸܥܝܵܢܵܐ ܗܵܘ̇ܝܵܐ : ܡ̣ܢ ܗܵܝ̇ ܕܐ̄ܢܵܫ ܠܵܐ ܒܤܝܼܪ ܡ̣ܢ ܢܲܦܫܹܗ ܕܐܲܗܡ̣ܝܼ ܡ̣ܢ ܘܵܠܝܼܬܼܵܐ ܟܡܵܐ ܕܐܸܫܟܲܚ . ܐܸܢ ܠܸܒܲܢ ܠܵܐ ܒܵܤܲܪ ܠܲܢ : ܓܲܠ̈ܝܵܢ ܐܸܢܹܝܢ ܐܲܦܲܝ̈ܢ ܠܘܵܬܼ ܐܲܠܵܗܵܐ . ܓܲܠܝܘܼܬܼ ܐܲܦܹ̈ܐ ܕܹܝܢ : ܡ̣ܢ ܕܘܼܒܵܪܹ̈ܐ ܬܲܩ̈ܢܹܐ : ܘܡ̣ܢ ܬܲܪܥܝܼܬܼܵܐ ܫܲܦܝܼܪܬܵܐ ܗܵܘ̇ܝܵܐ . ܩܲܫܝܵܐ ܗ̣̄ܝ ܠܲܡܫܲܡܵܫܘܼ ܥܲܒܼܕܘܼܬܼܵܐ ܠܦܲܓܼܪܵܐ . ܐܲܝܢܵܐ ܕܹܝܢ ܕܩܲܠܝܼܠ ܡ̣ܢ ܤܲܓܝܼ ܐܲܪܓܸܫ̣ ܒܤܲܒܼܪܹܗ : ܠܵܐ pb. 292 ܬܘܼܒܼ ܡܸܬܿܛܦܝܼܣ ܠܡܸܦܠܲܚ ܠܗܵܕܹܐ ܐܵܢܲܢܩܹܐ ܕܡܵܪܵܐ ܗܵܢܵܐ ܩܲܫܝܵܐ ܀ ܫܸܬܼܩܵܐ ܐܲܡܝܼܪܵܐ ܘܲܢܛܘܼܪܬܵܐ ܘܲܢܛܘܼܪܬܵܐ ܕܫܸܠܝܵܐ : ܡ̣ܢ ܚܕܼܵܐ ܡ̣ܢ ܬܠܵܬܼ ܥܸܠ̈ܠܵܢ ܗܵܘܹ̇ܐ ܚܘܼܡܤܵܢܗܹܝܢ ܒܐ̄ܢܵܫ . ܐܵܘ ܡܸܛܠ ܫܘܼܒܼܚܵܐ ܕܲܒܼܢܲܝ̈ܢܵܫܵܐ : ܐܵܘ ܡܸܛܠ ܛܢܵܢܵܐ ܚܲܡܝܼܡܵܐ ܕܲܡܝܲܬܿܪܘܼܬܼܵܐ : ܐܵܘ ܕܥܸܢܝܵܢܵܐ ܡܸܕܸܡ ܐܲܠܵܗܵܝܵܐ ܐܝܼܬܼ ܠܹܗ ܡ̣ܢ ܠܓܼܵܘ : ܕܲܢܓܼܝܼܕܼ ܠܘܵܬܹܗ ܪܸܥܝܵܢܵܐ . ܐܲܝܢܵܐ ܕܹܝܢ ܕܗܵܠܹܝܢ ܐ̄ܚܪ̈ܵܝܵܬܼܵܐ ܠܲܝܬܿ ܠܹܗ : ܐܲܝܟܼ ܕܡ̣ܢ ܐܵܢܲܢܩܹܐ : ܒܗܵܝ̇ ܩܲܕܼܡܵܝܬܼܵܐ ܟܪܝܼܗ . ܡܝܲܬܿܪܘܼܬܼܵܐ ܐܝܼܬܹܝܗ̇ : ܠܵܐ ܗ̄ܘ̣ܵܐ ܦܘܼܪ̈ܫܵܢܹܐ ܤܲܓܝܼ̈ܐܹܐ ܕܓܲܠܝܘܼܬܼ ܤܘܼܥܪ̈ܵܢܹܐ ܕܦܲܓܼܪܵܐ : ܐܸܠܵܐ ܠܸܒܵܐ ܕܚܲܟܿܝܼܡ ܒܤܲܒܼܪܹܗ : ܕܡܲܠܘܸܬܼ ܠܗܘܿܢ ܠܲܥ̇ܒܼܵܕܹ̈ܐ ܢܝܼܫܵܐ ܬܪܝܼܨܵܐ . ܙܲܒܼ̈ܢܝܼܢ ܓܹܝܪ ܤܲܓܼ̈ܐܵܢ : ܕܟܲܕܼ ܤܘܼܥܪ̈ܵܢܹܐ ܠܵܐ ܝܵܗ̇ܒܿܝܼܢ ܐܝܼܕܼܵܐ ܠܦܘܼܠܚܵܢܵܐ : ܪܸܥܝܵܢܵܐ ܡܸܫܟܲܚ : ܘܒܸܠܥܵܕܲܝܗܘܿܢ ܡܸܬܼܝܲܬܲܪ . ܦܲܓܼܪܵܐ ܕܹܝܢ : ܒܸܠܥܵܕܼ ܚܸܟܼܡܬܹܗ ܕܠܸܒܵܐ : ܐܵܦܠܵܐ ܟܲܕܼ ܢܸܦܠܘܿܚ ܡܸܫܟܲܚ ܝܵܬܲܪ . ܠܵܐ ܒܪܲܡ ܡܚܲܡܤܸܢ ܒܲܪܢܵܫܵܐ ܕܐܲܠܵܗܵܐ : ܐܸܡܲܬܼܝ ܕܐܝܼܬܼ ܐܲܬܼܪܵܐ ܠܦܘܼܠܚܵܢܵܐ ܕܫܲܦܝܼܪ̈ܵܬܼܵܐ : ܕܠܵܐ ܗ̄ܘ̣ܵܐ ܐܵܦ ܒܓܲܠ̈ܠܝܵܬܼܵܐ ܢܚܵܘܸܐ ܚܘܼܒܹܗ ܒܥܲܡܠܵܐ ܕܦܘܼܠܚܵܢܗܹܝܢ . ܛܲܟܼܤܵܐ ܡ̇ܢ ܩܲܕܼܡܵܝܵܐ : ܠܟܼܠܙܒܲܢ ܡܲܨܠܲܚ . ܬܪܲܝܵܢܵܐ ܕܹܝܢ : ܐܲܝܬܼ ܐܸܡܲܬܼܝ ܕܡܲܨܠܲܚ : ܘܐܝܼܬܼ ܐܸܡܲܬܼܝ ܕܠܵܐ . ܠܵܐ ܬܸܤܒܲܪ ܠܵܟܼ ܕܲܨܒܼܘܼܬܼܵܐ ܗ̣̄ܝ ܙܥܘܿܪܬܵܐ : ܕܐ̄ܢܵܫ ܥܸ̈ܠܠܵܬܼܵܐ ܕܚܲܫܹ̈ܐ ܗ̤ܘܲܝ̈ ܪ̈ܲܚܝܼܩܵܢ ܘܡܲܒܼ̈ܥܕܼܵܢ ܡܸܢܹܗ . ܡܙܝܼܥܵܢܘܼܬܼܵܐ ܡ̇ܢ ܕܗܲܕܵܡܹ̈ܐ ܬܲܚ̈ܬܵܝܹܐ : ܗܵܝ̇ ܕܒܸܠܥܵܕܼ ܚܘܼ̈ܫܵܒܹܐ ܚܲܪܝܼܦܵܐܝܼܬܼ ܗܵܘ̇ܝܵܐ : ܐܵܘ ܟܹܝܬܼ ܗܲܢܝܼܢܵܐܘܼܬܼܵܐ ܫܟܼܝܼܪܬܵܐ : ܗܵܝ̇ ܕܪܵܦ̇ܬܐ ܠܬܲܚܬܿ ܡ̣ܢ ܫܘܼܪܵܐ ܚܲܡܝܼܡܵܐܝܼܬܼ : ܘܕܼܵܒܼ̇ܪܵܐ ܠܢܲܦܫܵܐ pb. 293 ܒܫܵܢܝܘܼܬܼܵܐ ܠܒܲܪ ܡ̣ܢ ܨܸܒܼܝܵܢܵܐ . ܕܠܵܐ ܦܘܼܠܵܓܼ : ܡ̣ܢ ܟܲܪܤܵܐ ܕܡܲܠܝܵܐ ܬܸܬܼܗܲܝܡܲܢ ܠܵܟܼ ܕܢܵܒܼ̇ܥܵܐ ܒܹܗ ܒܦܲܓܼܪܵܐ . ܙܲܝܢܵܐ ܡܚܲܤܢܵܐ ܕܒܼܵܐܓܼܘܿܢܵܐ ܗܵܢܵܐ ܢܸܬܼܚܫܸܒܼ ܠܵܟܼ ܕܐܝܼܬܹܝܗ̇ : ܕܐ̄ܢܵܫ ܡ̣ܢ ܚܙܵܬܼܵܐ ܕܢܸܫܹ̈ܐ ܗܘ̤ܵܐ ܪܲܚܝܼܩ . ܗܵܘ̇ ܡܸܕܸܡ ܕܲܟܼܝܵܢܵܐ ܤܵܥܲܪ ܒܚܲܝܠܹܗ : ܐܵܦܠܵܐ ܒܥܸܠܕܲܪܵܐ ܡܸܫܟܲܚ ܤܵܥܲܪ . ܠܵܐ ܬܸܤܒܲܪ ܠܵܟܼ ܕܲܟܼܝܵܢܵܐ ܛܵܥܹ̇ܐ ܥܕܲܡܵܐ ܠܡܵܘܬܵܐ : ܠܡܸܕܸܡ ܕܡ̣ܢ ܐܲܠܵܗܵܐ ܒܫܸܪ̈ܫܵܘܗܝ ܐܸܙܕܪܲܥ ܘܐܸܬܿܛܡܲܪ : ܠܝܘܼܒܵܠܹܗ ܕܲܟܼܝܵܢܲܢ ܘܲܠܒܼܘܼܚܪܵܢܲܢ ܕܒܼܵܐܓܼܘܿܢܵܐ . ܗܵܟܲܢܵܐ ܠܟܼܠ ܪܸܓܿܬܐ ܕܐܝܼܬܼ : ܪܲܚܝܼܩܘܼܬܼܵܐ ܕܨܸܒܼ̈ܘܵܬܼܵܐ ܡܲܕܼܡܟܼܵܐ ܠܵܗ̇ ܒܗܲܕܵܡܹ̈ܐ : ܘܠܲܐܒܿܝܼܕܼܘܼܬܼܵܐ ܘܲܠܛܘܼܥܝܲܝ ܝܵܗ̇ܒܵܐ ܥܘܼܗܕܵܢܵܗ̇ ܀ ܐ̄ܚܪ̈ܵܢܹܐ ܐܸܢܘܿܢ ܚܘܼ̈ܫܵܒܹܐ ܕܨܸܒܼ̈ܘܵܬܼܵܐ ܪ̈ܲܚܝܼܩܵܬܼܵܐ : ܕܥܵܒܼ̇ܕܝܼܢ ܡܲܥܒܲܪܬܵܐ ܫܚܝܼܡܬܐ ܒܪܸܥܝܵܢܵܐ : ܘܙܵܘܥܵܐ ܥܲܡܘܼܛܵܐ ܘܩܲܪܝܼܪܵܐ ܕܡ̣ܢ ܢܲܦܫܹܗ ܗܵܘܹ̇ܐ . ܘܲܐ̄ܚܪ̈ܵܢܹܐ ܐܸܢܘܿܢ ܕܡ̣ܢ ܡܠܘܿܐܵܐ ܚܲܝܵܐ : ܕܛܵܒܲܥ ܠܬܲܪܥܝܼܸܬܼܵܐ ܒܚܸܙܘܵܐ ܠܵܐ ܡܸܬܿܛܲܥܝܵܢܵܐ : ܘܡ̣ܢ ܩܘܼܪܒܵܐ ܡܝܼܪ ܠܹܗ ܠܚܲܫܵܐ : ܟܲܕܼ ܡܬܲܪܤܸܐ ܠܹܗ ܐܲܝܟܼ ܡܸܫܚܵܐ ܠܕܸܠܩܹܗ ܕܲܫܪܵܓܼܵܐ : ܗܵܘ̇ ܕܡ̣ܢ ܟܲܕܼܘܼ ܛܲܦܛܸܦ̣ ܘܩܲܪܝܼܒܵܐ ܗ̄ܘ̣ܵܐ ܠܕܼܘܼܥܵܟܼܵܐ : ܘܕܼܵܠܲܚ ܠܹܗ ܠܝܲܡܹܗ ܕܓܼܘܼܸܫܡܵܐ ܒܝܲܕܼ ܙܵܘܥܵܘ̈ܗܝ ܕܠܝܼ̈ܚܹܐ ܥܲܠ ܤܦܝܼܢ̄ܬܵܗ̇ ܕܬܲܪܥܝܼܬܼܵܐ ܀ ܗ̤ܝ ܡܸܬܿܬܿܙܝܼܥܵܢܘܼܬܼܵܐ ܕܡ̣ܢ ܟܝܵܢܵܐ ܠܚܘܿܕܼܵܐܝܼܬܼ ܡܸܢܵܗ̇ ܘܠܵܗ̇ : ܗܵܝ̇ ܕܡ̣ܢ ܐܲܠܵܗܵܐ ܒܵܪܘܿܝܵܐ ܐܲܤܝܼܢܵܐ ܒܲܢ ܠܬܲܪܒܿܝܼܬܼܵܐ ܕܥܵܠܡܵܐ ܕܦܲܓܼܪܵܐ : ܒܸܠܥܵܕܼ ܬܵܘܤܲܦܬܵܐ ܕܡ̣ܢ ܠܒܲܪ : ܠܡܸܫܓܲܫ ܠܨܸܒܼܝܵܢܵܐ ܡ̣ܢ ܫܲܦܝܼܘܼܬܹܗ : ܠܲܡܕܼܵܘܕܼܘܼܬܹܗ ܡ̣ܢ ܢܲܟܼܦܘܼܬܼܵܐ : ܠܵܐ ܡܸܫܟܿܚܵܐ . ܠܵܐ ܓܹܝܪ ܝܵܗܹ̇ܒܼ ܐܲܠܵܗܵܐ ܚܲܝܠܵܐ ܠܲܟܼܝܵܢܵܐ : ܠܡܸܙܟܵܐ ܠܨܸܒܼܝܵܢܵܐ ܡܝܲܬܿܪܵܐ ܕܲܠܘܵܬܹܗ . ܐܸܠܵܐ ܐܸܡܲܬܼܝ ܕܡܸܙܕܟܸܐ ܐ̄ܢܵܫ ܡ̣ܢ ܚܸܡܬܵܐ ܘܡ̣ܢ ܪܸܓܿܬܵܐ : pb. 294 ܠܵܘ ܗܵܝ̇ ܕܒܲܟܼܝܵܢܵܐ ܤܝܼܡܵܐ ܥܵܨ̇ܝܵܐ ܠܹܗ ܠܡܸܦܲܩ ܡ̣ܢ ܬܚܘܼܡܹܗ ܕܲܟܼܝܵܢܵܐ : ܘܬܸܗܘܸܐ ܠܒܲܪ ܡ̣ܢ ܘܵܠܝܼܬܼܵܐ : ܐܸܠܵܐ ܬܵܘܤܲܦܬܐ ܕܲܚܢܲܢ ܥܵܒܼܕܝܼܢܲܢ ܥܲܠ ܗܵܝ̇ ܟܝܵܢܵܝܬܐ : ܒܝܲܕܼ ܥܸܠ̈ܠܵܬܐ ܕܨܸܒܼܝܵܢܵܐ . ܐܲܠܵܗܵܐ : ܟܠܡܸܕܸܡ ܕܲܥ̣ܒܲܕܼ : ܫܲܦܝܼܪ ܘܲܒܼܟܲܝܠܵܐ ܥ̣ܒܲܕܼ . ܘܲܟܼܡܵܐ ܕܲܡܫܘܼܚܬܐ ܕܝܼܠܗܹܝܢ ܕܲܟܼ̈ܝܵܢܵܝܵܬܐ ܬܪܝܼܨܵܐܝܼܬܼ ܒܲܢ ܢܛܝܼܪܵܐ : ܠܲܢ ܠܡܸܓܼܪܲܦ ܐܲܝܟܼ ܕܲܒܼܡܵܡܘܿܠܵܐ ܠܒܲܪ ܡ̣ܢ ܐܘܼܪܚܵܐ ܕܢܵܡܘܿܤܵܐ ܕܐܲܠܵܗܵܐ : ܠܵܐ ܥܵܨ̈ܝܵܢ . ܐܸܠܵܐ ܙܵܘ̈ܥܹܐ ܡܫܲܝ̈ܢܹܐ ܢܵܒܲܗ ܒܲܠܚܘܿܕܼ ܦܲܓܼܪܵܐ ܒܡܸܬܿܬܿܙܝܼ̈ܥܵܢܘܵܬܹܗ . ܗܵܟܼܘܵܬܼ : ܟܡܵܐ ܕܒܲܠܚܘܿܕܼ ܝܵܕܼܥܝܼܢ ܚ̄ܢܲܢ ܕܐܝܼܬܼܵܘܗܝ ܗ̤ܘ ܚܲܫܵܐ : ܠܵܘ ܕܹܝܢ ܘܐܵܦ ܕܲܢܚܲܬܼܚܸܬܼ ܐܵܘ ܕܲܢܥܲܟܲܕܪ ܠܪܲܗܛܵܐ ܕܢܲܟܼܦܘܼܬܼܵܐ ܘܲܢܕܼܵܘܸܕܼ : ܐܵܘ ܡ̣ܢ ܡܫܲܝܢܘܼܬܼܵܐ ܠܚܸܡܬܼܵܐ . ܐܸܢܕܹܝܢ ܐܝܼܬܼ ܐܸܡܲܬܼܝ ܕܲܚܢܲܢ ܢܸܬܼܝܲܥܲܢ ܒܡܸܬܼܪ̈ܲܓܼܫܵܢܝܵܬܼܵܐ : ܗܵܕܹܝܢ ܕܡܸܛܠܵܬܼܗܹܝܢ ܘܚܸܡܬܵܐ ܕܠܵܐ ܒܲܟܼܝܵܢܵܐ ܡܥܵܕܼܵܐ ܠܡܸܤܲܒܼ ܚܹܐܦܵܐ : ܐܵܘ ܒܡܹܐܟܼܠܵܐ ܘܲܒܼܡܲܫܬܿܝܵܐ ܝܲܬܿܝܼܪܵܐ : ܐܵܘ ܒܲܚܙܵܬܼܵܐ ܕܲܒܼܩܲܪܝܼܒܼܘܼܬܼܵܐ ܕܐܲܢ̄ܬܿܬܼܵܐ ܢܸܬܼܐܡܸܢ : ܐܵܘ ܒܬܲܫ̈ܥܝܵܬܼܵܐ ܕܲܥܠܹܝܗ̇ : ܗܵܢܹܝܢ ܕܡܸܢܗܹܝܢ ܢܘܼܪܵܐ ܪܸܓܿܬܼܵܢܵܝܬܐ ܡܥܵܕܼܵܐ ܡܸܬܼܒܲܥܪܪܵܐ ܒܓܼܘܼܫܡܵܐ : ܡ̣ܢ ܗܵܪܟܵܐ ܠܲܡܫܲܝܢܘܼܬܼܵܐ ܗܵܝ̇ ܕܲܟܼܝܵܢܵܐ : ܠܘܵܬܼ ܒܲܥܪܝܼܪܵܝܘܼܬܼܵܐ ܠܡܸܬܿܕܒܼܵܪܘܼ ܚܲܝܠܵܐ ܤܵܝܡܝܼܢܲܢ : ܐܵܘ ܒܡܲܠܝܘܼܬܼܵܐ ܕܟܼܘܼ̈ܡܘܿ ܕܲܒܼܘܲܪ̈ܝܼܕܹܐ : ܐܵܘ ܒܝܲܕܼ ܚܸܙ̈ܘܹܐ ܡܫܲܚ̈ܠܦܹܐ ܕܨܸܒܼ̈ܘܵܬܼܵܐ ܀ ܐܝܼܬܼ ܗ̄ܘ̣ ܕܹܝܢ : ܘܐܵܦ ܕܡ̣ܢ ܡܸܫܬܲܒܼܩܵܢܘܼܬܼܵܐ ܕܡ̣ܢ ܡܲܤܒܿܪܵܢܘܼܬܼܵܐ . ܒܪܲܡ ܗܵܕܹܐ : ܠܵܘ ܕܗܵܝ̇ ܐܝܼܬܹܝܗ̇ . ܠܗܵܠܹܝܢ : ܩܪ̈ܵܒܹܐ ܕܚܹܐܪܘܼܬܼܵܐ ܩܵܪܹܝܢܲܢ : ܕܐܝܼܬܹܝܗ̇ ܐܘܼܪܚܵܐ ܕܲܟܼܝܵܢܵܐ ܕܓܼܵܘܵܐ . ܩܪܵܒܼܵܐ ܕܡ̣ܢ ܡܸܫܬܲܒܼܩܵܢܘܼܬܼܵܐ ܕܡ̣ܢ ܥܸܠܲܬܼ ܡܲܤܒܪܵܢܘܼܬܼܵܐ ܗܵܘܹ̇ܐ ܢܸܕܥܝܼܘܗܝ : ܐܸܡܲܬܼܝ ܕܟܲܕܼ ܒܥܲܡ̈ܠܹܐ ܘܲܙܗܝܼܪܘܼܬܼܵܐ ܢܘܼܓܼܪܵܐ ܐܝܼܬܲܝܢ : ܘܲܠܒܲܪ ܡ̣ܢ pb. 295 ܗܵܠܹܝܢ ܥܸ̈ܠܵܠܵܬܐ ܡܸܬܿܬܿܝܼܥ ܥܠܲܝܢ ܚܹܐܦܵܐ ܕܪܸܓܿܬܼܵܐ ܕܲܠܒܲܪ ܡ̣ܢ ܚܲܝܠܵܐ . ܕܫܲܪܟܵܐ ܕܹܝܢ : ܡ̣ܢ ܪܲܦܝܘܼܸܬܲܢ ܗܵܘܹ̇ܝܢ ܒܲܢ . ܟܝܵܢܵܐ ܐܸܡܲܬܼܝ ܕܬܼܵܘܤܲܦܬܵܐ ܒܝܲܕܼ ܪܸ̈ܓܼܫܹܐ ܐܵܘ ܒܝܲܕܼ ܟܲܪܤܵܐ ܢܵܤܹ̇ܒܼ : ܠܡܸܛܲܪ ܡܸܟܹܝܠ ܠܲܡܫܘܼܚܬܼܵܐ ܗܵܝ̇ ܩܲܕܼܡܵܝܬܵܐ ܕܲܓܼܒܼܝܼܠܬܹܗ : ܠܵܐ ܡܸܬܿܛܦܝܼܣ . ܐܲܝܢܵܐ ܕܹܝܢ ܕܠܐܘܼ̈ܠܨܵܢܹܐ ܘܟܼܵܘܫܵܐ ܡܲܤܠܸܐ : ܒܠܵܐ ܨܸܒܼܝܵܢܹܗ : ܕܠܲܚܛܵܗܹ̈ܐ ܢܲܚܸܒܼ ܡܸܬܼܐܠܸܨ . ܕܠܵܐ ܗܸܢܘܿܢ ܓܹܝܪ ܕܢܸܬܼܪܲܚܲܩ ܡ̣ܢ ܓܘܼܪ̈ܵܓܹܐ ܕܲܒܼܬܲܪܥܝܼܬܼܵܐ : ܠܵܐ ܡܸܫܟܿܚܝܼܢܲܢ : ܟܡܵܐ ܕܗܵܢܘܿܢ ܤܵܓܹܝܢ : ܗܵܠܹܝܢ ܒܵܨ̇ܪܝܼܢ . ܡܸܛܠ ܕܐܘܼ̈ܠܨܵܢܹܐ : ܡܛܲܠܩܵܢܹ̈ܐ ܐܸܢܘܿܢ ܕܗܲܢܝܼܐܘܼܬܼ ܚܲܫܹ̈ܐ . ܢܚܵܝܹ̈ܐ ܕܹܝܢ ܡܪ̈ܲܒܿܝܵܢܹܐ : ܘܡܲܝܬܝܵܢܹ̈ܐ ܕܝܼܸܠܗܘܿܢ . ܡܵܕܹܝܢ ܐܸܬܼܝܲܕܼܥܲܬ̤ ܢܲܗܝܼܪܵܐܝܼܬܼ : ܕܐܲܠܵܗܵܐ ܘܡܲܠܲܐܟܼܵܘ̈ܗܝ ܒܐܘܼ̈ܠܨܵܢܹܐ ܡܸܬܼܚܲܕܹܝܢ . ܤܵܛܵܢܵܐ ܕܹܝܢ ܘܦܵܠܚܵܘ̈ܗܝ : ܒܲܢܝܵܚܹ̈ܐ . ܡܸܛܠ ܕܐܸܢ ܦܘܼܩܕܵܢܵܘ̈ܗܝ ܕܐܲܠܵܗܵܐ ܒܛܘܼܪ̈ܦܹܐ ܕܦܲܓܼܪܵܐ ܡܸܫܬܲܡܠܹܝܢ : ܚܢܲܢ ܕܹܝܢ ܠܗܵܠܹܝܢ ܢܲܤܠܸܐ : ܡܵܕܹܝܢ ܠܹܗ ܠܗܵܘ̇ ܕܐܝܼܬܼܵܘܗܝ ܤܵܝܘܿܡܵܐ ܕܦܘܼ̈ܩܕܵܢܹܐ ܡܸܬܼܦܲܪܤܝܼܢܲܢ ܠܡܲܤܠܵܝܘܼ . ܐܲܝܟܲܢܵܐ ܕܲܒܼܝܲܕܼ ܚܲܫܹ̈ܐ ܕܐܝܼܬܲܝܗܘܿܢ ܝܲܠܕܵܐ ܕܲܢܝܵܚܹ̈ܐ : ܠܗܵܝ̇ ܕܐܝܼܬܹܝܗ̇ ܥܸܠܬܼܵܐ ܕܲܡܝܲܬܿܪܘܼܬܼܵܐ ܢܒܲܛܸܠ . ܗܵܢܵܘ ܕܹܝܢ : ܐܲܠܝܼܨܘܼܬܼܵܐ . ܒܵܗ̇ ܒܲܡܫܘܼܚܬܵܐ ܕܲܢܩܲܪܸܒܼ ܠܲܢܝܵܚܹ̈ܐ ܨܹܐܕܲܝܢ : ܒܹܗ ܒܲܙܢܵܐ ܐܲܬܼܪܵܐ ܠܚܲܫܹ̈ܐ ܥܵܒܼ̇ܕܝܼܢܲܢ . ܒܗܵܝ̇ ܕܲܒܼܦܲܓܼܪܵܐ ܕܐܲܠܝܼܨ : ܠܵܐ ܡܨܹܝܢ ܦܵܗܹ̇ܝܢ ܚܘܼ̈ܫܵܒܹܐ ܒܲܤܪ̈ܝܼܩܵܬܵܐ . ܐܸܡܲܬܼܝ ܕܹܝܢ ܕܲܒܼܚܲܕܼܘܼܬܼܵܐ ܐ̄ܢܵܫ ܢܤܲܝܒܲܪ ܛܘܼܪ̈ܵܦܹܐ : ܐܵܦ ܕܲܢܦܲܓܸܕܼ ܠܚܘܼ̈ܫܵܒܹܐ : ܚܲܝܠܵܐ ܝܲܬܝܼܪܵܐ ܐܝܼܬܼ ܠܹܗ . ܒܗܵܝ̇ ܕܐܵܦܠܵܐ ܗܸܢܘܿܢ ܚܘܼ̈ܫܵܒܹܐ ܡܲܡܐܢܝܼܢ ܒܥܲܡ̈ܠܹܐ . ܐܸܡܲܬܼܝ ܗܵܟܹܝܠ ܕܒܲܪܢܵܫܵܐ ܒܥܘܼܗܕܵܢܵܐ ܕܒܼܝܼ̈ܫܵܬܹܗ ܩܲܕܼܸ̈ܡܵܝܵܬܐ ܠܲܩܢܘܿܡܹܗ ܒܐܘܼ̈ܠܨܵܢܹܐ ܢܢܲܓܸܕܸ : ܗܵܝܕܹܝܢ ܐܵܦ ܐܲܠܵܗܵܐ ܠܲܢܝܵܚܹܗ ܡܸܬܼܦܲܪܲܣ . ܐܲܝܟܼ ܡ̇ܢ ܕܚܵܕܹܐ : pb. 296 ܕܲܚ̣ܙܵܝܗܝ ܕܗ̤ܘ ܩܲܕܸܡ ܦܤܲܩ̣ ܥܲܠ ܢܲܦܫܹܗ ܓܙܵܪ ܕܝܼܢܵܐ ܡܸܛܠ ܡܲܤܛܝܵܢܘܼܬܼܵܐ ܡ̣ܢ ܐܘܼܪܚܹܗ : ܕܐܝܼܬܼܵܘܗܝ ܝܲܕܸܥܵܐ ܕܲܬܼܝܵܒܼܘܼܬܼܵܐ . ܘܲܟܼܡܵܐ ܕܗ̤ܘ ܡܤܓܸܐ ܐܵܠܹ̇ܨ ܢܲܦܫܹܗ : ܗܵܟܲܢܵܐ ܤܵܓܹ̇ܝܢ ܐܝܼܩܵܪ̈ܵܘܗܝ ܡ̣ܢ ܐܲܠܵܗܵܐ . ܟܠ ܚܲܕܼܘܼܬܼܵܐ ܕܹܝܢ ܕܥܸܠܬܼܵܗ̇ ܠܵܘ ܡܝܲܬܿܪܘܼܬܼܵܐ ܗܘ̤ܵܬܼ : ܗܵܕܹܐ ܒܲܪ ܫܵܥܬܹܗ ܢܸܒܼ̈ܗܹܐ ܕܪܸܓܿܬܵܐ ܡܙܝܼܥܵܐ ܒܗܵܘ̇ ܕܐܸܫܟܿܚܵܗ̇ . ܥܲܠ ܟܠ ܪܸܓܿܬܵܐ ܚܵܫܘܿܫܬܵܐ ܕܐܝܼܬܼ ܬܸܫܬܲܟܲܠ ܗܵܕܹܐ : ܠܵܘ ܕܲܟܼܝܵܢܵܐ ܒܲܠܚܘܿܕܼ . ܙܥܘܿܪܘܼܬܼ ܢܲܦܫܵܐ : ܐܵܬ̤ܵܐ ܐܝܼܬܹܝܗ̇ ܕܲܡܩܲܛܥܘܼܬܼܵܐ . ܐܸܡܵܐ ܕܹܝܢ ܠܬܲܪ̈ܬܲܝܗܹܝܢ ܐܝܼܬܹܝܗ̇ : ܒܲܤܝܘܼܬܼܵܐ . ܒܲܪܢܵܫܵܐ ܕܲܚܘܼܠܬܼܵܢܵܐ : ܒܲܬܼܪܹܝܢ ܟܘܼܪ̈ܗܵܢܝܼܢ ܡܫܵܘܕܲܥ ܕܲܟܼܪܝܼܗ . ܒܪܸܚܡܬܐ ܕܦܲܓܼܪܵܐ : ܘܒܲܒܼܨܝܼܪܘܼܬܼ ܗܲܝܡܵܢܘܼܬܼܵܐ . ܪܸܚܡܲܬܼ ܦܲܓܼܪܵܐ : ܐܵܬ̤ܵܐ ܐܝܼܬܹܝܗ̇ ܕܠܵܐ ܗܲܝܡܵܢܘܼܬܼܵܐ . ܐܲܝܢܵܐ ܕܲܡܒܲܤܲܪ ܥܠܵܘܗܝ : ܡܫܵܘܕܲܥ ܥܲܠ ܢܲܦܫܹܗ ܕܢܲܫܲܪ ܠܐܲܠܵܗܵܐ : ܘܲܡܤܲܟܸܐ ܠܕܲܥܬܼܝܼ̈ܕܼܵܢ . ܐܸܢ ܐܝܼܬܼ ܕܒܸܠܥܵܕܼ ܐܘܼ̈ܠܨܵܢܹܐ ܐܸܬܼܩܲܪܲܒܼ ܠܘܵܬܼ ܐܲܠܵܗܵܐ : ܐܵܦ ܐܲܢ̄ܬܿ ܐܸܬܿܕܲܡܵܐ ܒܹܗ . ܠܒܼܝܼܒܼܘܼܬܼܵܐ ܕܠܸܒܵܐ : ܘܗܵܝ̇ ܕܲܢܒܲܤܲܪ ܐ̄ܢܵܫ ܥܲܠ ܟܠ ܩܹܘܲܢܕܹܝܢܘܿܣ : ܡ̣ܢ ܚܕܼܵܐ ܡ̣ܢ ܬܲܪܬܹܝܢ ܥܸܠ̈ܠܵܢ ܗܵܘ̇ܝܵܐ . ܐܵܘ ܡ̣ܢ ܩܲܫܝܼܘܼܬܼ ܠܸܒܵܐ : ܐܵܘ ܡ̣ܢ ܗܲܝܡܵܢܘܼܬܼܵܐ ܤܲܓܼܝܼܐܬܼܵܐ ܕܒܲܐܠܵܗܵܐ . ܘܲܠܗܵܝ̇ ܡ̇ܢ : ܢܲܩܝܼܦܵܐ ܪܵܡܘܼܬܼܵܐ . ܠܗܵܕܹܐ ܕܹܝܢ : ܡܘܼܟܼܵܟܼܵܐ ܕܠܸܒܵܐ . ܠܵܐ ܡܸܫܟܲܚ ܒܲܪܢܵܫܵܐ ܕܢܸܩܢܸܐ ܬܘܼܟܼܠܵܢܵܐ ܕܥܲܠ ܐܲܠܵܗܵܐ : ܐܸܠܵܐ ܐܘܼܩܕܲܡ ܫܲܡܠܝܼ ܨܸܒܼܝܵܢܹܗ ܒܲܡܢܵܬܼܵܐ . ܬܘܼܟܼܠܵܢܵܐ ܕܥܲܠ ܐܲܠܵܗܵܐ ܘܓܲܢ̄ܒܵܪܘܼܬܼܵܐ ܕܠܸܒܵܐ : ܤܵܗܕܘܼܬܼܵܐ ܕܬܹܐܪܬܵܐ ܡܵܘܠܕܼܵܐ ܠܗܹܝܢ . ܡ̣ܢ ܤܵܗܕܘܼܬܼܵܐ ܠܲܡ ܫܲܪܝܼܪܬܵܐ ܕܪܸܥܝܵܢܲܢ : ܐܝܼܬܼ ܠܲܢ ܬܘܼܟܼܠܵܢܵܐ ܠܘܵܬܼ ܐܲܠܵܗܵܐ . ܤܵܗܕܘܼܬܼܵܐ ܕܪܸܥܝܵܢܵܐ ܗܵܘ̇ܝܵܐ : ܡ̣ܢ ܗܵܝ̇ ܕܐ̄ܢܵܫ ܠܵܐ ܒܤܝܼܪ ܡ̣ܢ ܢܲܦܫܹܗ ܕܐܲܗܡ̣ܝܼ ܡ̣ܢ ܘܵܠܝܼܬܼܵܐ ܟܡܵܐ ܕܐܸܫܟܲܚ . ܐܸܢ ܠܸܒܲܢ ܠܵܐ ܒܵܤܲܪ ܠܲܢ : ܓܲܠ̈ܝܵܢ ܐܸܢܹܝܢ ܐܲܦܲܝ̈ܢ ܠܘܵܬܼ ܐܲܠܵܗܵܐ . ܓܲܠܝܘܼܬܼ ܐܲܦܹ̈ܐ ܕܹܝܢ : ܡ̣ܢ ܕܘܼܒܵܪܹ̈ܐ ܬܲܩ̈ܢܹܐ : ܘܡ̣ܢ ܬܲܪܥܝܼܬܼܵܐ ܫܲܦܝܼܪܬܵܐ ܗܵܘ̇ܝܵܐ . ܩܲܫܝܵܐ ܗ̣̄ܝ ܠܲܡܫܲܡܵܫܘܼ ܥܲܒܼܕܘܼܬܼܵܐ ܠܦܲܓܼܪܵܐ . ܐܲܝܢܵܐ ܕܹܝܢ ܕܩܲܠܝܼܠ ܡ̣ܢ ܤܲܓܝܼ ܐܲܪܓܸܫ̣ ܒܤܲܒܼܪܹܗ : ܠܵܐ  pb. 292  ܬܘܼܒܼ ܡܸܬܿܛܦܝܼܣ ܠܡܸܦܠܲܚ ܠܗܵܕܹܐ ܐܵܢܲܢܩܹܐ ܕܡܵܪܵܐ ܗܵܢܵܐ ܩܲܫܝܵܐ ܀ ܫܸܬܼܩܵܐ ܐܲܡܝܼܪܵܐ ܘܲܢܛܘܼܪܬܵܐ ܘܲܢܛܘܼܪܬܵܐ ܕܫܸܠܝܵܐ : ܡ̣ܢ ܚܕܼܵܐ ܡ̣ܢ ܬܠܵܬܼ ܥܸܠ̈ܠܵܢ ܗܵܘܹ̇ܐ ܚܘܼܡܤܵܢܗܹܝܢ ܒܐ̄ܢܵܫ . ܐܵܘ ܡܸܛܠ ܫܘܼܒܼܚܵܐ ܕܲܒܼܢܲܝ̈ܢܵܫܵܐ : ܐܵܘ ܡܸܛܠ ܛܢܵܢܵܐ ܚܲܡܝܼܡܵܐ ܕܲܡܝܲܬܿܪܘܼܬܼܵܐ : ܐܵܘ ܕܥܸܢܝܵܢܵܐ ܡܸܕܸܡ ܐܲܠܵܗܵܝܵܐ ܐܝܼܬܼ ܠܹܗ ܡ̣ܢ ܠܓܼܵܘ : ܕܲܢܓܼܝܼܕܼ ܠܘܵܬܹܗ ܪܸܥܝܵܢܵܐ . ܐܲܝܢܵܐ ܕܹܝܢ ܕܗܵܠܹܝܢ ܐ̄ܚܪ̈ܵܝܵܬܼܵܐ ܠܲܝܬܿ ܠܹܗ : ܐܲܝܟܼ ܕܡ̣ܢ ܐܵܢܲܢܩܹܐ : ܒܗܵܝ̇ ܩܲܕܼܡܵܝܬܼܵܐ ܟܪܝܼܗ . ܡܝܲܬܿܪܘܼܬܼܵܐ ܐܝܼܬܹܝܗ̇ : ܠܵܐ ܗ̄ܘ̣ܵܐ ܦܘܼܪ̈ܫܵܢܹܐ ܤܲܓܝܼ̈ܐܹܐ ܕܓܲܠܝܘܼܬܼ ܤܘܼܥܪ̈ܵܢܹܐ ܕܦܲܓܼܪܵܐ : ܐܸܠܵܐ ܠܸܒܵܐ ܕܚܲܟܿܝܼܡ ܒܤܲܒܼܪܹܗ : ܕܡܲܠܘܸܬܼ ܠܗܘܿܢ ܠܲܥ̇ܒܼܵܕܹ̈ܐ ܢܝܼܫܵܐ ܬܪܝܼܨܵܐ . ܙܲܒܼ̈ܢܝܼܢ ܓܹܝܪ ܤܲܓܼ̈ܐܵܢ : ܕܟܲܕܼ ܤܘܼܥܪ̈ܵܢܹܐ ܠܵܐ ܝܵܗ̇ܒܿܝܼܢ ܐܝܼܕܼܵܐ ܠܦܘܼܠܚܵܢܵܐ : ܪܸܥܝܵܢܵܐ ܡܸܫܟܲܚ : ܘܒܸܠܥܵܕܲܝܗܘܿܢ ܡܸܬܼܝܲܬܲܪ . ܦܲܓܼܪܵܐ ܕܹܝܢ : ܒܸܠܥܵܕܼ ܚܸܟܼܡܬܹܗ ܕܠܸܒܵܐ : ܐܵܦܠܵܐ ܟܲܕܼ ܢܸܦܠܘܿܚ ܡܸܫܟܲܚ ܝܵܬܲܪ . ܠܵܐ ܒܪܲܡ ܡܚܲܡܤܸܢ ܒܲܪܢܵܫܵܐ ܕܐܲܠܵܗܵܐ : ܐܸܡܲܬܼܝ ܕܐܝܼܬܼ ܐܲܬܼܪܵܐ ܠܦܘܼܠܚܵܢܵܐ ܕܫܲܦܝܼܪ̈ܵܬܼܵܐ : ܕܠܵܐ ܗ̄ܘ̣ܵܐ ܐܵܦ ܒܓܲܠ̈ܠܝܵܬܼܵܐ ܢܚܵܘܸܐ ܚܘܼܒܹܗ ܒܥܲܡܠܵܐ ܕܦܘܼܠܚܵܢܗܹܝܢ . ܛܲܟܼܤܵܐ ܡ̇ܢ ܩܲܕܼܡܵܝܵܐ : ܠܟܼܠܙܒܲܢ ܡܲܨܠܲܚ . ܬܪܲܝܵܢܵܐ ܕܹܝܢ : ܐܲܝܬܼ ܐܸܡܲܬܼܝ ܕܡܲܨܠܲܚ : ܘܐܝܼܬܼ ܐܸܡܲܬܼܝ ܕܠܵܐ . ܠܵܐ ܬܸܤܒܲܪ ܠܵܟܼ ܕܲܨܒܼܘܼܬܼܵܐ ܗ̣̄ܝ ܙܥܘܿܪܬܵܐ : ܕܐ̄ܢܵܫ ܥܸ̈ܠܠܵܬܼܵܐ ܕܚܲܫܹ̈ܐ ܗ̤ܘܲܝ̈ ܪ̈ܲܚܝܼܩܵܢ ܘܡܲܒܼ̈ܥܕܼܵܢ ܡܸܢܹܗ . ܡܙܝܼܥܵܢܘܼܬܼܵܐ ܡ̇ܢ ܕܗܲܕܵܡܹ̈ܐ ܬܲܚ̈ܬܵܝܹܐ : ܗܵܝ̇ ܕܒܸܠܥܵܕܼ ܚܘܼ̈ܫܵܒܹܐ ܚܲܪܝܼܦܵܐܝܼܬܼ ܗܵܘ̇ܝܵܐ : ܐܵܘ ܟܹܝܬܼ ܗܲܢܝܼܢܵܐܘܼܬܼܵܐ ܫܟܼܝܼܪܬܵܐ : ܗܵܝ̇ ܕܪܵܦ̇ܬܐ ܠܬܲܚܬܿ ܡ̣ܢ ܫܘܼܪܵܐ ܚܲܡܝܼܡܵܐܝܼܬܼ : ܘܕܼܵܒܼ̇ܪܵܐ ܠܢܲܦܫܵܐ  pb. 293  ܒܫܵܢܝܘܼܬܼܵܐ ܠܒܲܪ ܡ̣ܢ ܨܸܒܼܝܵܢܵܐ . ܕܠܵܐ ܦܘܼܠܵܓܼ : ܡ̣ܢ ܟܲܪܤܵܐ ܕܡܲܠܝܵܐ ܬܸܬܼܗܲܝܡܲܢ ܠܵܟܼ ܕܢܵܒܼ̇ܥܵܐ ܒܹܗ ܒܦܲܓܼܪܵܐ . ܙܲܝܢܵܐ ܡܚܲܤܢܵܐ ܕܒܼܵܐܓܼܘܿܢܵܐ ܗܵܢܵܐ ܢܸܬܼܚܫܸܒܼ ܠܵܟܼ ܕܐܝܼܬܹܝܗ̇ : ܕܐ̄ܢܵܫ ܡ̣ܢ ܚܙܵܬܼܵܐ ܕܢܸܫܹ̈ܐ ܗܘ̤ܵܐ ܪܲܚܝܼܩ . ܗܵܘ̇ ܡܸܕܸܡ ܕܲܟܼܝܵܢܵܐ ܤܵܥܲܪ ܒܚܲܝܠܹܗ : ܐܵܦܠܵܐ ܒܥܸܠܕܲܪܵܐ ܡܸܫܟܲܚ ܤܵܥܲܪ . ܠܵܐ ܬܸܤܒܲܪ ܠܵܟܼ ܕܲܟܼܝܵܢܵܐ ܛܵܥܹ̇ܐ ܥܕܲܡܵܐ ܠܡܵܘܬܵܐ : ܠܡܸܕܸܡ ܕܡ̣ܢ ܐܲܠܵܗܵܐ ܒܫܸܪ̈ܫܵܘܗܝ ܐܸܙܕܪܲܥ ܘܐܸܬܿܛܡܲܪ : ܠܝܘܼܒܵܠܹܗ ܕܲܟܼܝܵܢܲܢ ܘܲܠܒܼܘܼܚܪܵܢܲܢ ܕܒܼܵܐܓܼܘܿܢܵܐ . ܗܵܟܲܢܵܐ ܠܟܼܠ ܪܸܓܿܬܐ ܕܐܝܼܬܼ : ܪܲܚܝܼܩܘܼܬܼܵܐ ܕܨܸܒܼ̈ܘܵܬܼܵܐ ܡܲܕܼܡܟܼܵܐ ܠܵܗ̇ ܒܗܲܕܵܡܹ̈ܐ : ܘܠܲܐܒܿܝܼܕܼܘܼܬܼܵܐ ܘܲܠܛܘܼܥܝܲܝ ܝܵܗ̇ܒܵܐ ܥܘܼܗܕܵܢܵܗ̇ ܀ ܐ̄ܚܪ̈ܵܢܹܐ ܐܸܢܘܿܢ ܚܘܼ̈ܫܵܒܹܐ ܕܨܸܒܼ̈ܘܵܬܼܵܐ ܪ̈ܲܚܝܼܩܵܬܼܵܐ : ܕܥܵܒܼ̇ܕܝܼܢ ܡܲܥܒܲܪܬܵܐ ܫܚܝܼܡܬܐ ܒܪܸܥܝܵܢܵܐ : ܘܙܵܘܥܵܐ ܥܲܡܘܼܛܵܐ ܘܩܲܪܝܼܪܵܐ ܕܡ̣ܢ ܢܲܦܫܹܗ ܗܵܘܹ̇ܐ . ܘܲܐ̄ܚܪ̈ܵܢܹܐ ܐܸܢܘܿܢ ܕܡ̣ܢ ܡܠܘܿܐܵܐ ܚܲܝܵܐ : ܕܛܵܒܲܥ ܠܬܲܪܥܝܼܸܬܼܵܐ ܒܚܸܙܘܵܐ ܠܵܐ ܡܸܬܿܛܲܥܝܵܢܵܐ : ܘܡ̣ܢ ܩܘܼܪܒܵܐ ܡܝܼܪ ܠܹܗ ܠܚܲܫܵܐ : ܟܲܕܼ ܡܬܲܪܤܸܐ ܠܹܗ ܐܲܝܟܼ ܡܸܫܚܵܐ ܠܕܸܠܩܹܗ ܕܲܫܪܵܓܼܵܐ : ܗܵܘ̇ ܕܡ̣ܢ ܟܲܕܼܘܼ ܛܲܦܛܸܦ̣ ܘܩܲܪܝܼܒܵܐ ܗ̄ܘ̣ܵܐ ܠܕܼܘܼܥܵܟܼܵܐ : ܘܕܼܵܠܲܚ ܠܹܗ ܠܝܲܡܹܗ ܕܓܼܘܼܸܫܡܵܐ ܒܝܲܕܼ ܙܵܘܥܵܘ̈ܗܝ ܕܠܝܼ̈ܚܹܐ ܥܲܠ ܤܦܝܼܢ̄ܬܵܗ̇ ܕܬܲܪܥܝܼܬܼܵܐ ܀ ܗ̤ܝ ܡܸܬܿܬܿܙܝܼܥܵܢܘܼܬܼܵܐ ܕܡ̣ܢ ܟܝܵܢܵܐ ܠܚܘܿܕܼܵܐܝܼܬܼ ܡܸܢܵܗ̇ ܘܠܵܗ̇ : ܗܵܝ̇ ܕܡ̣ܢ ܐܲܠܵܗܵܐ ܒܵܪܘܿܝܵܐ ܐܲܤܝܼܢܵܐ ܒܲܢ ܠܬܲܪܒܿܝܼܬܼܵܐ ܕܥܵܠܡܵܐ ܕܦܲܓܼܪܵܐ : ܒܸܠܥܵܕܼ ܬܵܘܤܲܦܬܵܐ ܕܡ̣ܢ ܠܒܲܪ : ܠܡܸܫܓܲܫ ܠܨܸܒܼܝܵܢܵܐ ܡ̣ܢ ܫܲܦܝܼܘܼܬܹܗ : ܠܲܡܕܼܵܘܕܼܘܼܬܹܗ ܡ̣ܢ ܢܲܟܼܦܘܼܬܼܵܐ : ܠܵܐ ܡܸܫܟܿܚܵܐ . ܠܵܐ ܓܹܝܪ ܝܵܗܹ̇ܒܼ ܐܲܠܵܗܵܐ ܚܲܝܠܵܐ ܠܲܟܼܝܵܢܵܐ : ܠܡܸܙܟܵܐ ܠܨܸܒܼܝܵܢܵܐ ܡܝܲܬܿܪܵܐ ܕܲܠܘܵܬܹܗ . ܐܸܠܵܐ ܐܸܡܲܬܼܝ ܕܡܸܙܕܟܸܐ ܐ̄ܢܵܫ ܡ̣ܢ ܚܸܡܬܵܐ ܘܡ̣ܢ ܪܸܓܿܬܵܐ :  pb. 294  ܠܵܘ ܗܵܝ̇ ܕܒܲܟܼܝܵܢܵܐ ܤܝܼܡܵܐ ܥܵܨ̇ܝܵܐ ܠܹܗ ܠܡܸܦܲܩ ܡ̣ܢ ܬܚܘܼܡܹܗ ܕܲܟܼܝܵܢܵܐ : ܘܬܸܗܘܸܐ ܠܒܲܪ ܡ̣ܢ ܘܵܠܝܼܬܼܵܐ : ܐܸܠܵܐ ܬܵܘܤܲܦܬܐ ܕܲܚܢܲܢ ܥܵܒܼܕܝܼܢܲܢ ܥܲܠ ܗܵܝ̇ ܟܝܵܢܵܝܬܐ : ܒܝܲܕܼ ܥܸܠ̈ܠܵܬܐ ܕܨܸܒܼܝܵܢܵܐ . ܐܲܠܵܗܵܐ : ܟܠܡܸܕܸܡ ܕܲܥ̣ܒܲܕܼ : ܫܲܦܝܼܪ ܘܲܒܼܟܲܝܠܵܐ ܥ̣ܒܲܕܼ . ܘܲܟܼܡܵܐ ܕܲܡܫܘܼܚܬܐ ܕܝܼܠܗܹܝܢ ܕܲܟܼ̈ܝܵܢܵܝܵܬܐ ܬܪܝܼܨܵܐܝܼܬܼ ܒܲܢ ܢܛܝܼܪܵܐ : ܠܲܢ ܠܡܸܓܼܪܲܦ ܐܲܝܟܼ ܕܲܒܼܡܵܡܘܿܠܵܐ ܠܒܲܪ ܡ̣ܢ ܐܘܼܪܚܵܐ ܕܢܵܡܘܿܤܵܐ ܕܐܲܠܵܗܵܐ : ܠܵܐ ܥܵܨ̈ܝܵܢ . ܐܸܠܵܐ ܙܵܘ̈ܥܹܐ ܡܫܲܝ̈ܢܹܐ ܢܵܒܲܗ ܒܲܠܚܘܿܕܼ ܦܲܓܼܪܵܐ ܒܡܸܬܿܬܿܙܝܼ̈ܥܵܢܘܵܬܹܗ . ܗܵܟܼܘܵܬܼ : ܟܡܵܐ ܕܒܲܠܚܘܿܕܼ ܝܵܕܼܥܝܼܢ ܚ̄ܢܲܢ ܕܐܝܼܬܼܵܘܗܝ ܗ̤ܘ ܚܲܫܵܐ : ܠܵܘ ܕܹܝܢ ܘܐܵܦ ܕܲܢܚܲܬܼܚܸܬܼ ܐܵܘ ܕܲܢܥܲܟܲܕܪ ܠܪܲܗܛܵܐ ܕܢܲܟܼܦܘܼܬܼܵܐ ܘܲܢܕܼܵܘܸܕܼ : ܐܵܘ ܡ̣ܢ ܡܫܲܝܢܘܼܬܼܵܐ ܠܚܸܡܬܼܵܐ . ܐܸܢܕܹܝܢ ܐܝܼܬܼ ܐܸܡܲܬܼܝ ܕܲܚܢܲܢ ܢܸܬܼܝܲܥܲܢ ܒܡܸܬܼܪ̈ܲܓܼܫܵܢܝܵܬܼܵܐ : ܗܵܕܹܝܢ ܕܡܸܛܠܵܬܼܗܹܝܢ ܘܚܸܡܬܵܐ ܕܠܵܐ ܒܲܟܼܝܵܢܵܐ ܡܥܵܕܼܵܐ ܠܡܸܤܲܒܼ ܚܹܐܦܵܐ : ܐܵܘ ܒܡܹܐܟܼܠܵܐ ܘܲܒܼܡܲܫܬܿܝܵܐ ܝܲܬܿܝܼܪܵܐ : ܐܵܘ ܒܲܚܙܵܬܼܵܐ ܕܲܒܼܩܲܪܝܼܒܼܘܼܬܼܵܐ ܕܐܲܢ̄ܬܿܬܼܵܐ ܢܸܬܼܐܡܸܢ : ܐܵܘ ܒܬܲܫ̈ܥܝܵܬܼܵܐ ܕܲܥܠܹܝܗ̇ : ܗܵܢܹܝܢ ܕܡܸܢܗܹܝܢ ܢܘܼܪܵܐ ܪܸܓܿܬܼܵܢܵܝܬܐ ܡܥܵܕܼܵܐ ܡܸܬܼܒܲܥܪܪܵܐ ܒܓܼܘܼܫܡܵܐ : ܡ̣ܢ ܗܵܪܟܵܐ ܠܲܡܫܲܝܢܘܼܬܼܵܐ ܗܵܝ̇ ܕܲܟܼܝܵܢܵܐ : ܠܘܵܬܼ ܒܲܥܪܝܼܪܵܝܘܼܬܼܵܐ ܠܡܸܬܿܕܒܼܵܪܘܼ ܚܲܝܠܵܐ ܤܵܝܡܝܼܢܲܢ : ܐܵܘ ܒܡܲܠܝܘܼܬܼܵܐ ܕܟܼܘܼ̈ܡܘܿ ܕܲܒܼܘܲܪ̈ܝܼܕܹܐ : ܐܵܘ ܒܝܲܕܼ ܚܸܙ̈ܘܹܐ ܡܫܲܚ̈ܠܦܹܐ ܕܨܸܒܼ̈ܘܵܬܼܵܐ ܀ ܐܝܼܬܼ ܗ̄ܘ̣ ܕܹܝܢ : ܘܐܵܦ ܕܡ̣ܢ ܡܸܫܬܲܒܼܩܵܢܘܼܬܼܵܐ ܕܡ̣ܢ ܡܲܤܒܿܪܵܢܘܼܬܼܵܐ . ܒܪܲܡ ܗܵܕܹܐ : ܠܵܘ ܕܗܵܝ̇ ܐܝܼܬܹܝܗ̇ . ܠܗܵܠܹܝܢ : ܩܪ̈ܵܒܹܐ ܕܚܹܐܪܘܼܬܼܵܐ ܩܵܪܹܝܢܲܢ : ܕܐܝܼܬܹܝܗ̇ ܐܘܼܪܚܵܐ ܕܲܟܼܝܵܢܵܐ ܕܓܼܵܘܵܐ . ܩܪܵܒܼܵܐ ܕܡ̣ܢ ܡܸܫܬܲܒܼܩܵܢܘܼܬܼܵܐ ܕܡ̣ܢ ܥܸܠܲܬܼ ܡܲܤܒܪܵܢܘܼܬܼܵܐ ܗܵܘܹ̇ܐ ܢܸܕܥܝܼܘܗܝ : ܐܸܡܲܬܼܝ ܕܟܲܕܼ ܒܥܲܡ̈ܠܹܐ ܘܲܙܗܝܼܪܘܼܬܼܵܐ ܢܘܼܓܼܪܵܐ ܐܝܼܬܲܝܢ : ܘܲܠܒܲܪ ܡ̣ܢ  pb. 295  ܗܵܠܹܝܢ ܥܸ̈ܠܵܠܵܬܐ ܡܸܬܿܬܿܝܼܥ ܥܠܲܝܢ ܚܹܐܦܵܐ ܕܪܸܓܿܬܼܵܐ ܕܲܠܒܲܪ ܡ̣ܢ ܚܲܝܠܵܐ . ܕܫܲܪܟܵܐ ܕܹܝܢ : ܡ̣ܢ ܪܲܦܝܘܼܸܬܲܢ ܗܵܘܹ̇ܝܢ ܒܲܢ . ܟܝܵܢܵܐ ܐܸܡܲܬܼܝ ܕܬܼܵܘܤܲܦܬܵܐ ܒܝܲܕܼ ܪܸ̈ܓܼܫܹܐ ܐܵܘ ܒܝܲܕܼ ܟܲܪܤܵܐ ܢܵܤܹ̇ܒܼ : ܠܡܸܛܲܪ ܡܸܟܹܝܠ ܠܲܡܫܘܼܚܬܼܵܐ ܗܵܝ̇ ܩܲܕܼܡܵܝܬܵܐ ܕܲܓܼܒܼܝܼܠܬܹܗ : ܠܵܐ ܡܸܬܿܛܦܝܼܣ . ܐܲܝܢܵܐ ܕܹܝܢ ܕܠܐܘܼ̈ܠܨܵܢܹܐ ܘܟܼܵܘܫܵܐ ܡܲܤܠܸܐ : ܒܠܵܐ ܨܸܒܼܝܵܢܹܗ : ܕܠܲܚܛܵܗܹ̈ܐ ܢܲܚܸܒܼ ܡܸܬܼܐܠܸܨ . ܕܠܵܐ ܗܸܢܘܿܢ ܓܹܝܪ ܕܢܸܬܼܪܲܚܲܩ ܡ̣ܢ ܓܘܼܪ̈ܵܓܹܐ ܕܲܒܼܬܲܪܥܝܼܬܼܵܐ : ܠܵܐ ܡܸܫܟܿܚܝܼܢܲܢ : ܟܡܵܐ ܕܗܵܢܘܿܢ ܤܵܓܹܝܢ : ܗܵܠܹܝܢ ܒܵܨ̇ܪܝܼܢ . ܡܸܛܠ ܕܐܘܼ̈ܠܨܵܢܹܐ : ܡܛܲܠܩܵܢܹ̈ܐ ܐܸܢܘܿܢ ܕܗܲܢܝܼܐܘܼܬܼ ܚܲܫܹ̈ܐ . ܢܚܵܝܹ̈ܐ ܕܹܝܢ ܡܪ̈ܲܒܿܝܵܢܹܐ : ܘܡܲܝܬܝܵܢܹ̈ܐ ܕܝܼܸܠܗܘܿܢ . ܡܵܕܹܝܢ ܐܸܬܼܝܲܕܼܥܲܬ̤ ܢܲܗܝܼܪܵܐܝܼܬܼ : ܕܐܲܠܵܗܵܐ ܘܡܲܠܲܐܟܼܵܘ̈ܗܝ ܒܐܘܼ̈ܠܨܵܢܹܐ ܡܸܬܼܚܲܕܹܝܢ . ܤܵܛܵܢܵܐ ܕܹܝܢ ܘܦܵܠܚܵܘ̈ܗܝ : ܒܲܢܝܵܚܹ̈ܐ . ܡܸܛܠ ܕܐܸܢ ܦܘܼܩܕܵܢܵܘ̈ܗܝ ܕܐܲܠܵܗܵܐ ܒܛܘܼܪ̈ܦܹܐ ܕܦܲܓܼܪܵܐ ܡܸܫܬܲܡܠܹܝܢ : ܚܢܲܢ ܕܹܝܢ ܠܗܵܠܹܝܢ ܢܲܤܠܸܐ : ܡܵܕܹܝܢ ܠܹܗ ܠܗܵܘ̇ ܕܐܝܼܬܼܵܘܗܝ ܤܵܝܘܿܡܵܐ ܕܦܘܼ̈ܩܕܵܢܹܐ ܡܸܬܼܦܲܪܤܝܼܢܲܢ ܠܡܲܤܠܵܝܘܼ . ܐܲܝܟܲܢܵܐ ܕܲܒܼܝܲܕܼ ܚܲܫܹ̈ܐ ܕܐܝܼܬܲܝܗܘܿܢ ܝܲܠܕܵܐ ܕܲܢܝܵܚܹ̈ܐ : ܠܗܵܝ̇ ܕܐܝܼܬܹܝܗ̇ ܥܸܠܬܼܵܐ ܕܲܡܝܲܬܿܪܘܼܬܼܵܐ ܢܒܲܛܸܠ . ܗܵܢܵܘ ܕܹܝܢ : ܐܲܠܝܼܨܘܼܬܼܵܐ . ܒܵܗ̇ ܒܲܡܫܘܼܚܬܵܐ ܕܲܢܩܲܪܸܒܼ ܠܲܢܝܵܚܹ̈ܐ ܨܹܐܕܲܝܢ : ܒܹܗ ܒܲܙܢܵܐ ܐܲܬܼܪܵܐ ܠܚܲܫܹ̈ܐ ܥܵܒܼ̇ܕܝܼܢܲܢ . ܒܗܵܝ̇ ܕܲܒܼܦܲܓܼܪܵܐ ܕܐܲܠܝܼܨ : ܠܵܐ ܡܨܹܝܢ ܦܵܗܹ̇ܝܢ ܚܘܼ̈ܫܵܒܹܐ ܒܲܤܪ̈ܝܼܩܵܬܵܐ . ܐܸܡܲܬܼܝ ܕܹܝܢ ܕܲܒܼܚܲܕܼܘܼܬܼܵܐ ܐ̄ܢܵܫ ܢܤܲܝܒܲܪ ܛܘܼܪ̈ܵܦܹܐ : ܐܵܦ ܕܲܢܦܲܓܸܕܼ ܠܚܘܼ̈ܫܵܒܹܐ : ܚܲܝܠܵܐ ܝܲܬܝܼܪܵܐ ܐܝܼܬܼ ܠܹܗ . ܒܗܵܝ̇ ܕܐܵܦܠܵܐ ܗܸܢܘܿܢ ܚܘܼ̈ܫܵܒܹܐ ܡܲܡܐܢܝܼܢ ܒܥܲܡ̈ܠܹܐ . ܐܸܡܲܬܼܝ ܗܵܟܹܝܠ ܕܒܲܪܢܵܫܵܐ ܒܥܘܼܗܕܵܢܵܐ ܕܒܼܝܼ̈ܫܵܬܹܗ ܩܲܕܼܸ̈ܡܵܝܵܬܐ ܠܲܩܢܘܿܡܹܗ ܒܐܘܼ̈ܠܨܵܢܹܐ ܢܢܲܓܸܕܸ : ܗܵܝܕܹܝܢ ܐܵܦ ܐܲܠܵܗܵܐ ܠܲܢܝܵܚܹܗ ܡܸܬܼܦܲܪܲܣ . ܐܲܝܟܼ ܡ̇ܢ ܕܚܵܕܹܐ :  pb. 296  ܕܲܚ̣ܙܵܝܗܝ ܕܗ̤ܘ ܩܲܕܸܡ ܦܤܲܩ̣ ܥܲܠ ܢܲܦܫܹܗ ܓܙܵܪ ܕܝܼܢܵܐ ܡܸܛܠ ܡܲܤܛܝܵܢܘܼܬܼܵܐ ܡ̣ܢ ܐܘܼܪܚܹܗ : ܕܐܝܼܬܼܵܘܗܝ ܝܲܕܸܥܵܐ ܕܲܬܼܝܵܒܼܘܼܬܼܵܐ . ܘܲܟܼܡܵܐ ܕܗ̤ܘ ܡܤܓܸܐ ܐܵܠܹ̇ܨ ܢܲܦܫܹܗ : ܗܵܟܲܢܵܐ ܤܵܓܹ̇ܝܢ ܐܝܼܩܵܪ̈ܵܘܗܝ ܡ̣ܢ ܐܲܠܵܗܵܐ . ܟܠ ܚܲܕܼܘܼܬܼܵܐ ܕܹܝܢ ܕܥܸܠܬܼܵܗ̇ ܠܵܘ ܡܝܲܬܿܪܘܼܬܼܵܐ ܗܘ̤ܵܬܼ : ܗܵܕܹܐ ܒܲܪ ܫܵܥܬܹܗ ܢܸܒܼ̈ܗܹܐ ܕܪܸܓܿܬܵܐ ܡܙܝܼܥܵܐ ܒܗܵܘ̇ ܕܐܸܫܟܿܚܵܗ̇ . ܥܲܠ ܟܠ ܪܸܓܿܬܵܐ ܚܵܫܘܿܫܬܵܐ ܕܐܝܼܬܼ ܬܸܫܬܲܟܲܠ ܗܵܕܹܐ : ܠܵܘ ܕܲܟܼܝܵܢܵܐ ܒܲܠܚܘܿܕܼ .