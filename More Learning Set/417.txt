pb. 189 ܠܘܼܩܒܲܠ ܗܵܢܘܿܢ ܕܐܵܡ̇ܪܝܼܢ : ܕܐܸܢ ܐܲܠܵܗܵܐ ܛܵܒܼܵܐ ܗ̄ܘ̣ : ܡܸܛܠ ܡ̇ܢ ܥܒܼܝܼ̈ܕܼܵܢ ܠܹܗ ܗܵܠܹܝܢ . ܟܘ . pb. 189 ܠܘܼܩܒܲܠ ܗܵܢܘܿܢ ܕܐܵܡ̇ܪܝܼܢ : ܕܐܸܢ ܐܲܠܵܗܵܐ ܛܵܒܼܵܐ ܗ̄ܘ̣ : ܡܸܛܠ ܡ̇ܢ ܥܒܼܝܼ̈ܕܼܵܢ ܠܹܗ ܗܵܠܹܝܢ . ܟܘ . ܚܛܝܼܬܼܵܐ ܘܓܹܗܲܢܵܐ ܘܡܵܘܬܵܐ : ܟܠ ܟ̱ܠܹܗ ܨܹܝܕܼ ܐܲܠܵܗܵܐ ܠܲܝܬܿ . ܤܘܼܥܪ̈ܵܢܹܐ ܐܸܢܘܿܢ ܓܹܝܪ ܗܵܠܹܝܢ : ܘܠܵܘ ܩܢܘܿܡܹ̈ܐ ܀ ܚܛܝܼܬܼܵܐ ܓܹܝܪ : ܦܹܐܪܵܐ ܗ̄ܘ̣ ܕܨܸܒܼܝܵܢܵܐ . ܘܐܝܼܬܼ ܗ̄ܘ̣ܵܐ ܐܸܡܲܬܼܝ : ܕܠܲܝܬܹܝܗ̇ ܗ̄ܘ̣ܵܬܼ . ܘܗܵܘܹ̇ܐ ܐܸܡܲܬܼܝ : ܕܠܵܐ ܬܸܗܘܸܐ . ܓܹܗܲܢܵܐ ܓܹܝܪ ܦܹܐܪܵܐ ܕܲܚܛܝܼܬܼܵܐ : ܕܠܲܙܒܲܢ ܘܐܸܡܲܬܼܝ ܕܗ̤ܘ ܫܵܩ̇ܠܵܐ ܫܘܼܪܵܝܵܐ . ܟܲܕܼ ܤܵܟܼܵܗ̇ : ܠܵܐ ܝܑܼܕܲܝܼܥ . ܡܵܘܬܵܐ ܕܹܝܢ : ܦܘܼܪܢܵܤܵܐ ܗ̄ܘ̣ ܕܚܸܟܼܡ̱ܬܹܗ ܕܥܵܒܼܘܿܕܼܵܐ . ܗܵܢܵܐ ܕܲܡܠܸܐ ܙܒܲܢ ܒܲܠܚܘܿܕܼ ܫܲܠܝܼܛ ܥܲܠ ܟܵܝܵܢܵܐ : ܘܒܼܵܛܹ̇ܠ ܒܟܼܠ ܦܪܘܿܣ . ܤܵܛܵܢܵܐ : ܫܡܵܐ ܕܡܲܤܛܝܵܢܘܼܬܹܗ ܕܨܸܒܼܝܵܢܵܐ ܡ̣ܢ ܫܪܵܪܵܐ : ܘܠܵܘ ܕܲܟܼܝܵܢܵܐ ܐܝܼܬܼܵܘܗܝ ܡܵܘܕܥܵܢܵܐ ܀ ܐܸܢܕܹܝܢ ܬܸܫܵܟܲܚ ܐܵܚܝ ܡܸܕܸܡ ܡܸܕܸܡ ܡ̣ܢ ܗܵܠܹܝܢ ܘܲܒܼܕܼܘܼܟ ܐ̄ܚܪܹܝܢ : ܠܵܐ ܐܲܝܟܼ ܡܸܬܼܚܙܵܘܙܸܐ ܢܸܬܼܚܫܸܒܼ ܚܢܲܢ ܒܥܲܝܢܲܝ̈ܟ : ܕܲܒܼܕܲܐ̄ܚܪ̈ܵܢܹܐ ܡܚܵܘܹ̇ܝܢ ܚ̄ܢܲܢ ܢܲܦܫܲܢ . ܐܸܠܵܐ ܡܵܠܘܿܢ ܡܲܟܿܝܼ̈ܟܹܐ : ܕܝܵܢܩܝܼܢܲܢ ܡ̣ܢ ܚܲܠܒܼܵܐ ܕܐܲܒܼܵܗܲܝ̈ܢ ܩܲܕܼܡܵܝܹ̈ܐ : ܗܵܠܹܝܢ ܕܐܲܝܟܼ ܕܲܠܬܹܐܘܿܪܝܼܵܐ ܟܲܢܸܫܢܲܢ ܤܵܡܢܲܢ ܩܕܼܵܡܲܝܢ : ܐܲܝܟܼ ܢܝܼܫܵܐ ܕܤܝܼܡ ܠܲܢ ܠܡܲܥܬܵܪܘܼ ܠܡܲܕܥܵܐ ܒܐܲܤܵܢܹ̈ܐ : ܕܲܒܼܗܘܿܢ ܢܸܪܥܸܐ ܘܢܸܬܿܬܲܪܤܸܐ . ܠܵܐ ܓܹܝܪ ܛܲܥܝܵܐ ܠܲܢ ܗܵܝ̇ : ܕܠܵܐ ܐܸܬܼܥܲܠܝܼܢ ܡ̣ܢ ܛܲܟܼܤܵܐ ܕܝܵܠܘܿܦܹ̈ܐ : ܟܡܵܐ ܕܲܒܼܒܸܤܪܵܐ ܥܕܲܟܹܝܠ ܫܪܹܝܢܲܢ ܀ ܦܵܪܘܿܫܘܼܬܼܵܐ ܐܝܼܬܹܝܗ̇ : ܡܸܬܿܬܿܙܝܼܥܵܢܘܼܬܼܵܐ ܕܚܘܼ̈ܫܵܒܹܐ ܟܝܵܢܵܝܹ̈ܐ . ܐܸܡܲܬܼܝ ܕܗܵܠܹܝܢ ܒܐܘܼܪܚܹܗ ܕܲܟܼܝܵܢܵܐ ܪܵܕܹܝܢ ܒܙܵܘܥܲܝ̈ܗܘܿܢ : ܒܫܘܼܚܠܵܦܵܐ ܕܐܸܤܛܘܼܟܼܤܹ̈ܐ ܘܥܵܠܡܹ̈ܐ ܢܸܦܓܥܘܼܢ . ܟܲܕܼ ܕܹܝܢ pb. 190 ܒܲܬܼܪܲܝܵܢܝܼܬܼܵܐ : ܠܲܚܫܲܚܬܼܵܐ ܐ̄ܚܪܹܬܼܵܐ ܢܸܫܬܲܟܼ̈ܚܵܢ ܠܗܘܿܢ ܕܐܝܼܬܲܝܗܹܝܢ ܗܵܠܹܝܢ ܕܲܗ̤ܘܲܝ̈ . ܕܟܲܕܼ ܥܦܝܼ̈ܦܹܐ ܐܸܢܘܿܢ ܒܤܘܼܟܵܠܵܐ ܟܝܵܢܹ̈ܐ ܠܲܚܫܲܚܬܼܵܐ : ܢܸܤܬܲܟܿܠܘܼܢ ܠܗܘܿܢ ܠܦܸܠܓܘܼܬܼ ܚܫܲܚܬܵܐ . ܕܐܝܬܼܵܘܗܝ : ܛܲܟܼܤܵܐ ܕܲܕܠܵܐ ܢܦܸܫ ܀ ܐܸܡܲܬܼܝ ܕܲܒܼܗܲܢܝܼܐܘܼܬܼܵܐ ܕܦܸܬܼܓܼܵܡܲܝ̈ ܬܸܫܡܸܫܬܼܵܐ ܬܸܦܓܲܥ : ܗܵܝܕܹܝܢ ܗܵܘܢܵܐ ܡܸܬܼܝܲܥܲܢ : ܕܒܼܵܗ̇ ܟܲܕܼ ܒܵܗ̇ ܢܸܫܬܿܟܲܚ ܐܲܡܝܼܢܵܐܝܼܬܼ . ܐܸܢܕܹܝܬ ܫܸܐܠ̱ܬܹܗ ܕܲܬܼܡܲܠܸܐ ܨܵܒܹ̇ܐ ܐܲܢ̄ܬܿ : ܠܘܵܬܼ ܝܑܼܕܲܥܬܼܵܐ ܬܸܤܬܲܪܗܲܒܼ ܕܥܸܠܬܼܵܐ . ܠܗܵܕ݂ܹܐ ܚܲܪܝܼܦܵܐܝܼܬܼ ܐܸܢ ܬܲܕܪܸܟܼ : ܐܲܝܟܼ ܦܵܪܘܿܫܵܐ ܕܠܵܐ ܡܤܲܡܲܝ : ܠܵܐ ܥܲܤܩܵܐ ܠܵܟ : ܕܲܒܼܗܵܝ̇ ܐܲܡܝܼܢܵܐܝܼܬܼ ܕܠܵܐ ܥܘܼܟܵܪ ܬܸܬܼܒܲܤܲܡ . ܘܡܵܢܵܐ ܟܲܝ ܡܲܥܒܿܕܼܵܢܵܐ : ܗܵܘ̇ ܕܡܸܫܬܲܡܲܗ ܘܥܸܠܬܼܵܐ ؟ ܠܦܲܪܙܠܵܐ ܡ̇ܢ ܫܘܿܦܝܼܢܵܐ : ܘܠܵܐ ܡܸܕܹܡ ܬܵܘܤܲܦܬܼܵܐ ܒܹܗ ܤܵܐܹ̇ܡ : ܠܡܲܝܬܵܝܘܼܬܹܗ ܠܘܵܬܼ ܡܲܒܼܗܩܘܼܬܼܵܐ ܘܨܵܡܘܿܚܘܼܬܼܵܐ . ܐܘܼܤܝܼܵܝܬܼܐ ܗ̣̄ܝ ܓܹܝܪ ܕܗܵܢܵܐ . ܐܸܠܵܐ ܡܵܢܵܐ ؟ ܐܲܦܘܼܤܝܵܐ ܗ̄ܘ̣ ܕܹܝܢ ܫܵܕܹܐ ܡܸܢܹܗ : ܗܵܝ̇ ܕܡ̣ܢ ܒܠܲܝ ܦܘܼܠܚܵܢܵܐ ܤܸܠܩܲܬ̤ ܥܠܵܘܗܝ . ܘܗ̤ܝ ܟܲܕܼ ܗ̤ܝ ܬܹܐܘܿܪܝܼܵܐ ܥܲܠ ܟܝܵܢܹܗ ܕܗܵܘܢܵܐ . ܠܘܵܬܼ ܫܘܿܦܝܼܢܵܐ ܩܲܪܸܒܲܝܗܝ ܠܗܵܢܵܐ : ܘܗܵܝܕܹܝܢ ܡܸܫܟܲܚ ܐܲܢ̄ܬܿ ܠܹܗ ܕܐܲܝܟܲܢ ܡܲܒܼܗܸܩ ܒܥܸܕܵܢ ܬܸܫܡܸܫܬܼܵܐ : ܟܲܕܼ ܡܡܲܪܸܐ ܒܨܸܡܚܵܐ ܕܟܼܵܘ̈ܟܿܒܹܐ . ܠܡܸܪܕܵܐ ܓܹܝܪ ܠܲܩܕܼܵܡܵܘܗܝ ܤܘܼܥܪܵܢܵܐ : ܠܵܐ ܡܸܫܟܲܚ . ܦܲܚܝܼܫ ܡܲܢ : ܟܲܕܼ ܠܵܐ ܒܲܛܝܼܠ . ܡܸܛܠ ܡܵܢܵܐ ܒܙܘܼܡܵܪܵܐ ܐܸܡ̇ܪܹܬܼ : ܘܠܵܐ ܒܲܨܠܘܿܬܼܵܐ ܕܠܸܒܵܐ ܘܲܒܼܩܸܪܝܵܢܵܐ . ܠܡܲܚܤܸܢ ܡܸܬܼܠܒܸܟܼ ܗܵܘܢܵܐ ܬܲܡܵܢ . ܠܵܘ ܗܵܟܲܢܵܐ ܘܲܒܼܗܵܠܹܝܢ . ܝܲܨܝܼܦܘܼܬܼܵܐ ܓܹܝܪ ܙܥܘܿܪܬܵܐ : ܤܵܦ̇ܩܵܐ ܠܗܘܿܢ . ܗܵܠܹܝܢ : ܤܵܦ̇ܩܝܼܢ ܘܐܵܦ ܒܗܵܘ̇ ܠܲܡܥܲܕܵܪܘܼ . ܒܸܠܥܵܕܲܝܗܘܿܢ ܕܹܝܢ : ܤܪܝܼܩܬܼܵܐ ܡܸܫܬܲܟܼܚܵܐ pb. 191 ܝܲܨܝܼܦܘܼܬܼܵܐ ܕܒܹܗ . ܘܗܸܢܗܘܿܢ ܬܘܼܒܼ ܗܵܝܕܹܝܟ : ܡܵܐ ܕܐܲܤܵܢܵܐ ܢܸܫܠܲܡ ܕܡ̣ܢ ܟܲܕܼܘܼ : ܘܬܼܵܘܤܲܦܬܼܵܐ ܐܝܼܬܹܝܗ̇ ܘܠܵܐ ܡ̣ܢ ܕܘܼܟ ܥܠܵܘܗܝ . ܟܲܦܢܵܐ : ܝܵܕܲܥ̇ ܡܸܬܼܦܲܪܲܣ ܤܲܝܒܵܪܬܵܐ . ܕܲܢܦܘܼܫ ܕܹܝܢ ܡ̣ܢ ܕܲܠܡܹܐܟܲܠ : ܠܵܐ ܡܸܬܿܛܦܝܼܣ . ܗܲܢܝܼ ܠܹܗ ܓܹܝܪ ܠܦܲܠܵܚܵܐ : ܠܲܚܡܵܐ ܕܡ̣ܢ ܕܘܼܥܬܹܗ ܡܸܬܼܟܲܢܲܫ . ܥܕܲܡܵܐ ܓܹܝܪ ܕܕܼܵܥܹ̇ܬܼ ܠܘܼܩܕܲܡ : ܠܵܐ ܤܵܒܲܥ̇ ܠܲܚܡܵܐ ܕܩܘܼܫܬܼܵܐ . ܓܘܼܫܡܵܐ ܦܵܠܘܿܚܵܐ ܕܵܥܹ̇ܬܼ : ܘܲܡܬܲܪܤܸܐ ܠܗܵܘܢܵܐ ܡܲܠܵܠܵܐ . ܘܗܵܕܹܐ ܗܵܝܕܹܝܟ : ܐܸܡܲܬܼܝ ܕܡ̣ܢ ܬܘܼܪܤܵܝܵܐ ܕܲܥܝܵܕܼܵܐ ܘܠܵܐ ܟܝܵܢܵܝܵܐ ܢܸܬܼܡܲܤܟܲܢ ܗܵܘܢܵܐ ܀ ܡܝܲܬܿܪܘܼܬܼܵܐ ܪܘܼܚܵܢܵܝܬܼܵܐ : ܒܲܪܬܼܵܐ ܗ̣̄ܝ ܕܗܵܝ̇ ܕܨܸܒܼܝܵܢܵܐ : ܘܲܩܛܝܼܪܵܝܬܼܵܐ ܕܝܼܠܹܗ . ܒܗܵܝ̇ ܟܹܝܬܼ ܕܚܹܐܪܘܼܬܼܵܐ : ܚܲܝܠܵܐ ܗ̣̄ܝ ܟܝܵܢܵܝܵܐ ܕܲܡܠܝܼܠܘܼܬܼܵܐ : ܘܠܵܐ ܐܲܤܝܼܪܘܼܬܼܵܐ . ܠܐܲܝܢܵܐ ܕܹܝܢ ܓܲܒܵܐ ܕܡܸܨܛܲܠܝܵܐ ܘܲܡܟܲܬܪܵܐ : ܡܵܘܠܕܼܵܐ ܚܲܝܠܵܐ ܐ̄ܚܪܹܢܵܐ : ܕܠܵܐ ܒܲܟܼܝܵܢܵܐ . ܡܵܐ ܕܐܸܬܼܝܼܠܸܕܼ ܗܵܢܵܐ : ܗܘ̤ܵܬܼ ܠܵܗ̇ ܗ̤ܝ ܚܹܐܪܘܼܬܼܵܐ : ܕܒܼܝܼܪܬܵܐ ܘܲܡܫܲܥܒܿܕܲܬܼ ܠܲܩܛܝܼܪܵܐ . ܘܕܲܬܼܟܼܝܼܠܵܐܝܼܬܼ ܐܹܡ݂ܲܪ : ܐܲܤܝܼܪܬܵܐ : ܘܠܵܐ ܫܲܠܝܼܛܲܬܼ ܥܲܠ ܝܵܬܼܵܗ̇ . ܡ̣ܢ ܩܕܝܼܢ ܡܲܢ : ܩܛܝܼܪܵܐ ܨܸܒܼܝܵܢܵܝܵܐ . ܗܵܫܵܐ ܕܹܝܢ : ܩܛܝܼܪܵܐ ܡܫܲܥܒܸܿܕܼ ܨܸܒܼܝܵܢܵܐ . ܘܗܵܕܹܐ : ܕܲܠܘܵܬܼ ܬܪ̈ܲܝܗܘܿܢ ܓܲܒܹ̈ܐ ܡܸܬܼܚܲܙܝܵܐ ܐܵܡܲ̈ܪܢܵܐ . ܐܸܢ ܠܝܲܡܝܼܢܵܐ ܢܫܲܥܒܸܕܼ ܐ̄ܢܵܫ ܗ̤ܘ ܠܹܗ : ܘܐܸܢ ܠܤܸܡܵܠܵܐ ܐܲܬܼܪܵܐ ܢܸܬܸܠ . ܗܵܘܢܵܐ ܕܹܝܢ ܕܝܵܕܲܥ̇ ܢܸܚܙܸܐ ܩܲܛܝܼܢܵܐܝܼܬܼ : ܡܨܸܐ ܚܵܙܹ̇ܐ ܠܲܩܛܝܼܪܵܐ ܕܟܼܠܚܲܕܼ ܡ̣ܢ ܗܵܠܹܝܢ ܙܲܒܼ̈ܢܹܐ : ܟܲܕܼ ܚܲܝܠܵܐ ܗܵܘ̇ ܕܠܵܐ ܒܲܟܼܝܵܢܵܐ ܢܸܬܼܝܼܠܸܕܼ ܡ̣ܢ ܫܘܼܥܒܵܕܼܵܐ ܨܸܒܼܝܵܢܵܝܵܐ : ܕܐܲܝܟܲܢ ܟܵܒܹ̇ܫ ܠܚܹܐܪܘܼܬܼܵܐ . ܠܵܘ ܠܚܲܝܠܵܐ ܕܡ̣ܢ ܥܝܵܕܼܵܐ ܐܵܡܲ݁ܪܢܵܐ : ܗܵܘ̇ ܕܪܲܒܲܬܼ ܥܤܸܩ . ܘܗܵܢܵܐ : pb. 192 ܗܵܘ̇ ܕܲܡܫܲܡܗܝܼܢ ܠܹܗ ܬܵܒܼܘܿܥܵܐ . ܡ̣ܢ ܟܠܦܪܘܿܣ ܥܝܵܕܼܵܐ ܬܚܹܝܬܼ ܨܸܒܼܝܵܢܵܐ ܗ̄ܘ̣ : ܐܵܦܸܢ ܥܡܝܼܠܵܐ ܨܒܼܘܼܬܼܵܐ ܠܡܸܡܪܲܕܼ ܡܸܢܹܗ . ܬܪܹܝܢ ܚܲܝ̈ܠܹܐ ܘܲܤܛܲܪ ܡ̣ܢ ܗܵܢܵܐ ܝܵܕܼܥܝܼܢܲܢ . ܐܸܠܵܐ ܚܲܕܼ ܡܲܢ : ܠܨܸܒܼܝܵܢܵܐ ܡܫܲܥܒܸܿܕܼ . ܗܵܘ̇ ܕܹܝܢ ܐ̄ܚܪܹܢܵܐ : ܘܠܹܗ ܠܲܟܼܝܵܢܵܐ ܚܵܤܹ̇ܝܢ . ܫܲܠܝܼܛ ܠܹܗ ܕܹܝܢ : ܘܐܵܦ ܠܲܡܫܲܚܠܵܦܘܼ ܠܲܟܼܝܵܢܵܐ . ܕܡܲܥܒܿܕܼܵܢܘܼܬܼܵܐ ܫܲܠܝܼܛܵܐ ܥܲܠ ܟܝܵܢܵܐ : ܠܐܲܝܠܹܝܢ ܕܲܡܢܲܤܝܵܐ ܠܗܘܿܢ : ܝܑܼܕܼܝܼܥܵܐ ܗ̄ܝ̣ ܀ ܠܫܘܼ̈ܚܠܵܦܹܐ ܕܠܸܒܵܘ̈ܵܬܼܵܐ ܘܲܠܬܲܪ̈ܥܝܵܬܼܵܐ ܠܵܐ ܕܵܡ̈ܝܵܬܼܵܐ ܕܡܸܢܗܘܿܢ ܡ̈ܥܵܕܼܵܢ ܠܡܸܬܼܝܼܠܵܕܼܘܼ : ܒܲܪܬܼ ܚܹܐܪܹ̈ܐ ܘܠܵܐ ܒܲܪܬܼ ܚܹܐܪܹ̈ܐ ܚܲܝܹ̈ܐ ܘܡܵܘܬܵܐ : ܪܲܒܲܬܼ ܡܥܲܕܪܵܐ ܠܵܐ ܫܲܘܝܘܼܬܼܵܐ ܕܬܹܐܘܿܪܝܼܵܐ : ܕܥܲܠ ܕܝܼ̈ܢܹܐ ܐܲܠܵܗܵܝܹ̈ܐ ܢܵܒܼ̈ܗܵܢ ܒܪܸ̈ܥܝܵܢܹܐ ܐ̄ܢܵܫܵܝܹ̈ܐ . ܒܗܵܕܹܐ ܠܵܐ ܫܲܘܝܘܼܬܼܵܐ ܕܤܝܼܡܵܐ ܒܲܡܨܲܥܬܼܵܐ : ܢܛܝܼܪ ܠܹܗ ܠܥܵܠܡܵܐ ܐܲܠܦܹ̈ܐ ܕܲܫ̈ܢܲܝܵܐ . ܗܵܕܹܐ ܠܵܐ ܫܲܘܝܘܼܬܼܵܐ : ܪܲܒܲܬܼ ܡܥܲܕܪܵܐ ܠܫܘܼܚܠܵܦ ܕܘܼܒܵܪܹ̈ܐ ܕܐܘܼܪܚܵܐ ܕܡܵܝܘܿܬܼܘܼܬܼܵܐ . ܘܗܵܝ̇ ܕܡ̣ܢ ܟܠ ܪܲܒܵܐ : ܠܘܵܬܼ ܬܹܐܘܿܪܝܼܵܐ ܕܕܼܝܼ̈ܢܹܐ : ܡܵܘܠܕܲܝ̈ ܡܲܤܒܿܪ̈ܵܢܘܵܬܼܵܐ ܕܥܲܠ ܐܲܠܵܗܵܐ . ܠܸܒܵܘ̈ܬܼܵܐ ܤܲܓܝܼ̈ܐܹܐ : ܡܵܐ ܕܥܲܠ̣ ܠܓܼܵܘܗܘܿܢ ܬܘܼܟܼܠܵܢܵܐ : ܐܲܝܟܼ ܐ̄ܢܵܫ ܕܲܢܤܲܒܼ ܤܲܡܵܐ ܕܡܵܘܬܵܐ . ܐܵܦ ܠܲܒܼܢܲܝ̈ܵܐ ܚܲܬܝܼ̈ܬܹܐ ܘܫܲܪܝܼܪܹ̈ܐ : ܒܲܥܤܲܪ ܡܢ̈ܵܘܵܬܼܵܐ ܕܚܘܼܒܵܐ ܕܐܝܼܬܼ ܠܗܘܿܢ : ܚܲܡܸܫ ܡܢ̈ܵܘܵܢ ܕܸܚܠܬܼܵܐ ܡܚܲܠܛܵܐ ܒܗܹܝܢ . ܠܵܐ ܤܵܦܹ̇ܩ ܟܝܵܢܵܐ ܡܸܨܛܲܠܝܵܢܵܐ : ܠܫܘܼܡܠܵܝܹܗ ܕܲܫܪܵܪܵܐ ܐܲܠܵܗܵܝܵܐ ܠܡܸܤܲܒܼ ܗܵܪܟܵܐ : ܐܵܘ ܠܡܸܕܲܥ ܠܟܼܠܹܗ ܨܸܒܼܝܵܢܵܐ ܐܲܠܵܗܵܝܵܐ : ܕܲܩܢܸܐ ܠܹܗ ܠܘܵܬܼ ܓܸܢܤܵܐ ܕܲܡܠܝܼ̈ܠܹܐ : ܐܵܦܠܵܐ ܐܲܝܟܼ ܦܵܘܠܘܿܣ ܘܕܲܐܟܼܘܵܬܹܗ . ܥܕܲܡܵܐ ܕܡܸܨܛܲܠܝܵܢܘܼܬܼܵܐ ܬܸܬܿܪܝܼܡ ܡ̣ܢ pb. 193 ܡܨܲܥܬܼܵܐ : ܕܠܵܐ ܢܸܨܛܠܸܐ ܟܝܵܢܵܐ ܒܡܲܪܓܫܵܢܘܼܬܼܵܐ ܕܗܵܕܹܐ ܀ ܡܵܢܲܐ ܗ̣̄ܝ : ܫܲܘܝܘܼܬܼܵܐ ܘܠܵܐ ܫܲܘܝܘܼܬܼܵܐ ؟ ܠܵܐ ܫܲܘܝܘܼܬܼܵܐ ܕܬܹܐܘܿܪܝܼܵܐ : ܕܡ̣ܢ ܚܕܼܵܐ ܢܲܦܫܵܐ ܡܫܲܠܦܵܐܝܼܬܼ ܘܠܵܐ ܕܵܡܝܵܐܝܼܬܼ : ܠܵܐ ܡܸܬܿܕܲܪܟܵܢܘܼܬܼܵܐ ܕܬܲܪܥܝܼܬܹܗ ܡܬܼܘܿܡܵܝܬܼܵܐ ܕܐܲܠܵܗܵܐ . ܫܲܘܝܘܼܬܼܵܐ ܕܹܝܢ : ܡܸܬܼܓܲܠܝܵܢܘܼܬܹܗ ܕܲܫܪܵܪܵܐ . ܘܐܸܢ ܢܩܲܒܸܠ ܬܢܵܢ ܟܝܵܢܵܐ ܡܸܨܛܲܠܝܵܢܵܐ ܫܪܵܪܵܐ ܚܲܬܝܼܬܼܵܐ : ܡܵܐܹ̇ܬܼ ܠܹܗ ܡ̣ܢ ܚܹܐܦܹ̈ܐ ܕܡܸܨܛܲܠܝܵܢܘܼܬܼܵܐ . ܗܵܝ̇ ܕܐܘܿ ܥܘܼܡܩܵܐ ܕܥܘܼܬܼܪܵܐ : ܘܕܼܝܼܢܵܘ̈ܗܝ ܠܲܡ ܠܵܐ ܡܸܬܼܒܿܨܹܝܢ . ܘܡܲܢ̣ܘܼ ܝܑܼܕܲܥ̣ ܪܸܥܝܵܢܹܗ ܕܡܵܪܝܵܐ : ܘܫܲܪܟܵܐ : ܕܡܸܬܿܕܲܡܪܵܢܵܐܝܼܬܼ ܘܲܒܼܬܸܢ̈ܚܵܬܼܵܐ ܒܵܠ̈ܩܵܢ ܒܪܸܥܝܵܢܵܐ ܒܲܙܒܲܢ ܙܒܲܢ : ܕܡ̣ܢ ܐ̄ܢܵܫ̈ܝܼܢ ܥܲܪܦܸܠܵܐ ܐܸܫܬܲܡܲܗ : ܡ̣ܢ ܗܵܕܹܐ ܠܵܐ ܫܲܘܝܘܼܬܼ ܬܹܐܘܿܪܝܼܵܐ ܘܲܡܫܲܚ̱ܠܦܘܼܬܼ ܡܲܤܒܿܪ̈ܵܢܘܵܬܼܵܐ ܡܸܬܼܝܲܠ̈ܕܵܢ : ܕܥܲܠ ܒܨܵܬܼܵܐ ܠܵܐ ܡܸܬܿܕܲܪܟܵܢܝܼܬܼܵܐ ܕܕܼܝܼ̈ܢܹܐ ܐܲܠܵܗܵܝܹ̈ܐ ܀ ܡܵܐ ܕܐܸܬ̣ܼܵܐ ܕܹܝܢ ܫܘܼܡܠܵܝܹܗ ܕܲܟܼܝܵܢܵܐ ܒܥܵܠܡܵܐ ܠܵܐ ܡܸܨܛܲܠܝܵܢܵܐ : ܠܵܐ ܬܘܼܒܼ ܩܵܢܹ̇ܛ ܟܝܵܢܵܐ ܠܡܸܕܲܥ ܫܪܵܪܹܗ ܕܐܲܠܵܗܵܐ : ܕܕܲܡ ܢܸܨܛܠܸܐ ܠܤܸܡܵܠܵܐ ܡܸܛܠ ܬܘܼܟܼܠܵܢܵܐ . ܬܘܼܟܼܠܵܢܵܐ ܒܲܤܝܘܼܬܼܵܐ ܡܵܘܠܸܕܼ : ܘܐܲܫܝܼܕܼܘܼܬܼܵܐ ܕܬܲܪܥܝܼܬܼܵܐ . ܕܸܚܠܬܼܵܐ ܡ̇ܢ : ܡܥܵܕܼܵܐ ܡܚܲܝܨܵܐ ܠܡܸܨܛܲܠܝܵܢܘܼܬܼܵܐ : ܕܬܸܗܘܸܐ ܡܦܲܓܿܕܼܵܐ . ܠܵܗ̇ ܠܗܵܕܹܐ ܡܸܫܟܲܚ ܐܲܢ̄ܬܿ ܒܢܲܦܫܵܟܼ : ܒܬܹܐܘܿܪܝܼܵܐ ܕܫܘܼܚܠܵܦܵܐ ܕܕܝܼ̈ܢܹܐ ܘܲܕܼܥܵܠܡܹ̈ܐ : ܘܠܵܐ ܫܲܘܝܘܼܬܼ ܕܘܼܒܵܪܹ̈ܐ ܘܫܘܼܚܠܵܦ ܦܘܼܪ̈ܥܵܢܹܐ ܕܲܠܘܵܬܼܗܘܿܢ ܡܸܬܼܦܲܪܢܤܝܼܢ ܘܐܵܦ ܡܸܟܵܐ : ܘܟܹܐܢܘܼܬܼܵܐ ܕܲܡܚܵܘܝܵܐ ܢܲܦܫܵܗ̇ ܒܲܙܒܲܢ ܙܒܲܢ : ܘܡܸܛܠ ܡܲܓܿܪܲܬܼ ܪܘܼܚܵܐ ܡܸܬܿܬܲܟܼܤܵܐ : ܘܲܒܼܬܹܐܘܿܪܝܼܵܐ ܕܙܲܕܝܼ̈ܩܹܐ ܘܲܕܼܚܲܛܵܝܹ̈ܐ : pb. 194 ܘܤܲܩܘܼܒܼܠܵܝܘܼܬܼ ܦܸܓܼܥܹ̈ܐ ܠܵܐ ܕܵܡܝܵܝܹ̈ܐ : ܕܲܠܘܵܬܼ ܦܲܪ̈ܨܘܿܦܹܐ ܗܵܠܹܝܢ ܕܲܠܩܘܼ̈ܒܼܠܵܝܹܐ ܡܦܲܪܢܤܵܢܵܐܝܼܬܼ . ܟܲܕܼ ܒܗܵܠܹܝܢ ܬܵܐܲܪ ܡܲܕܥܵܐ : ܙܵܘܥܵܐ ܫܵܪܹܐ ܥܲܠ ܟ̱ܠܵܗ̇ ܢܲܦܫܵܐ . ܘܡܸܬܼܝܲܠܕܵܐ ܒܵܗ̇ ܡܸܟܵܐ : ܒܨܵܬܼܵܐ ܕܚܘܼ̈ܫܵܒܹܐ ܘܡܸܠܹ̈ܐ ܘܤܘܼܥܪ̈ܵܢܹܐ : ܘܲܤܝܵܡ ܬܚܘܼ̈ܡܹܐ ܚܪ̈ܝܼܩܹܐ ܕܟܹܐܢܘܼܬܼܵܐ ܐܲܠܵܗܵܝܵܐ ܀ ܡܵܐ ܕܹܝܢ ܕܡ̣ܢ ܗܵܠܹܝܢ ܢܸܬܼܩܦܸܣ : ܘܲܠܘܵܬܼܵܗ̇ ܕܐܝܼܬܼܘܼܬܼܵܐ ܝܑܼܚܝܼܕܵܐܝܼܬܼ ܢܸܬܼܥܲܠܸܐ ܡܲܕܥܵܐ : ܒܝܲܕܼ ܚܵܘܪܵܐ ܕܗܵܠܹܝܢ ܕܲܟܼܝܵܢܵܐ ܗܵܘ̇ ܛܵܒܼܵܐ ܘܲܩܢܸܐ ܝܑܼܕܲܥܬܼܵܐ ܡܬܼܘܿܡܵܝܬܼܵܐ : ܕܩܲܕܝܼܡܵܐ ܠܲܗܘܵܝܵܐ ܕܟܼܠ : ܘܲܕܼܫܲܪܟܵܐ ܕܗܵܠܹܝܢ ܕܝܼܠܹܗ : ܡܸܚܕܼܵܐ ܡܸܫܬܲܕܼܝܵܐ ܠܵܗ̇ ܕܸܚܠ̱ܬܼܵܐ ܠܒܲܪ : ܘܲܒܼܬܼܘܼܟܼܠܵܢܵܐ ܡܸܤܬܿܡܸܟܼ ܪܸܥܝܵܢܵܐ . ܟܲܕܼ ܕܹܝܢ ܬܘܼܒܼ ܡ̣ܢ ܬܲܡܵܢ ܢܸܬܿܬܲܚܬܸܐ ܘܲܠܘܵܬܼ ܥܵܠܡܹ̈ܐ ܘܦܘܼܪ̈ܫܵܢܲܝܗܘܿܢ ܢܸܬܼܦܪܸܣ ܡܲܕܥܵܐ : ܡܸܟܵܐ ܥܵܪܹܩ ܗܵܢܵܐ : ܘܲܠܕܼܚ̱ܠܬܼܵܐ ܝܵܗܹ̇ܒܼ ܐܲܬܼܪܵܐ . ܒܕܵܐܦ ܗ̤ܝ ܒܛܝܼܠܘܼܬܼܵܐ : ܕܒܼܵܗ̇ ܟܲܕܼ ܒܵܗ̇ ܒܬܹܐܘܿܪܝܼܵܐ ܕܲܫܪܵܪܵܐ ܢܸܫܬܿܒܸܩ ܡܲܕܥܵܐ ܟܠܫܵܥ : ܠܵܐ ܡܸܬܛܦܝܼܤܵܐ . ܘܒܲܕܼܓܼܘܿܢ ܒܲܙܒܲܢ ܙܒܲܢ ܡܪܝܼܡܵܐ ܡ̣ܢ ܠܸܒܵܐ ܠܗܵܘ̇ ܚܲܝܠܵܐ ܕܬܼܘܼܟܼܠܵܢܵܐ ܕܡ̣ܢ ܬܹܐܘܿܪܝܼܵܐ ܚܲܬܝܼܬܬܵܐ ܐܸܬܿܬܿܙܝܼܥ : ܘܫܵܒܼܩܵܐ ܠܹܗ ܕܢܸܬܿܛܲܪܲܦ ܬܘܼܒܼ ܒܡܲܤܒܿܪ̈ܵܢܘܵܬܼܵܐ ܕܲܙܢܝܼ̈ܢ ܙܢܝܼ̈ܢ . ܐܲܝܟܼ ܕܠܵܐ ܢܦܘܼܫ ܡ̣ܢ ܕܲܢܕܼܘܼܢ ܐܲܡܝܼܢܵܐܝܼܬܼ ܚܲܬܝܼܬܼܘܼܬܼܵܐ ܕܚܘܼܫܵܒܼܵܘ̈ܗܝ ܘܲܕܼܤܘܼܥܪ̈ܵܢܵܘܗܝ : ܘܲܕܢܸܩܢܸܐ ܙܗܝܼܪܘܼܬܼܵܐ . ܒܲܕܼܠܵܐ ܝܵܕܲܥ̇ ܐܲܝܟܲܢ ܦܵܓܲܥ ܒܕܼܝܼܢܹܗ ܕܐܲܠܵܗܵܐ : ܕܠܹܗ ܫܘܼܒܼܚܵܐ ܠܥܵܠܲܡ ܥܵܠܡܝܼܢ . ܐܵܡܹܝܢ . ܚܛܝܼܬܼܵܐ ܘܓܹܗܲܢܵܐ ܘܡܵܘܬܵܐ : ܟܠ ܟ̱ܠܹܗ ܨܹܝܕܼ ܐܲܠܵܗܵܐ ܠܲܝܬܿ . ܤܘܼܥܪ̈ܵܢܹܐ ܐܸܢܘܿܢ ܓܹܝܪ ܗܵܠܹܝܢ : ܘܠܵܘ ܩܢܘܿܡܹ̈ܐ ܀ ܚܛܝܼܬܼܵܐ ܓܹܝܪ : ܦܹܐܪܵܐ ܗ̄ܘ̣ ܕܨܸܒܼܝܵܢܵܐ . ܘܐܝܼܬܼ ܗ̄ܘ̣ܵܐ ܐܸܡܲܬܼܝ : ܕܠܲܝܬܹܝܗ̇ ܗ̄ܘ̣ܵܬܼ . ܘܗܵܘܹ̇ܐ ܐܸܡܲܬܼܝ : ܕܠܵܐ ܬܸܗܘܸܐ . ܓܹܗܲܢܵܐ ܓܹܝܪ ܦܹܐܪܵܐ ܕܲܚܛܝܼܬܼܵܐ : ܕܠܲܙܒܲܢ ܘܐܸܡܲܬܼܝ ܕܗ̤ܘ ܫܵܩ̇ܠܵܐ ܫܘܼܪܵܝܵܐ . ܟܲܕܼ ܤܵܟܼܵܗ̇ : ܠܵܐ ܝܑܼܕܲܝܼܥ . ܡܵܘܬܵܐ ܕܹܝܢ : ܦܘܼܪܢܵܤܵܐ ܗ̄ܘ̣ ܕܚܸܟܼܡ̱ܬܹܗ ܕܥܵܒܼܘܿܕܼܵܐ . ܗܵܢܵܐ ܕܲܡܠܸܐ ܙܒܲܢ ܒܲܠܚܘܿܕܼ ܫܲܠܝܼܛ ܥܲܠ ܟܵܝܵܢܵܐ : ܘܒܼܵܛܹ̇ܠ ܒܟܼܠ ܦܪܘܿܣ . ܤܵܛܵܢܵܐ : ܫܡܵܐ ܕܡܲܤܛܝܵܢܘܼܬܹܗ ܕܨܸܒܼܝܵܢܵܐ ܡ̣ܢ ܫܪܵܪܵܐ : ܘܠܵܘ ܕܲܟܼܝܵܢܵܐ ܐܝܼܬܼܵܘܗܝ ܡܵܘܕܥܵܢܵܐ ܀ ܐܸܢܕܹܝܢ ܬܸܫܵܟܲܚ ܐܵܚܝ ܡܸܕܸܡ ܡܸܕܸܡ ܡ̣ܢ ܗܵܠܹܝܢ ܘܲܒܼܕܼܘܼܟ ܐ̄ܚܪܹܝܢ : ܠܵܐ ܐܲܝܟܼ ܡܸܬܼܚܙܵܘܙܸܐ ܢܸܬܼܚܫܸܒܼ ܚܢܲܢ ܒܥܲܝܢܲܝ̈ܟ : ܕܲܒܼܕܲܐ̄ܚܪ̈ܵܢܹܐ ܡܚܵܘܹ̇ܝܢ ܚ̄ܢܲܢ ܢܲܦܫܲܢ . ܐܸܠܵܐ ܡܵܠܘܿܢ ܡܲܟܿܝܼ̈ܟܹܐ : ܕܝܵܢܩܝܼܢܲܢ ܡ̣ܢ ܚܲܠܒܼܵܐ ܕܐܲܒܼܵܗܲܝ̈ܢ ܩܲܕܼܡܵܝܹ̈ܐ : ܗܵܠܹܝܢ ܕܐܲܝܟܼ ܕܲܠܬܹܐܘܿܪܝܼܵܐ ܟܲܢܸܫܢܲܢ ܤܵܡܢܲܢ ܩܕܼܵܡܲܝܢ : ܐܲܝܟܼ ܢܝܼܫܵܐ ܕܤܝܼܡ ܠܲܢ ܠܡܲܥܬܵܪܘܼ ܠܡܲܕܥܵܐ ܒܐܲܤܵܢܹ̈ܐ : ܕܲܒܼܗܘܿܢ ܢܸܪܥܸܐ ܘܢܸܬܿܬܲܪܤܸܐ . ܠܵܐ ܓܹܝܪ ܛܲܥܝܵܐ ܠܲܢ ܗܵܝ̇ : ܕܠܵܐ ܐܸܬܼܥܲܠܝܼܢ ܡ̣ܢ ܛܲܟܼܤܵܐ ܕܝܵܠܘܿܦܹ̈ܐ : ܟܡܵܐ ܕܲܒܼܒܸܤܪܵܐ ܥܕܲܟܹܝܠ ܫܪܹܝܢܲܢ ܀ ܦܵܪܘܿܫܘܼܬܼܵܐ ܐܝܼܬܹܝܗ̇ : ܡܸܬܿܬܿܙܝܼܥܵܢܘܼܬܼܵܐ ܕܚܘܼ̈ܫܵܒܹܐ ܟܝܵܢܵܝܹ̈ܐ . ܐܸܡܲܬܼܝ ܕܗܵܠܹܝܢ ܒܐܘܼܪܚܹܗ ܕܲܟܼܝܵܢܵܐ ܪܵܕܹܝܢ ܒܙܵܘܥܲܝ̈ܗܘܿܢ : ܒܫܘܼܚܠܵܦܵܐ ܕܐܸܤܛܘܼܟܼܤܹ̈ܐ ܘܥܵܠܡܹ̈ܐ ܢܸܦܓܥܘܼܢ . ܟܲܕܼ ܕܹܝܢ  pb. 190  ܒܲܬܼܪܲܝܵܢܝܼܬܼܵܐ : ܠܲܚܫܲܚܬܼܵܐ ܐ̄ܚܪܹܬܼܵܐ ܢܸܫܬܲܟܼ̈ܚܵܢ ܠܗܘܿܢ ܕܐܝܼܬܲܝܗܹܝܢ ܗܵܠܹܝܢ ܕܲܗ̤ܘܲܝ̈ . ܕܟܲܕܼ ܥܦܝܼ̈ܦܹܐ ܐܸܢܘܿܢ ܒܤܘܼܟܵܠܵܐ ܟܝܵܢܹ̈ܐ ܠܲܚܫܲܚܬܼܵܐ : ܢܸܤܬܲܟܿܠܘܼܢ ܠܗܘܿܢ ܠܦܸܠܓܘܼܬܼ ܚܫܲܚܬܵܐ . ܕܐܝܬܼܵܘܗܝ : ܛܲܟܼܤܵܐ ܕܲܕܠܵܐ ܢܦܸܫ ܀ ܐܸܡܲܬܼܝ ܕܲܒܼܗܲܢܝܼܐܘܼܬܼܵܐ ܕܦܸܬܼܓܼܵܡܲܝ̈ ܬܸܫܡܸܫܬܼܵܐ ܬܸܦܓܲܥ : ܗܵܝܕܹܝܢ ܗܵܘܢܵܐ ܡܸܬܼܝܲܥܲܢ : ܕܒܼܵܗ̇ ܟܲܕܼ ܒܵܗ̇ ܢܸܫܬܿܟܲܚ ܐܲܡܝܼܢܵܐܝܼܬܼ . ܐܸܢܕܹܝܬ ܫܸܐܠ̱ܬܹܗ ܕܲܬܼܡܲܠܸܐ ܨܵܒܹ̇ܐ ܐܲܢ̄ܬܿ : ܠܘܵܬܼ ܝܑܼܕܲܥܬܼܵܐ ܬܸܤܬܲܪܗܲܒܼ ܕܥܸܠܬܼܵܐ . ܠܗܵܕ݂ܹܐ ܚܲܪܝܼܦܵܐܝܼܬܼ ܐܸܢ ܬܲܕܪܸܟܼ : ܐܲܝܟܼ ܦܵܪܘܿܫܵܐ ܕܠܵܐ ܡܤܲܡܲܝ : ܠܵܐ ܥܲܤܩܵܐ ܠܵܟ : ܕܲܒܼܗܵܝ̇ ܐܲܡܝܼܢܵܐܝܼܬܼ ܕܠܵܐ ܥܘܼܟܵܪ ܬܸܬܼܒܲܤܲܡ . ܘܡܵܢܵܐ ܟܲܝ ܡܲܥܒܿܕܼܵܢܵܐ : ܗܵܘ̇ ܕܡܸܫܬܲܡܲܗ ܘܥܸܠܬܼܵܐ ؟ ܠܦܲܪܙܠܵܐ ܡ̇ܢ ܫܘܿܦܝܼܢܵܐ : ܘܠܵܐ ܡܸܕܹܡ ܬܵܘܤܲܦܬܼܵܐ ܒܹܗ ܤܵܐܹ̇ܡ : ܠܡܲܝܬܵܝܘܼܬܹܗ ܠܘܵܬܼ ܡܲܒܼܗܩܘܼܬܼܵܐ ܘܨܵܡܘܿܚܘܼܬܼܵܐ . ܐܘܼܤܝܼܵܝܬܼܐ ܗ̣̄ܝ ܓܹܝܪ ܕܗܵܢܵܐ . ܐܸܠܵܐ ܡܵܢܵܐ ؟ ܐܲܦܘܼܤܝܵܐ ܗ̄ܘ̣ ܕܹܝܢ ܫܵܕܹܐ ܡܸܢܹܗ : ܗܵܝ̇ ܕܡ̣ܢ ܒܠܲܝ ܦܘܼܠܚܵܢܵܐ ܤܸܠܩܲܬ̤ ܥܠܵܘܗܝ . ܘܗ̤ܝ ܟܲܕܼ ܗ̤ܝ ܬܹܐܘܿܪܝܼܵܐ ܥܲܠ ܟܝܵܢܹܗ ܕܗܵܘܢܵܐ . ܠܘܵܬܼ ܫܘܿܦܝܼܢܵܐ ܩܲܪܸܒܲܝܗܝ ܠܗܵܢܵܐ : ܘܗܵܝܕܹܝܢ ܡܸܫܟܲܚ ܐܲܢ̄ܬܿ ܠܹܗ ܕܐܲܝܟܲܢ ܡܲܒܼܗܸܩ ܒܥܸܕܵܢ ܬܸܫܡܸܫܬܼܵܐ : ܟܲܕܼ ܡܡܲܪܸܐ ܒܨܸܡܚܵܐ ܕܟܼܵܘ̈ܟܿܒܹܐ . ܠܡܸܪܕܵܐ ܓܹܝܪ ܠܲܩܕܼܵܡܵܘܗܝ ܤܘܼܥܪܵܢܵܐ : ܠܵܐ ܡܸܫܟܲܚ . ܦܲܚܝܼܫ ܡܲܢ : ܟܲܕܼ ܠܵܐ ܒܲܛܝܼܠ . ܡܸܛܠ ܡܵܢܵܐ ܒܙܘܼܡܵܪܵܐ ܐܸܡ̇ܪܹܬܼ : ܘܠܵܐ ܒܲܨܠܘܿܬܼܵܐ ܕܠܸܒܵܐ ܘܲܒܼܩܸܪܝܵܢܵܐ . ܠܡܲܚܤܸܢ ܡܸܬܼܠܒܸܟܼ ܗܵܘܢܵܐ ܬܲܡܵܢ . ܠܵܘ ܗܵܟܲܢܵܐ ܘܲܒܼܗܵܠܹܝܢ . ܝܲܨܝܼܦܘܼܬܼܵܐ ܓܹܝܪ ܙܥܘܿܪܬܵܐ : ܤܵܦ̇ܩܵܐ ܠܗܘܿܢ . ܗܵܠܹܝܢ : ܤܵܦ̇ܩܝܼܢ ܘܐܵܦ ܒܗܵܘ̇ ܠܲܡܥܲܕܵܪܘܼ . ܒܸܠܥܵܕܲܝܗܘܿܢ ܕܹܝܢ : ܤܪܝܼܩܬܼܵܐ ܡܸܫܬܲܟܼܚܵܐ  pb. 191  ܝܲܨܝܼܦܘܼܬܼܵܐ ܕܒܹܗ . ܘܗܸܢܗܘܿܢ ܬܘܼܒܼ ܗܵܝܕܹܝܟ : ܡܵܐ ܕܐܲܤܵܢܵܐ ܢܸܫܠܲܡ ܕܡ̣ܢ ܟܲܕܼܘܼ : ܘܬܼܵܘܤܲܦܬܼܵܐ ܐܝܼܬܹܝܗ̇ ܘܠܵܐ ܡ̣ܢ ܕܘܼܟ ܥܠܵܘܗܝ . ܟܲܦܢܵܐ : ܝܵܕܲܥ̇ ܡܸܬܼܦܲܪܲܣ ܤܲܝܒܵܪܬܵܐ . ܕܲܢܦܘܼܫ ܕܹܝܢ ܡ̣ܢ ܕܲܠܡܹܐܟܲܠ : ܠܵܐ ܡܸܬܿܛܦܝܼܣ . ܗܲܢܝܼ ܠܹܗ ܓܹܝܪ ܠܦܲܠܵܚܵܐ : ܠܲܚܡܵܐ ܕܡ̣ܢ ܕܘܼܥܬܹܗ ܡܸܬܼܟܲܢܲܫ . ܥܕܲܡܵܐ ܓܹܝܪ ܕܕܼܵܥܹ̇ܬܼ ܠܘܼܩܕܲܡ : ܠܵܐ ܤܵܒܲܥ̇ ܠܲܚܡܵܐ ܕܩܘܼܫܬܼܵܐ . ܓܘܼܫܡܵܐ ܦܵܠܘܿܚܵܐ ܕܵܥܹ̇ܬܼ : ܘܲܡܬܲܪܤܸܐ ܠܗܵܘܢܵܐ ܡܲܠܵܠܵܐ . ܘܗܵܕܹܐ ܗܵܝܕܹܝܟ : ܐܸܡܲܬܼܝ ܕܡ̣ܢ ܬܘܼܪܤܵܝܵܐ ܕܲܥܝܵܕܼܵܐ ܘܠܵܐ ܟܝܵܢܵܝܵܐ ܢܸܬܼܡܲܤܟܲܢ ܗܵܘܢܵܐ ܀ ܡܝܲܬܿܪܘܼܬܼܵܐ ܪܘܼܚܵܢܵܝܬܼܵܐ : ܒܲܪܬܼܵܐ ܗ̣̄ܝ ܕܗܵܝ̇ ܕܨܸܒܼܝܵܢܵܐ : ܘܲܩܛܝܼܪܵܝܬܼܵܐ ܕܝܼܠܹܗ . ܒܗܵܝ̇ ܟܹܝܬܼ ܕܚܹܐܪܘܼܬܼܵܐ : ܚܲܝܠܵܐ ܗ̣̄ܝ ܟܝܵܢܵܝܵܐ ܕܲܡܠܝܼܠܘܼܬܼܵܐ : ܘܠܵܐ ܐܲܤܝܼܪܘܼܬܼܵܐ . ܠܐܲܝܢܵܐ ܕܹܝܢ ܓܲܒܵܐ ܕܡܸܨܛܲܠܝܵܐ ܘܲܡܟܲܬܪܵܐ : ܡܵܘܠܕܼܵܐ ܚܲܝܠܵܐ ܐ̄ܚܪܹܢܵܐ : ܕܠܵܐ ܒܲܟܼܝܵܢܵܐ . ܡܵܐ ܕܐܸܬܼܝܼܠܸܕܼ ܗܵܢܵܐ : ܗܘ̤ܵܬܼ ܠܵܗ̇ ܗ̤ܝ ܚܹܐܪܘܼܬܼܵܐ : ܕܒܼܝܼܪܬܵܐ ܘܲܡܫܲܥܒܿܕܲܬܼ ܠܲܩܛܝܼܪܵܐ . ܘܕܲܬܼܟܼܝܼܠܵܐܝܼܬܼ ܐܹܡ݂ܲܪ : ܐܲܤܝܼܪܬܵܐ : ܘܠܵܐ ܫܲܠܝܼܛܲܬܼ ܥܲܠ ܝܵܬܼܵܗ̇ . ܡ̣ܢ ܩܕܝܼܢ ܡܲܢ : ܩܛܝܼܪܵܐ ܨܸܒܼܝܵܢܵܝܵܐ . ܗܵܫܵܐ ܕܹܝܢ : ܩܛܝܼܪܵܐ ܡܫܲܥܒܸܿܕܼ ܨܸܒܼܝܵܢܵܐ . ܘܗܵܕܹܐ : ܕܲܠܘܵܬܼ ܬܪ̈ܲܝܗܘܿܢ ܓܲܒܹ̈ܐ ܡܸܬܼܚܲܙܝܵܐ ܐܵܡܲ̈ܪܢܵܐ . ܐܸܢ ܠܝܲܡܝܼܢܵܐ ܢܫܲܥܒܸܕܼ ܐ̄ܢܵܫ ܗ̤ܘ ܠܹܗ : ܘܐܸܢ ܠܤܸܡܵܠܵܐ ܐܲܬܼܪܵܐ ܢܸܬܸܠ . ܗܵܘܢܵܐ ܕܹܝܢ ܕܝܵܕܲܥ̇ ܢܸܚܙܸܐ ܩܲܛܝܼܢܵܐܝܼܬܼ : ܡܨܸܐ ܚܵܙܹ̇ܐ ܠܲܩܛܝܼܪܵܐ ܕܟܼܠܚܲܕܼ ܡ̣ܢ ܗܵܠܹܝܢ ܙܲܒܼ̈ܢܹܐ : ܟܲܕܼ ܚܲܝܠܵܐ ܗܵܘ̇ ܕܠܵܐ ܒܲܟܼܝܵܢܵܐ ܢܸܬܼܝܼܠܸܕܼ ܡ̣ܢ ܫܘܼܥܒܵܕܼܵܐ ܨܸܒܼܝܵܢܵܝܵܐ : ܕܐܲܝܟܲܢ ܟܵܒܹ̇ܫ ܠܚܹܐܪܘܼܬܼܵܐ . ܠܵܘ ܠܚܲܝܠܵܐ ܕܡ̣ܢ ܥܝܵܕܼܵܐ ܐܵܡܲ݁ܪܢܵܐ : ܗܵܘ̇ ܕܪܲܒܲܬܼ ܥܤܸܩ . ܘܗܵܢܵܐ :  pb. 192  ܗܵܘ̇ ܕܲܡܫܲܡܗܝܼܢ ܠܹܗ ܬܵܒܼܘܿܥܵܐ . ܡ̣ܢ ܟܠܦܪܘܿܣ ܥܝܵܕܼܵܐ ܬܚܹܝܬܼ ܨܸܒܼܝܵܢܵܐ ܗ̄ܘ̣ : ܐܵܦܸܢ ܥܡܝܼܠܵܐ ܨܒܼܘܼܬܼܵܐ ܠܡܸܡܪܲܕܼ ܡܸܢܹܗ . ܬܪܹܝܢ ܚܲܝ̈ܠܹܐ ܘܲܤܛܲܪ ܡ̣ܢ ܗܵܢܵܐ ܝܵܕܼܥܝܼܢܲܢ . ܐܸܠܵܐ ܚܲܕܼ ܡܲܢ : ܠܨܸܒܼܝܵܢܵܐ ܡܫܲܥܒܸܿܕܼ . ܗܵܘ̇ ܕܹܝܢ ܐ̄ܚܪܹܢܵܐ : ܘܠܹܗ ܠܲܟܼܝܵܢܵܐ ܚܵܤܹ̇ܝܢ . ܫܲܠܝܼܛ ܠܹܗ ܕܹܝܢ : ܘܐܵܦ ܠܲܡܫܲܚܠܵܦܘܼ ܠܲܟܼܝܵܢܵܐ . ܕܡܲܥܒܿܕܼܵܢܘܼܬܼܵܐ ܫܲܠܝܼܛܵܐ ܥܲܠ ܟܝܵܢܵܐ : ܠܐܲܝܠܹܝܢ ܕܲܡܢܲܤܝܵܐ ܠܗܘܿܢ : ܝܑܼܕܼܝܼܥܵܐ ܗ̄ܝ̣ ܀ ܠܫܘܼ̈ܚܠܵܦܹܐ ܕܠܸܒܵܘ̈ܵܬܼܵܐ ܘܲܠܬܲܪ̈ܥܝܵܬܼܵܐ ܠܵܐ ܕܵܡ̈ܝܵܬܼܵܐ ܕܡܸܢܗܘܿܢ ܡ̈ܥܵܕܼܵܢ ܠܡܸܬܼܝܼܠܵܕܼܘܼ : ܒܲܪܬܼ ܚܹܐܪܹ̈ܐ ܘܠܵܐ ܒܲܪܬܼ ܚܹܐܪܹ̈ܐ ܚܲܝܹ̈ܐ ܘܡܵܘܬܵܐ : ܪܲܒܲܬܼ ܡܥܲܕܪܵܐ ܠܵܐ ܫܲܘܝܘܼܬܼܵܐ ܕܬܹܐܘܿܪܝܼܵܐ : ܕܥܲܠ ܕܝܼ̈ܢܹܐ ܐܲܠܵܗܵܝܹ̈ܐ ܢܵܒܼ̈ܗܵܢ ܒܪܸ̈ܥܝܵܢܹܐ ܐ̄ܢܵܫܵܝܹ̈ܐ . ܒܗܵܕܹܐ ܠܵܐ ܫܲܘܝܘܼܬܼܵܐ ܕܤܝܼܡܵܐ ܒܲܡܨܲܥܬܼܵܐ : ܢܛܝܼܪ ܠܹܗ ܠܥܵܠܡܵܐ ܐܲܠܦܹ̈ܐ ܕܲܫ̈ܢܲܝܵܐ . ܗܵܕܹܐ ܠܵܐ ܫܲܘܝܘܼܬܼܵܐ : ܪܲܒܲܬܼ ܡܥܲܕܪܵܐ ܠܫܘܼܚܠܵܦ ܕܘܼܒܵܪܹ̈ܐ ܕܐܘܼܪܚܵܐ ܕܡܵܝܘܿܬܼܘܼܬܼܵܐ . ܘܗܵܝ̇ ܕܡ̣ܢ ܟܠ ܪܲܒܵܐ : ܠܘܵܬܼ ܬܹܐܘܿܪܝܼܵܐ ܕܕܼܝܼ̈ܢܹܐ : ܡܵܘܠܕܲܝ̈ ܡܲܤܒܿܪ̈ܵܢܘܵܬܼܵܐ ܕܥܲܠ ܐܲܠܵܗܵܐ . ܠܸܒܵܘ̈ܬܼܵܐ ܤܲܓܝܼ̈ܐܹܐ : ܡܵܐ ܕܥܲܠ̣ ܠܓܼܵܘܗܘܿܢ ܬܘܼܟܼܠܵܢܵܐ : ܐܲܝܟܼ ܐ̄ܢܵܫ ܕܲܢܤܲܒܼ ܤܲܡܵܐ ܕܡܵܘܬܵܐ . ܐܵܦ ܠܲܒܼܢܲܝ̈ܵܐ ܚܲܬܝܼ̈ܬܹܐ ܘܫܲܪܝܼܪܹ̈ܐ : ܒܲܥܤܲܪ ܡܢ̈ܵܘܵܬܼܵܐ ܕܚܘܼܒܵܐ ܕܐܝܼܬܼ ܠܗܘܿܢ : ܚܲܡܸܫ ܡܢ̈ܵܘܵܢ ܕܸܚܠܬܼܵܐ ܡܚܲܠܛܵܐ ܒܗܹܝܢ . ܠܵܐ ܤܵܦܹ̇ܩ ܟܝܵܢܵܐ ܡܸܨܛܲܠܝܵܢܵܐ : ܠܫܘܼܡܠܵܝܹܗ ܕܲܫܪܵܪܵܐ ܐܲܠܵܗܵܝܵܐ ܠܡܸܤܲܒܼ ܗܵܪܟܵܐ : ܐܵܘ ܠܡܸܕܲܥ ܠܟܼܠܹܗ ܨܸܒܼܝܵܢܵܐ ܐܲܠܵܗܵܝܵܐ : ܕܲܩܢܸܐ ܠܹܗ ܠܘܵܬܼ ܓܸܢܤܵܐ ܕܲܡܠܝܼ̈ܠܹܐ : ܐܵܦܠܵܐ ܐܲܝܟܼ ܦܵܘܠܘܿܣ ܘܕܲܐܟܼܘܵܬܹܗ . ܥܕܲܡܵܐ ܕܡܸܨܛܲܠܝܵܢܘܼܬܼܵܐ ܬܸܬܿܪܝܼܡ ܡ̣ܢ  pb. 193  ܡܨܲܥܬܼܵܐ : ܕܠܵܐ ܢܸܨܛܠܸܐ ܟܝܵܢܵܐ ܒܡܲܪܓܫܵܢܘܼܬܼܵܐ ܕܗܵܕܹܐ ܀ ܡܵܢܲܐ ܗ̣̄ܝ : ܫܲܘܝܘܼܬܼܵܐ ܘܠܵܐ ܫܲܘܝܘܼܬܼܵܐ ؟ ܠܵܐ ܫܲܘܝܘܼܬܼܵܐ ܕܬܹܐܘܿܪܝܼܵܐ : ܕܡ̣ܢ ܚܕܼܵܐ ܢܲܦܫܵܐ ܡܫܲܠܦܵܐܝܼܬܼ ܘܠܵܐ ܕܵܡܝܵܐܝܼܬܼ : ܠܵܐ ܡܸܬܿܕܲܪܟܵܢܘܼܬܼܵܐ ܕܬܲܪܥܝܼܬܹܗ ܡܬܼܘܿܡܵܝܬܼܵܐ ܕܐܲܠܵܗܵܐ . ܫܲܘܝܘܼܬܼܵܐ ܕܹܝܢ : ܡܸܬܼܓܲܠܝܵܢܘܼܬܹܗ ܕܲܫܪܵܪܵܐ . ܘܐܸܢ ܢܩܲܒܸܠ ܬܢܵܢ ܟܝܵܢܵܐ ܡܸܨܛܲܠܝܵܢܵܐ ܫܪܵܪܵܐ ܚܲܬܝܼܬܼܵܐ : ܡܵܐܹ̇ܬܼ ܠܹܗ ܡ̣ܢ ܚܹܐܦܹ̈ܐ ܕܡܸܨܛܲܠܝܵܢܘܼܬܼܵܐ . ܗܵܝ̇ ܕܐܘܿ ܥܘܼܡܩܵܐ ܕܥܘܼܬܼܪܵܐ : ܘܕܼܝܼܢܵܘ̈ܗܝ ܠܲܡ ܠܵܐ ܡܸܬܼܒܿܨܹܝܢ . ܘܡܲܢ̣ܘܼ ܝܑܼܕܲܥ̣ ܪܸܥܝܵܢܹܗ ܕܡܵܪܝܵܐ : ܘܫܲܪܟܵܐ : ܕܡܸܬܿܕܲܡܪܵܢܵܐܝܼܬܼ ܘܲܒܼܬܸܢ̈ܚܵܬܼܵܐ ܒܵܠ̈ܩܵܢ ܒܪܸܥܝܵܢܵܐ ܒܲܙܒܲܢ ܙܒܲܢ : ܕܡ̣ܢ ܐ̄ܢܵܫ̈ܝܼܢ ܥܲܪܦܸܠܵܐ ܐܸܫܬܲܡܲܗ : ܡ̣ܢ ܗܵܕܹܐ ܠܵܐ ܫܲܘܝܘܼܬܼ ܬܹܐܘܿܪܝܼܵܐ ܘܲܡܫܲܚ̱ܠܦܘܼܬܼ ܡܲܤܒܿܪ̈ܵܢܘܵܬܼܵܐ ܡܸܬܼܝܲܠ̈ܕܵܢ : ܕܥܲܠ ܒܨܵܬܼܵܐ ܠܵܐ ܡܸܬܿܕܲܪܟܵܢܝܼܬܼܵܐ ܕܕܼܝܼ̈ܢܹܐ ܐܲܠܵܗܵܝܹ̈ܐ ܀ ܡܵܐ ܕܐܸܬ̣ܼܵܐ ܕܹܝܢ ܫܘܼܡܠܵܝܹܗ ܕܲܟܼܝܵܢܵܐ ܒܥܵܠܡܵܐ ܠܵܐ ܡܸܨܛܲܠܝܵܢܵܐ : ܠܵܐ ܬܘܼܒܼ ܩܵܢܹ̇ܛ ܟܝܵܢܵܐ ܠܡܸܕܲܥ ܫܪܵܪܹܗ ܕܐܲܠܵܗܵܐ : ܕܕܲܡ ܢܸܨܛܠܸܐ ܠܤܸܡܵܠܵܐ ܡܸܛܠ ܬܘܼܟܼܠܵܢܵܐ . ܬܘܼܟܼܠܵܢܵܐ ܒܲܤܝܘܼܬܼܵܐ ܡܵܘܠܸܕܼ : ܘܐܲܫܝܼܕܼܘܼܬܼܵܐ ܕܬܲܪܥܝܼܬܼܵܐ . ܕܸܚܠܬܼܵܐ ܡ̇ܢ : ܡܥܵܕܼܵܐ ܡܚܲܝܨܵܐ ܠܡܸܨܛܲܠܝܵܢܘܼܬܼܵܐ : ܕܬܸܗܘܸܐ ܡܦܲܓܿܕܼܵܐ . ܠܵܗ̇ ܠܗܵܕܹܐ ܡܸܫܟܲܚ ܐܲܢ̄ܬܿ ܒܢܲܦܫܵܟܼ : ܒܬܹܐܘܿܪܝܼܵܐ ܕܫܘܼܚܠܵܦܵܐ ܕܕܝܼ̈ܢܹܐ ܘܲܕܼܥܵܠܡܹ̈ܐ : ܘܠܵܐ ܫܲܘܝܘܼܬܼ ܕܘܼܒܵܪܹ̈ܐ ܘܫܘܼܚܠܵܦ ܦܘܼܪ̈ܥܵܢܹܐ ܕܲܠܘܵܬܼܗܘܿܢ ܡܸܬܼܦܲܪܢܤܝܼܢ ܘܐܵܦ ܡܸܟܵܐ : ܘܟܹܐܢܘܼܬܼܵܐ ܕܲܡܚܵܘܝܵܐ ܢܲܦܫܵܗ̇ ܒܲܙܒܲܢ ܙܒܲܢ : ܘܡܸܛܠ ܡܲܓܿܪܲܬܼ ܪܘܼܚܵܐ ܡܸܬܿܬܲܟܼܤܵܐ : ܘܲܒܼܬܹܐܘܿܪܝܼܵܐ ܕܙܲܕܝܼ̈ܩܹܐ ܘܲܕܼܚܲܛܵܝܹ̈ܐ :  pb. 194  ܘܤܲܩܘܼܒܼܠܵܝܘܼܬܼ ܦܸܓܼܥܹ̈ܐ ܠܵܐ ܕܵܡܝܵܝܹ̈ܐ : ܕܲܠܘܵܬܼ ܦܲܪ̈ܨܘܿܦܹܐ ܗܵܠܹܝܢ ܕܲܠܩܘܼ̈ܒܼܠܵܝܹܐ ܡܦܲܪܢܤܵܢܵܐܝܼܬܼ . ܟܲܕܼ ܒܗܵܠܹܝܢ ܬܵܐܲܪ ܡܲܕܥܵܐ : ܙܵܘܥܵܐ ܫܵܪܹܐ ܥܲܠ ܟ̱ܠܵܗ̇ ܢܲܦܫܵܐ . ܘܡܸܬܼܝܲܠܕܵܐ ܒܵܗ̇ ܡܸܟܵܐ : ܒܨܵܬܼܵܐ ܕܚܘܼ̈ܫܵܒܹܐ ܘܡܸܠܹ̈ܐ ܘܤܘܼܥܪ̈ܵܢܹܐ : ܘܲܤܝܵܡ ܬܚܘܼ̈ܡܹܐ ܚܪ̈ܝܼܩܹܐ ܕܟܹܐܢܘܼܬܼܵܐ ܐܲܠܵܗܵܝܵܐ ܀ ܡܵܐ ܕܹܝܢ ܕܡ̣ܢ ܗܵܠܹܝܢ ܢܸܬܼܩܦܸܣ : ܘܲܠܘܵܬܼܵܗ̇ ܕܐܝܼܬܼܘܼܬܼܵܐ ܝܑܼܚܝܼܕܵܐܝܼܬܼ ܢܸܬܼܥܲܠܸܐ ܡܲܕܥܵܐ : ܒܝܲܕܼ ܚܵܘܪܵܐ ܕܗܵܠܹܝܢ ܕܲܟܼܝܵܢܵܐ ܗܵܘ̇ ܛܵܒܼܵܐ ܘܲܩܢܸܐ ܝܑܼܕܲܥܬܼܵܐ ܡܬܼܘܿܡܵܝܬܼܵܐ : ܕܩܲܕܝܼܡܵܐ ܠܲܗܘܵܝܵܐ ܕܟܼܠ : ܘܲܕܼܫܲܪܟܵܐ ܕܗܵܠܹܝܢ ܕܝܼܠܹܗ : ܡܸܚܕܼܵܐ ܡܸܫܬܲܕܼܝܵܐ ܠܵܗ̇ ܕܸܚܠ̱ܬܼܵܐ ܠܒܲܪ : ܘܲܒܼܬܼܘܼܟܼܠܵܢܵܐ ܡܸܤܬܿܡܸܟܼ ܪܸܥܝܵܢܵܐ . ܟܲܕܼ ܕܹܝܢ ܬܘܼܒܼ ܡ̣ܢ ܬܲܡܵܢ ܢܸܬܿܬܲܚܬܸܐ ܘܲܠܘܵܬܼ ܥܵܠܡܹ̈ܐ ܘܦܘܼܪ̈ܫܵܢܲܝܗܘܿܢ ܢܸܬܼܦܪܸܣ ܡܲܕܥܵܐ : ܡܸܟܵܐ ܥܵܪܹܩ ܗܵܢܵܐ : ܘܲܠܕܼܚ̱ܠܬܼܵܐ ܝܵܗܹ̇ܒܼ ܐܲܬܼܪܵܐ . ܒܕܵܐܦ ܗ̤ܝ ܒܛܝܼܠܘܼܬܼܵܐ : ܕܒܼܵܗ̇ ܟܲܕܼ ܒܵܗ̇ ܒܬܹܐܘܿܪܝܼܵܐ ܕܲܫܪܵܪܵܐ ܢܸܫܬܿܒܸܩ ܡܲܕܥܵܐ ܟܠܫܵܥ : ܠܵܐ ܡܸܬܛܦܝܼܤܵܐ . ܘܒܲܕܼܓܼܘܿܢ ܒܲܙܒܲܢ ܙܒܲܢ ܡܪܝܼܡܵܐ ܡ̣ܢ ܠܸܒܵܐ ܠܗܵܘ̇ ܚܲܝܠܵܐ ܕܬܼܘܼܟܼܠܵܢܵܐ ܕܡ̣ܢ ܬܹܐܘܿܪܝܼܵܐ ܚܲܬܝܼܬܬܵܐ ܐܸܬܿܬܿܙܝܼܥ : ܘܫܵܒܼܩܵܐ ܠܹܗ ܕܢܸܬܿܛܲܪܲܦ ܬܘܼܒܼ ܒܡܲܤܒܿܪ̈ܵܢܘܵܬܼܵܐ ܕܲܙܢܝܼ̈ܢ ܙܢܝܼ̈ܢ . ܐܲܝܟܼ ܕܠܵܐ ܢܦܘܼܫ ܡ̣ܢ ܕܲܢܕܼܘܼܢ ܐܲܡܝܼܢܵܐܝܼܬܼ ܚܲܬܝܼܬܼܘܼܬܼܵܐ ܕܚܘܼܫܵܒܼܵܘ̈ܗܝ ܘܲܕܼܤܘܼܥܪ̈ܵܢܵܘܗܝ : ܘܲܕܢܸܩܢܸܐ ܙܗܝܼܪܘܼܬܼܵܐ . ܒܲܕܼܠܵܐ ܝܵܕܲܥ̇ ܐܲܝܟܲܢ ܦܵܓܲܥ ܒܕܼܝܼܢܹܗ ܕܐܲܠܵܗܵܐ : ܕܠܹܗ ܫܘܼܒܼܚܵܐ ܠܥܵܠܲܡ ܥܵܠܡܝܼܢ . ܐܵܡܹܝܢ .