ܕܝܬܩܐ ܕܐܒܘܢ ܐܕܡ ܕܝܬܩܐ ܕܐܒܘܢ ܐܕܡ ܕܝܬܩܐ ܕܐܒܘܢ ܐܕܡ ܫܥܬܐ ܩܕܡܝܬܐ ܕܠܠܝܐ : ܬܘܕܝܬܐ ܕܫ̈ܐܕܐ . ܘܒܗܝ ܫܥܬܐ ܠܐ ܣܪܚܝܢ ܘܠܐ ܡܟܝܢ ܡܕܡ ܠܐ̱ܢܫܐ ܀ ܫܥܬܐ ܕܬܪ̈ܬܝܢ : ܬܘܕܝܬܐ ܕܝܘ̈ܢܐ ܀ ܫܥܬܐ ܕܬܠܬ : ܬܘܕܝܬܐ ܕܢܘ̈ܢܐ ܘܕܢܘܪܐ ܘܟܠܗܘܢ ܬܗܘܡ̈ܐ ܬܚܬܝ̈ܐ ܀ ܀܀܀ ܫܥܬܐ ܕܐܪܒܥ : ܩܘܕܫܐ ܕܣܪ̈ܦܐ . ܗܟܢܐ ܫܡܥ ܗ̱ܘܝܬ : ܥܕܠܐ ܐܚܛܐ : ܩܠ ܓܦܝ̈ܗܘܢ ܒܦܪܕܝܣܐ : ܟܕ ܢܩܫܝܢ ܕܝܢ ܣܪܗܦܐ ܒܩܠܐ ܕܩܘܕܫܝ̈ܗܘܢ ܘܡܢ ܕܥܒܪܬ ܥܠ ܢܡܘܣܐ ܠܐ ܫܡܥܬ ܗܘ ܩܠܐ ܀ ܫܥܬܐ ܕܚܡܫ : ܬܘܕܝܬܐ ܕܡܝ̈ܐ ܕܠܥܠ ܡܢ ܫܡܝܐ . ܗܟܢܐ ܫܡܥ ܗ̱ܘܝܬ ܐܢܐ ܘܡܠܐܟ̈ܐ ܩܠܐ ܕܓܠ̱̈ܠܐ ܬܩܝܦ̈ܐ ܕܡܪܗܒ ܗ̱ܘܐ ܠܗܘܢ ܪܡܙܐ ܕܢܬܠܘܢ ܫܘܒܚܐ ܠܒܪܘܝܐ ܀ ܫܥܬܐ ܕܫܬ : ܪܘܟܒܐ ܕܥܢܢ̈ܐ ܘܕܚܠܬܐ ܪܒܬܐ ܕܗܘܝܐ ܒܦܠܓܗ ܕܠܠܝܐ ܀ ܫܥܬܐ ܕܫܒܥ : ܚܙܝܐ ܕܝܠܗܘܢ ܀܀܀ ܕܚܝ̈ܠܘܬܐ . ܡܐ ܕܕܡܟܝܢ ܡܝ̈ܐ . ܘܒܗܝ ܫܥܬܐ ܡܬܚܛܦܝܢ ܡܝ̈ܐ ܘܚܠܛ ܒܗܘܢ ܟܗܢܐ ܕܐܠܗܐ ܡܫܚܐ ܕܩܘܕܫܐ ܘܡܫܚ ܠܐܝܠܝܢ ܕܐܠܝܨܝܢ ܘܢܝܚܝܢ ܀ ܫܥܬܐ ܕܬܡܢܐ : ܡܦ̈ܩܢܘܬܐ ܕܥܣܒܐ ܕܐܪܥܐ ܡܐ ܕܢܚܬ ܛܠܐ ܡܢ ܫܡܝܐ ܀ ܫܥܬܐ ܕܬܫܥ : ܬܘܕܝܬܐ ܕܟܪ̈ܘܒܐ ܀ ܫܥܬܐ ܕܥܣܪ : ܬܘܕܝܬܐ ܕܒܢܝ̈ܢܫܐ . ܘܦܬܚ ܬܪܥܐ ܕܫܡܝܐ ܕܥܐܠ̈ܢ ܨܠܘ̈ܬܐ ܕܟܠ ܕܚܝ ܘܣ̈ܓܕܢ ܘܢܦ̈ܩܢ . ܘܒܗܝ ܫܥܬܐ ܟܠܡܕܡ ܕܢܫܐܠ ܐ̱ܢܫ ܡܢ ܐܠܗܐ ܡܬܝܗܒ ܠܗ ܡܐ ܕܢܩܫ ܓܦܐ ܕܣܪܗܦܐ ܘܕܬܪ̈ܢܓܠܐ ܀ ܫܥܬܐ ܕܚܕܥܣܪ̈ܐ : ܚܕܘܬܐ ܒܟܠܗ ܐܪܥܐ ܡܐ ܕܣܠܩ ܫܡܫܐ ܡܢ ܦܪܕܝܣܐ ܘܕܢܚ ܥܠ ܒܪ̈ܝܬܐ ܀ ܀܀܀ ܫܥܬܐ ܕܬܪܬܥܣܪ̈ܐ : ܣܘܟܝܐ ܕܒܣܡ̈ܐ ܘܫܬܩܐ ܕܪܡܐ ܥܠ ܟܠܗܘܢ ܣܕܪ̈ܐ ܕܢܘܪܐ ܘܕܪܘܚܐ ܥܕܡܐ ܕܣܝܡܝܢ ܟܠܗܘܢ ܟܗ̈ܢܐ ܒܣ̈ܡܐ ܠܐܠܗܘܬܐ . ܘܗܝܕܝܢ ܟܠܗܘܢ ܚܝ̈ܠܘܬܐ ܕܫܡܝ̈ܢܐ ܡܫܬܪܝܢ ܀ ܫܠܡ ܫ̈ܥܐ ܕܠܠܝܐ ܀ ܬܘܒ ܫ̈ܥܐ ܕܐܝܡܡܐ ܀ ܫܥܬܐ ܩܕܡܝܬܐ ܕܐܝܡܡܐ : ܒܥܘܬܐ ܕܫܡ̈ܝܢܐ ܀ ܫܥܬܐ ܕܬܪ̈ܬܝܢ : ܨܠܘܬܐ ܕܡܠܐܟ̈ܐ ܀ ܫܥܬܐ ܕܬܠܬ : ܬܘܕܝܬܐ ܕܦܪܚܬܐ ܀ ܫܥܬܐ ܕܐܪܒܥ : ܬܘܕܝܬܐ ܕܚܝ̈ܘܬܐ ܀ ܫܥܬܐ ܕܚܡܫ : ܬܘܕܝܬܐ ܕܠܥܠ ܡܢ ܫܡܝܐ ܀ ܫܥܬܐ ܕܫܬ : ܬܘܕܝܬܐ ܕܟܪ̈ܘܒܐ ܕܡܦܝܣܝܢ ܥܠ ܥܘܠܐ ܕܐ̱ܢܫܘܬܢ ܀ ܫܥܬܐ ܕܫܒܥ : ܡܥܠܐ ܘܡܦܩܐ ܕܠܘ ܐܠܗܐ ܕܥܐܠ̈ܢ ܨܠܘܗܬܐ ܕܟܠ ܕܚܝ ܘܣ̈ܓܕܢ ܘܢܦ̈ܩܢ ܀ ܫܥܬܐ ܕܬܡܢ : ܬܘܕܝܬܐ ܕܢܘܪܐ ܘܕܡܝ̈ܐ ܀ ܫܥܬܐ ܕܬܫܥ : ܬܟܫܦܬܐ ܕܡܠܐܟ̈ܐ ܀܀܀ ܗܠܝܢ ܕܩܝܡܝܢ ܩܕܡ ܟܘܪܣܝܐ ܕܪܒܘܬܐ ܀ ܫܥܬܐ ܕܥܣܪ : ܣܥܘܪܘܬܐ ܕܡܝ̈ܐ ܕܢܚܬܐ ܪܘܚܐ ܘܡܪܚܦܐ ܥܠ ܡܝ̈ܐ ܘܥܠ ܡܒ̈ܘܥܐ . ܘܐܠܘ ܪܘܚܗ ܕܡܪܝܐ ܕܢܚܬܐ ܗ̱ܘܬ ܘܡܪܚܦܐ ܥܠ ܡܝ̈ܐ ܘܥܠ ܡܒܘܥܐ : ܡܣܬܪܚܝܢ ܗ̱ܘܘ ܒܢܝ̈ܢܫܐ . ܘܟܠ ܕܚܙܝܢ ܗ̱ܘܘ ܫܐܕ̈ܐ ܣܪܚܝܢ ܗ̱ܘܘ ܠܗܘܢ . ܘܒܗܝ ܫܥܬܐ ܡܬܚܛܦܝܢ ܡܝ̈ܐ ܘܚܠܛ ܒܗܘܢ ܟܗܢܐ ܕܐܠܗܐ ܡܫܚܐ ܕܩܘܕܫܐ ܘܡܫܚ ܠܐܝܠܝܢ ܕܐܠܝܨܝܢ ܘܡܬܐܣܝܢ ܘܡܬܚܠܡܝܢ ܀ ܫܥܬܐ ܕܚܕܥܣܪ̈ܐ : ܕܝܨܐ ܘܚܕܘܬܐ ܕܙܕܝܩ̈ܐ ܀ ܫܥܬܐ ܕܬܪܬܥܣܪ̈ܐ ܗܝ ܕܪܡܫܐ : ܬܟܫܦܬܐ ܕܒܢܝ̈ܢܫܐ ܠܨܒܝܢܐ ܡܩܒܠܐ ܕܠܘܬ ܐܠܗܐ ܡܪܐ ܟܠ ܀ ܀܀܀ ܡܢ ܟܬܒܐ ܕܙܠ̈ܓܐ . ܡܢ ܕܝܐܬܝܩܝ ܩܕܡܝܬܐ ܕܐܒܘܢ ܐܕܡ . ܒܥܘܕܪܢ ܡܪܢ ܕܝܐܬܝܩܝ ܕܐܒܘܢ ܐܕܡ ܡܢ ܐܠܗܐ . ܐܬܟܪܗ ܠܡܡܬ : ܘܩܪܐ ܠܫܝܛ ܒܪܗ ܘܐܡܪ ܠܗ : ܒܪܝ ܐܘܕܥܢܝ ܓܒܘܠܝ ܕܡܢ ܕܚܝܚܐ ܘܝܗ̱ܒܠܝ ܕܐܣܝܡ ܫܡ̈ܗܐ ܠܚܝ̈ܘܬܐ ܕܐܪܥܐ ܘܠܦܪ̈ܚܬܐ ܕܫܡܝ̈ܐ : ܐܦ ܥܠ ܫܥ̈ܐ ܕܐܝܡܡܐ ܘܕܠܠܝܐ ܐܘܕܥܢܝ ܘܓܠܐ ܠܝ ܕܐܝܟܢܐ ܐܝܬܝܗܝܢ ܀ ܫܥ̈ܐ ܕܐܝܡܡܐ ܀ ܫܥܬܐ ܩܕܡܝܬܐ ܕܐܝܡܡܐ : ܒܥܘܬܐ ܕܒܢܝ̈ܢܫܐ ܀ ܫܥܬܐ ܕܬܪ̈ܬܝܢ : ܨܠܘ̈ܬܐ ܕܡܠܐܟ̈ܐ ܀ ܫܥܬܐ ܕܬܠܬܐ : ܬܘܕܝܬܐ ܕܦܪ̈ܚܬܐ ܀ ܫܥܬܐ ܕܐܪܒܥ : ܬܘܕܝܬܐ ܕܪ̈ܚܫܐ ܀ ܀܀܀ ܫܥܬܐ ܕܚܡܫ : ܬܘܕܝܬܐ ܕܟܠܗ ܚܝܘܬܐ ܀ ܫܥܬܐ ܕܫܬ : ܒܥܘܬܐ ܕܟܪ̈ܘܒܐ ܕܡܦܝܣܝܢ ܚܠܦ ܓܢܣܐ ܕܐ̱ܢܫܘܬܢ ܀ ܫܥܬܐ ܕܫܒܥ : ܡܥܠܐ ܘܡܦܩܐ ܕܠܘܬ ܐܠܗܐ ܀ ܫܥܬܐ ܕܬܡܢܝܐ : ܬܘܕܝܬܐ ܕܫܡܝܐ ܘܕܐܪܥܐ ܘܕܢܘܪ̈ܢܐ ܀ ܫܥܬܐ ܕܬܫܥ : ܬܫܒܘܚܬܐ ܕܡܠܐܟ̈ܐ ܕܐܠܗܐ ܗܠܝܢ ܕܩܝܡܝܢ ܩܕܡ ܟܘܪܣܝܐ ܕܐܝܩܪܐ ܀ ܫܥܬܐ ܕܥܣܪ : ܣܘܟܝܐ ܕܡܝ̈ܐ ܕܢܚܬܐ ܪܘܚܐ ܘܡܪܚܦܐ ܥܠ ܡܒ̈ܘܥܐ . ܘܒܗܝ ܫܥܬܐ ܡܬܚܛܦܝܢ ܡܝ̈ܐ ܚܠܛ ܒܗܘܢ ܟܗܢܐ ܡܫܚܐ ܕܩܘܕܫܐ ܘܡܫܚ ܠܐܠܝ̈ܨܐ ܘܠܐܝܠܝܢ ܕܡܬܢܣܝܢ ܡܢ ܪ̈ܘܚܐ ܒܝܫ̈ܬܐ ܘܡܬܚܠܡܝܢ ܀ ܀܀܀ ܫܥܬܐ ܕܚܕܥܣܪ : ܕܝܨܐ ܘܚܕܘܬܐ ܕܙܕܝܩ̈ܐ ܀ ܫܥܬܐ ܕܬܪܥܣܪ : ܬܟܫܦܬܐ ܕܒܢܝ̈ܢܫܐ ܠܨܒܝܢܐ ܡܩܒܠܐ ܩܕܡ ܐܠܗܐ ܀ ܫܠܡ ܫܥ̈ܬܐ ܕܐܝܡܡܐ ܀ ܬܘܒ ܫܥ̈ܬܐ ܕܠܠܝܐ ܀ ܫܥܬܐ ܩܕܡܝܬܐ : ܬܘܕܝܬܐ ܕܫܐܕ̈ܐ . ܕܒܫܥܬܐ ܕܬܘܕ̈ܝܬܗܘܢ ܠܐ ܪܡܝܢ ܘܠܐ ܣܪܚܝܢ ܥܕܡܐ ܕܡܫܬܪܝܢ ܡܢ ܬܘ̈ܕܝܬܗܘܢ ܀ ܫܥܬܐ ܕܬܪ̈ܬܝܢ : ܬܘܕܝܬܐ ܕܢܘ̈ܢܐ ܘܟܠ ܕܡܬܬܙܝܥ ܒܡܝ̈ܐ ܀ ܫܥܬܐ ܕܬܠܬܐ : ܬܘܕܝܬܐ ܕܬܢܝ̈ܢܐ ܘܟܠܗܘܢ ܬܗܘ̈ܡܐ ܕܢܘܪܐ ܘܕܠܬܚܬ ܡܢ ܢܘܪܐ ܕܐܪܥܐ ܀ ܫܥܬܐ ܕܐܪܒܥ : ܩܘܕܫܐ ܕܣܪ̈ܦܐ . ܀܀܀ ܗܟܢܐ ܫܡܥ ܗ̱ܘܝܬ ܐܢܐ ܐܕܡ ܒܦܪܕܝܣܐ ܥܕܠܐ ܐܚܛܐ . ܘܡܢ ܕܚܛܝܬ ܘܥܒܪܬ ܥܠ ܦܘܩܕܢܐ ܠܐ ܫܡܥܬ ܩܠܐ ܗܘ ܟܕ ܢܩܫܝܢ ܣܪܗܦܐ ܓܦ̈ܝܗܘܢ ܒܩܠܐ ܕܩܘܕܫܝ̈ܗܘܢ ܀ ܫܥܬܐ ܕܚܡܫ : ܬܘܕܝܬܐ ܕܡܝ̈ܐ ܕܠܥܠ ܡܢ ܫܡܝܐ . ܗܟܢܐ ܫܡܥ ܗ̱ܘܝܬ ܐܢܐ ܘܡܠܐܟ̈ܐ ܒܓܘ ܦܪܕܝܣܐ ܩ̈ܠܐ ܪ̈ܓܝܓܐ ܬܩ̈ܝܦܐ ܕܡܪܗܒ ܠܗܘܢ ܪܡܙܐ ܕܢܬܠܘܢ ܬܫܒܘܚܬܐ ܠܡܪܝܐ ܒܪܘܝܗܘܢ ܀ ܫܥܬܐ ܕܫܬ : ܥܘܩܒܐ ܕܥܢܢ̈ܐ ܘܕܚܠܬܐ ܪܒܬܐ ܒܦܠܓܘܬ ܠܠܝܐ ܀ ܫܥܬܐ ܕܫܒܥ : ܢܝܚܐ ܕܚܝܘ̈ܬܐ ܕܐܪܥܐ ܘܕܟܠܗܘܢ ܟܝ̈ܢܐ ܡܐ ܕܕܡܟܝܢ ܡܝ̈ܐ ܘܒܗܝ ܫܥܬܐ ܡܬܚܛܦܝܢ ܡܝ̈ܐ ܘܚܠܛ ܒܗܘܢ ܟܗܢܘ ܡܫܚܐ ܕܩܘܕܫܐ ܘܠܐܝܠܝܢ ܕܠܐ ܕܡܟܝܢ ܡܫܚ ܒܗ ܘܕܡܟܝܢ ܘܡܬܬܢܝܚܝܢ ܀ ܀܀܀ ܫܥܬܐ ܕܬܡܢܝܐ : ܬܘܕܝܬܐ ܕܡܦܩܗ ܕܥܣܒܐ ܡܢ ܐܪܥܐ ܀ ܫܥܬܐ ܕܬܫܥ : ܬܘܕܝܬܐ ܕܟܠܗܘܢ ܡܠܐܟ̈ܐ ܕܫܡܝܐ ܘܢܥ̈ܠܢ ܨܠܘ̈ܬܐ ܩܕܡ ܐܠܗܐ ܡܐ ܕܢܩܫ ܓܦܐ ܕܣܪ̈ܦܐ ܘܩܪܐ ܘܬܪܢܓܠܐ ܀ ܫܥܬܐ ܕܥܣܪ : ܦܬܚ ܬܪܥܐ ܕܫܡܝܐ ܕܢܥ̈ܠܢ ܨܠܘ̈ܬܐ ܘܢܣܓܕ̈ܢ . ܘܟܠ ܕܫܐܠ ܒܕܟܝܘܬ ܠܒܐ ܡܬܝܗܒ ܠܗ ܀ ܫܥܬܐ ܕܚܕܥܣܪ : ܚܕܘܬܐ ܕܟܠܡܕܡ : ܡܐ ܕܣܠܩ ܫܡܫܐ ܥܠ ܦܪܕܝܣܗ ܕܡܪܝܐ ܘܕܢܚ ܥܠ ܟܠܗܝܢ ܒܪ̈ܝܬܐ ܀ ܫܥܬܐ ܕܬܪ̈ܥܣܪ : ܣܘܟܝܐ ܘܫܬܩܐ ܪܒܐ ܒܫܡܝܐ ܥܡ ܟܠܗܢ ܣܕܪ̈ܐ ܕܢܘܪܐ ܘܕܪܘܚܐ ܡܐ ܕܣܐܡ ܒܣ̈ܡܐ ܠܐܠܗܐ ܀ ܫܠܡ ܀ ܀܀܀ ܐܡܪ ܐܕܡ ܠܫܝܬ ܒܪܗ : ܫܡܥܬ ܒܪܝ ܕܐܬܐ ܐܠܗܐ ܠܥܠܡܐ ܡܢ ܒܬܪ ܙܒ̈ܢܐ . ܘܡܢ ܒܬܘܠܬܐ ܡܬܒܛܢ ܘܠܒܫ ܦܓܪܐ ܘܡܬܝܠܕ ܐܝܟ ܒܪܢܫܐ ܘܪܒܐ ܐܝܟ ܝܠܘܕܐ . ܘܥܒܕ ܐܬܘ̈ܘܬܐ ܘܬܕܡܪ̈ܬܐ ܥܠ ܐܪܥܐ . ܡܗܠܟ ܥܠ ܓܠ̱̈ܠܐ ܕܝܡܐ . ܟܐܐ ܒܪ̈ܘܚܐ ܘܫܠ̈ܝܢ . ܪܡܙ ܓܠ̈ܠ̱ܐ ܕܝܡܐ . ܟܐܐ ܒܪ̈ܘܚܐ ܘܫܠ̈ܝܢ . ܪܡܙ ܠܓܠ̈ܠܐ ܘܩܝܡܝܢ . ܡܦܬܚ ܣܡܝ̈ܐ . ܡܕܟܐ ܓܪ̈ܒܐ . ܡܫܡܥ ܠܚܪ̈ܫܐ . ܦܐܩ̈ܐ ܡܡܠ̱ܠܝܢ . ܟܦ̈ܝܦܐ ܡܬܪܨ ܡܫܪ̈ܝܐ ܡܚܝܨ . ܠܐܒ̈ܝܕܐ ܀܀܀ ܡܫܟܚ : ܛܪܕ ܠܕܝ̈ܘܐ : ܡܦܩ ܠܫܐܕ̈ܐ . ܡܛܠ ܕܗܘ ܐܡܪ ܗ̱ܘܐ ܠܝ ܒܦܪܕܝܨܐ ܟܕ ܩܛܦܬ ܡܢ ܦܐܪܐ ܕܟܣܐ ܗ̱ܘܐ ܒܗ ܡܘܬܐ : ܐܕܡ ܐܕܡ ܠܐ ܬܕܚܠ . ܨܒܝܬ ܕܬܗܘܐ ܐܠܗܐ : ܐܠܗܐ ܥܒܕ ܐ̱ܢܐ ܠܟ . ܠܘ ܓܝܪ ܗܫܐ : ܐܠܐ ܒܬܪ ܙܒܢܐ ܣܓܝܐܐ ܕܫ̈ܢܝܐ ܠܡܘܬܐ ܡܫܠܡ ܐ̱ܢܐ ܠܟ . ܘܐܟܠܐ ܠܗ ܣܣܐ ܘܪܡܬܐ ܠܓܦܪܟ ܀ ܡܢܝܬ ܘܐܡܪܬ ܠܗ ܥܠ ܡܢܐ ܡܪܝ ؟ ܘܐܡܪ ܠܝ : ܥܠ ܕܫܡܥܬ ܡܠܝ̈ ܚܘܝܐ ܡܐܟܘܠܬܐ ܕܠܚܘܝܐ ܬܗܘܐ ܘܝܠ̈ܕܝܟ . ܘܒܬܪ ܙܒܢܐ ܩܠܝܠ ܗܘܝܢ ܥܠܝܢ ܪ̈ܚܡܐ : ܡܛܠ ܕܒܨܠܡܝ ܐܬܒܪܝܬ : ܘܠܐ ܫܒܩ ܐ̱ܢܐ ܠܟ ܕܬܒܠܐ ܒܫܝܘܠ ܀ ܡܛܠܬܟ ܡܢ ܡܪܝܐ ܒܬܘܠܬܐ ܡܬܝܠܕ ܐ̱ܢܐ : ܡܛܠܬܟ ܡܘܬܐ ܛܥܡ ܐ̱ܢܐ : ܘܠܒܝܬ ܡܝ̈ܬܐ ܥܐܠ ܐ̱ܢܐ . ܡܛܠܬܟ ܫܡܝܐ ܚܕܬܐ ܥܒܕ ܐ̱ܢܐ . ܘܝܠܕܝ̈ܟ ܡܫܠܛ ܐ̱ܢܐ ܒܗܘܢ : ܘܒܬܪ ܬܠܬܐܝܘ̈ܡܝܢ ܕܗܘܐ ܐ̱ܢܐ ܒܓܘ ܩܒܪܐ : ܡܢܚܡ ܀܀܀ ܐ̱ܢܐ ܠܦܓܪܐ ܕܠܒܫܬ ܡܢܟ . ܘܡܘܬܒ ܐ̱ܢܐ ܠܟ ܡܢ ܝܡܝܢܐ ܕܐܠܗܘܬܝ . ܘܥܒܕ ܐ̱ܢܐ ܠܟ ܐܠܗܐ ܕܨܒܝܬ . ܘܢܣܒ ܐ̱ܢܐ ܡܢ ܡܘܗܒܬܐ ܘܡܦܢܐ ܐ̱ܢܐ ܠܟ ܘܠܝܠ̈ܕܝܟ . ܕܐܝܬܘܗ̱ܝ ܟܐܢܘܬܐ ܕܫܡܝܐ ܀ ܫܡܥܬ ܒܪܝ ܫܝܬ ܕܢܐܬܐ ܛܘܦܢܐ ܘܢܫܝܓ ܠܟܠܗ ܐܪܥܐ ܡܛܠ ܒܢ̈ܬ ܩܐܝܢ ܐܚܘܟ .. ܕܡܛܠ ܛܢܢܐ ܕܠܒܘܕܐ ܚܬܟ ܩܛܠܗ ܠܗܒܝܠ ܐܚܘܟ . ܒܗܝ ܕܡܢ ܐܡܟ ܚܘܐ ܐܬܒܪܝܘ ܚ̈ܛܗܐ . ܘܒܬܪ ܛܘܦܢܐ ܢܗܘ̈ܝܢ ܫܢܝ̈ܐ ܠܚܙܘܗ ܕܥܠܡܐ ܫܬܐ ܐܠܦ̈ܝܢ ܕܫܢܝ̈ܐ : ܘܗܝܕܝܢ ܢܗܘܐ ܣܘܦܗ ܀ ܘܐܢܐ ܫܝܬ ܟܬܒܬ ܕܝܬܝܩܐ ܗܕܐ . ܀܀܀ ܘܡܝܬ ܐܒܝ ܘܩܒܪܘܗ̱ܝ ܡܢ ܡܕܢܚܝ̈ ܦܪܕܝܣܐ ܠܘܩܒܠ ܩܪܝܬܐ ܩܕܡܝܬܐ ܕܐܬܒܢܝܬ ܥܠ ܐܪܥܐ : ܕܫܡܗ ܚܢܘܟ . ܘܐܬܠܘܝ ܐܕܡ ܡܢ ܡܠܐܟ̈ܐ ܘܚܝ̈ܠܘܬܐ ܕܫܡܝܐ ܡܛܠ ܕܒܨܠܡܗ ܕܐܠܗܐ ܐܬܒܪܝ . ܘܚܫܟ ܫܡܫܐ ܘܣܗܪܐ ܘܗܘܐ ܥܡܛܢܐ ܫܒܥܐ ܝܘ̈ܡܬܐ . ܘܚܬܡܢܗ ܠܕܝܬܝܩܐ ܘܣܡܢܗ ܒܡܥܪܬ ܓܙ̈ܐ ܥܡ ܩܘܪ̈ܒܢܐ ܕܐܦܩ ܐܕܡ ܡܢ ܦܪܕܝܣܐ : ܕܗܒܐ ܘܡܘܪܐ ܘܠܒܘܢܬܐ . ܘܐܬܝܢ ܒܢܝ̈ ܡܠ̈ܟܐ ܡܓܘܫ̈ܐ ܘܫܩܠܝܢ ܠܗܘܢ ܘܡܝܬܝܢ ܠܗܘܢ ܠܒܪ ܐܠܗܐ ܠܒܝܬ ܠܚܡ ܕܝܗܘܕܐ ܠܡܥܪܬܐ ܀ ܫܠܡܬ ܕܝܬܩܐ ܕܐܒܘܢ ܐܕܡ ܀ ܕܝܠܗ ܕܕܝܬܝܩܐ ܀ ܫܡܥܝܢܝ ܒܪܝ ܫܝܬ ܕܐܠܗܐ ܐܬܐ ܐܝܟ ܕܐܡܪ ܠܝ ܘܐܘܕܥܢܝ ܡܢ ܒܬܪ ܙܒܢܐ ܕܡܬܒܛܢ ܒܒܬܘܠܬܐ : ܘܠܒܫ ܦܓܪܢ ܘܡܬܝܠܕ ܐܝܟ ܒܪܢܫܐ : ܘܪܒܐ ܑܝܟ ܒܢܝ̈ܢ ܘܒܢ̈ܬܢ ܘܥܒܕ ܐܬܘ̈ܬܐ ܘܬܕܡܪ̈ܬܐ : ܘܥܠ ܓܠ̱̈ܠܐ ܕܝܡܐ ܐܝܟ ܕܦ̈ܐ ܕܩܝܣܐ ܡܗܠܟ : ܘܟܐܐ ܒܪ̈ܘܚܐ ܘܫܠ̈ܝܢ ܘܪܡܙ ܠܓܠ̱̈ܠܐ ܘܩܝܡܝܢ . ܘܣܡܝ̈ܐ ܡܦܬܚ : ܘܓܪ̈ܒܐ ܡܕܟܐ ܀܀܀ ܘܠܚܪܗܫܐ ܡܫܡܥ : ܦܐܩ̈ܐ ܡܡܠ̱ܠܝܢ : ܟܦ̈ܝܦܐ ܬܪܨ : ܡܫܪ̈ܝܐ ܡܚܝܨ : ܟܪ̈ܝܗܐ ܡܚܠܡ : ܠܛܥܝ̈ܐ ܡܦܢܐ : ܠܐܒܝܕ̈ܐ ܡܫܟܚ : ܕܝ̈ܘܐ ܛܪܕ ܫܐܕ̈ܐ ܡܦܩ . ܘܡܛܠ ܗܕܐ ܐܘܕܥܢܝ ܒܓܘܗ ܕܦܪܕܝܣܐ ܟܕ ܩܛܦܬ ܦܐܪܐ ܕܟܣܐ ܗ̱ܘܐ ܒܗ ܡܘܬܐ ܘܐܡܪ ܠܝ : ܐܕܡ ܠܐ ܬܕܚܠ . ܐܠܗܐ ܒܥܝܬ ܕܬܗܘܐ : ܐܠܗܐ ܥܒܕ ܐ̱ܢܐ ܠܟ : ܠܘ ܕܝܢ ܗܫܐ ܐܠܐ ܒܬܪ ܢܘܓܪܐ ܕܫܢܝ̈ܐ . ܗܫܐ ܕܝܢ ܡܢ ܦܪܕܝܣܐ ܛܪܕ ܐ̱ܢ ܠܟ ܠܐܪܥܐ ܕܟܘܒ̈ܐ ܡܚܬ ܐ̱ܢܐ ܠܟ . ܚܨܝ̈ܟ ܟܐܦ ܐ̱ܢܐ : ܒܘܪ̈ܟܝܟ ܪܥܠܝܢ ܡܢ ܣܝܒܘܬܐ ܕܡܕܪܟܐ ܠܟ : ܠܡܘܬܐ ܡܫܠܡ ܐ̱ܢܐ ܠܟ : ܦܓܪܟ ܐܟܼܠܐ ܣܣܐ ܘܪܡܬܐ : ܘܡܢ ܒܬܪ ܩܠܝܠ ܓܠܝܢ ܪ̈ܚܡܝ ܥܠܝܟ . ܨܝܕܝܟ ܢܚܬ ܐ̱ܢܐ : ܒܒܪܬܟ ܡܬܒܛܢ ܐ̱ܢܐ : ܦܓܪܟ ܠܒܫ ܐ̱ܢܐ . ܡܛܠܬܟ ܐܕܡ ܝܠܘܕܐ ܗܘܐ ܐ̱ܢܐ . ܡܛܠܬܟ ܐܕܡ ܐܪܒܥܝܢ ܝܘ̈ܡܝܢ ܨܐܡ ܐ̱ܢܐ . ܡܛܠܬܟ ܐܕܡ ܡܥܡܘܕܝܬܐ ܡܩܒܠ ܐ̱ܢܐ . ܡܛܠܬܟ ܐܕܡ ܠܨܠܝܒܐ ܣܠܩ ܐ̱ܢܐ : ܡܛܠܬܟ ܐܕܡ ܨܥܪܐ ܣܒܠ ܐ̱ܢܐ : ܡܛܠܬܟ ܐܕܡ ܒܦܪ̈ܓܠܐ ܡܬܢܓܕ ܐ̱ܢܐ : ܡܛܠܬܟ ܐܕܡ ܚܠܐ ܛܥܡ ܐ̱ܢܐ : ܡܛܠܬܟ ܐܕܡ ܒܨ̈ܨܐ ܡܬܩܒܥ ܐ̱ܢܐ : ܡܛܠܬܟ ܐܕܡ ܒܪܘܡܚܐ ܡܬܕܩܪ ܐ̱ܢܐ : ܡܛܠܬܟ ܐܕܡ ܥܠܝ̈ܐ ܀܀܀ ܡܬܬܙܝܥܝܢ : ܡܛܠܬܟ ܐܕܡ ܫܡܫܥ ܡܚܫܟ ܐ̱ܢܐ : ܡܛܠܬܟ ܐܕܡ ܫܡܝܐ ܡܩܦܠ ܐ̱ܢܐ : ܡܛܠܬܟ ܐܕܡ ܚܝ̈ܠܘܬܐ ܫܓܫ ܐ̱ܢܐ : ܡܛܠܬܟ ܐܕܡ ܩܒܪܐ ܦܬܚ ܐ̱ܢܐ : ܡܛܠܬܟ ܐܕܡ ܐܪܥܐ ܩܦܠ ܐ̱ܢܐ : ܡܛܠܬܟ ܐܕܡ ܫܡܝܐ ܚܕܬܐ ܥܒܕ ܐ̱ܢܐ : ܡܛܠܬܟ ܐܕܡ ܐܪܥܐ ܚܕܬܐ ܒܪܐ ܐ̱ܢܐ ܀ ܘܡܬ ܒܬܪ ܬܠܬܐ ܝܘ̈ܡܝܢ ܕܗܘܐ ܐ̱ܢܐ ܒܩܒܪܐ : ܡܢܚܡ ܐ̱ܢܐ ܠܗ ܠܦܓܪܐ ܕܠܒܫܬ ܡܢܟ : ܘܡܣܩ ܐ̱ܢܐ ܠܗ ܘܣܐܡ ܐ̱ܢܐ ܠܗ ܡܢ ܝܡܝܢܐ ܕܐܠܗܘܬܝ : ܘܥܒܕ ܐ̱ܢܐ ܠܟ ܐܠܗܐ ܐܝܟ ܕܒܥܝܬ ܀ ܘܐܦ ܐܢ̱ܬ ܒܪܝ ܫܝܬ ܛܪ ܦܘܩܕ̈ܢܘܗ̱ܝ ܕܐܠܗܐ ܘܠܐ ܬܒܣܐ ܥܠ ܡܠܘ̈ܗ̱ܝ ܡܛܠ ܕܥܬܝܕ ܗ̱ܘ ܠܡܐܬܐ ܘܡܬܬܚܕ ܡܢ ܒܢܝ̈ܢܫܐ ܥܘ̈ܠܐ ܘܪ̈ܫܝܥܐ ܘܡܬܡܢܐ ܥܡ ܥܒ̈ܕܝ ܥܘܠܐ . ܘܢܣܩ ܠܨܠܝܒܐ ܘܢܬܩܛܠ ܘܢܬܩܒܪ ܘܢܢܚܡܝܘܗ̱ܝ ܠܦܓܪܐ ܕܠܒܫ ܡܢܟ ܘܢܣܝܡܝܘܗ̱ܝ ܡܢ ܝܡܝܢܐ ܀ ܫܡܥܝܢܝ ܒܪܝ ܫܝܬ ܡܛܠ ܕܐܬܐ ܛܘܦܢܐ ܘܡܫܝܓ ܠܟܠܗ ܐܪܥܐ ܡܛܠ ܕܒܝܬ ܩܐܝܢ ܐܚܘܟ ܓܒܪܐ ܒܝܫܐ ܕܩܛܠ ܐܚܘܗ̱ܝ ܡܛܠ ܛܢܢܐ ܕܠܘܒܝܐ ܚܬܗ : ܘܡܢ ܒܬܪ ܛܘܦܢܐ ܗܘ̈ܝܢ ܫܢܝ̈ܐ ܠܚܪܬܗ ܕܥܠܡܐ ܪ̈ܒܘ ܫܒ̈ܘܥܝܢ ܕܫܢܝ̈ܐ ܘܢܗܘܐ ܣܘܦܢܗ ܕܥܠܡܐ . ܘܢܫ̈ܠܡܢ ܀܀܀ ܡܘܫܚ̈ܬܐ . ܘܢܬܦܣ̈ܩܢ ܡܫܬܘ̈ܬܐ ܕܒܪ̈ܝܬܐ ܘܢܘܪܐ ܬܐܟܘܠ ܩܕܡ ܪܡܙܗ ܠܐܪܥܐ : ܕܢܩܕܫܗ ܠܐܪܥܐ ܡܢ ܟܠܗ ܛܘܦܢܐ ܘܗܝܕܝܢ ܢܗܠܟ ܒܗ ܡܪܐ ܡܪ̈ܘܬܐ ܕܐܬܐ ܀ ܘܐܢܐ ܫܝܬ ܡܢ ܕܟܬܒܬ . ܡܝܬ ܐܒܘܢ ܘܠܘܝܘܗ̱ܝ ܟܠܗܘܢ ܡܠܐܟ̈ܐ ܡܛܠ ܕܒܨܠܡܗ ܕܐܠܗܐ ܐܬܒܪܝ . ܘܩܒܪܢܝܗ̱ܝ ܐܢܐ ܘܐܚܝ̈ ܡܢ ܡܕܢܚܗ ܕܦܪܕܝܣܐ ܠܘܩܒܠ ܩܪܝܬܐ ܕܐܬܒܢܝܬ ܥܠ ܐܪܥܐ ܕܫܡܗ ܚܢܘܟ . ܘܚܫܟ ܒܝܬ ܒܟܘ̈ܗ̱ܝ ܕܐܒܘܢ ܐܕܡ ܫܡܫܐ ܘܣܗܪܐ ܫܒܥܐ ܝܘܡ̈ܝܢ ܒܫܡܝܐ . ܘܚܬܡܬܗ ܠܕܝܬܩܐ ܗܕܐ ܐܢܐ ܫܝܬ ܒܪܗ ܕܐܒܘܢ ܐܕܡ ܕܡܢ ܐܠܗܐ ܘܣܡܬܗ ܒܡܥܪܬ ܓܙ̈ܐ ܥܡ ܩܘܪܗܒܢܐ ܕܐܦܩ ܐܒܘܢ ܐܕܡ ܡܢ ܦܪܕܝܣܐ ܕܐܠܗܐ . ܐܝܬܝܗܘܢ ܗܠܝܢ ܕܗܒܐ ܘܡܘܪܐ ܘܠܒܘܢܬܐ . ܗܐ ܐܬܝܢ ܡܓܘܫ̈ܐ ܒܢܝ̈ ܡܠ̈ܟܐ ܘܫܩܠܝܢ ܠܗܘܢ ܠܩܘܪ̈ܒܢܐ ܗܠܝܢ ܘܡܝܬܝܢ ܠܗܘܢ ܠܒܝܬ ܠܚܡ ܕܝܗܘܕܐ ܀ ܕܘܝܕ ܐܒܘܟ ܙܡܝܪ̈ܬܐ ܙܡܪ ܠܟ : ܥܕܠܐ ܬܐܬܐ ܝܚܝܕܝܐ ܐܠܗܐ . ܡܛܠ ܓܝܪ ܕܗܒܐ ܕܐܘܦܝܪ ܙܡܪ ܠܟ ܒܢܒܝܘܬܗ . ܘܗܐ ܒܣܘܥܪ̈ܢܐ ܙܡܝܪܬܟ ܩܡܬ . ܗܐ ܕܗܒܐ ܘܡܘܪܐ ܘܠܒܘܢܬܐ ܟܫܝܢ ܩܘܕܡܝܟ : ܛܠܝܐ ܙܥܘܪܐ : ܀܀܀ ܕܗܒܐ ܠܡܠܟܘܬܟ ܠܒܘܢܬܐ ܠܐܝܬܘܬܟ : ܘܡܘܪܐ ܠܩܒܘܪܬܟ ܀ ܬܘܒ ܕܕܝܬܩܐ ܕܐܒܘܢ ܐܕܡ ܀ ܚܝ̈ܠܘܬܐ ܫܡܝܢ̈ܐ ܕܐܝܟܢܐ ܐܝܬܝܗܘܢ ܘܡܢܐ ܓܝܪ ܐܚܝܕ ܟܠ ܬܓܡܐ ܕܡܢܗܘܢ ܡܢ ܬܫܡܫܬܐ ܘܡܢ ܡܕܒܪܢܘܬܐ ܕܒܗܢܐ ܥܠܡܐ : ܫܡܥ ܚܒܝܒܝ : ܟܕ ܣܕܝܪܝܢ ܠܗܘܢ ܬܓܡܐ ܚܕ ܒܬܪ ܚܒܪܗ ܡܢ ܠܬܚܬ ܘܥܕܡܐ ܕܡܛܝܢ ܠܗܢܘܢ ܕܠܡܪܢ ܝܫܘܥ ܡܫܝܚܐ ܛܥܝܢܝܢ ܘܡܙܝܚܝܢ ܠܗ ܀ ܬܓܡܐ ܓܝܪ ܬܚܬܝܐ ܕܡܠܐܟ̈ܐ ܗܕܐ ܗ̱ܝ ܕܝܢ ܡܕܒܪܢܘܬܐ ܕܐܬܓܠܝܬ ܠܗ ܡܢ ܐܠܗܐ ܕܥܠ ܚܕ ܚܕ ܡܢ ܒܢܝ̈ܢܫܐ ܕܡܢܛܪܝܢ ܠܗܘܢ ܕܟܠ ܚܕ ܡܢ ܒܢܝ̈ ܐܢܫܐ ܕܐܝܬ ܒܥܠܡܐ : ܚܕ ܡܠܐܟܐ ܢܠܘܐ ܠܗ ܠܡܢܛܪܢܘܬܗ ܡܢ ܗܢܐ ܬܓܡܐ ܬܚܬܝܐ . ܘܗܕܐ ܓܝܪ ܬܫܡܫܬܗ ܀ ܬܓܡܐ ܕܝܢ ܕܬܪܝܢ ܘܐܝܬܘܗ̱ܝ ܪ̈ܒܝ ܡ̈ܠܐܟܐ : ܗܕܐ ܗ̱ܝ ܬܫܡܫܬܐ ܕܠܒܝܟܝܢ ܟܠ ܡܢ ܡܕܒܪܢܘܬܐ ܕܐܠܗܐ : ܟܠ ܡܕܡ ܕܐܝܬ ܒܒܪܝܬܐ ܗܕܐ : ܐܢ ܚ̈ܝܠܘܬܐ ܘܐܢ ܒܥܝܪܐ : ܀܀܀ ܦܪܚܬܐ ܘܐܢ ܪ̈ܚܫܐ : ܘܐܢ ܢܘ̈ܢܐ ܘܐܝܟ ܕܒܦܣ̈ܝܩܬܐ ܘܣܟ ܠܡܐܡܪ : ܟܠ ܡܐ ܕܐܝܬ ܒܒܪܝܬܐ ܗܕܐ : ܣܛܪ ܡܢ ܒܢܝ̈ܢܫܐ ܕܡܚܘܝܢ ܥܠܘܗ̱ܝ ܒܛܝܠܘܬܐ ܘܡܕܒܪܝܢ ܠܗ ܀ ܬܓܡܐ ܕܝܢ ܕܬܠܬܐ ܕܐܝܬܘܗ̱ܝ ܐܪ̈ܟܘܣ : ܗܕܐ ܗ̱ܝ ܬܫܡܫܬܗ : ܕܡܙܝܥܝܢ ܠܐܐܪ : ܕܣܠܩܐ ܥܢܢܐ ܡܢ ܣܘܦܝ̈ܗ ܕܐܪܥܐ ܐܝܟ ܡܠܬ ܢܒܝܐ ܕܘܝܕ ܘܢܚܬ ܡܛܪܐ ܥܠ ܐܪܥܐ . ܘܟܠܗܘܢ ܓܝܪ ܫܘܚܠܦܘ̈ܗ̱ܝ ܕܐܐܪ ܗܘ ܡܙܝܥ ܠܗܘܢ : ܟܕ ܒܙܒܢ ܠܡܛܪܐ ܘܒܙܒܢ ܠܒܠܓܐ ܘܒܙܒܢ ܠܒܪܕܐ ܘܒܙܒܢ ܠܥܦܪܐ ܘܒܙܒܢ ܠܕܡܐ . ܘܗܘ ܓܝܪ ܡܫܚܠܦ ܠܗܘܢ : ܘܕܝܠܗ ܐܢܘܢ ܓܝܪ ܪ̈ܥܡܐ ܘܢܘܪܐ ܕܒܪ̈ܩܐ ܀ ܬܓܡܐ ܓܝܪ ܕܐܪܒܥܐ ܕܐܝܬܘܗ̱ܝ ܫܘܠܛܢܐ : ܗܕܐ ܗ̱ ܬܫܡܬܗ : ܡܕܒܪܢܘܬܐ ܕܢܗܝܪ̈ܐ : ܕܫܡܫܐ ܘܣܗܪܐ ܘܟܘ̈ܟܒܐ ܀ ܬܓܡܐ ܕܝܢ ܕܚܡܫܐ ܕܐܝܬܘܗ̱ܝ ܚܝ̈ܠܐ ܗܕܐ ܗܝ̱ ܬܫܡܫܬܗ : ܕܢܬܟܠܘܢ ܠܫܐܕ̈ܐ ܕܠܐ ܢܘܒܕܘܢ ܠܒܪܝܬܗ ܕܐܠܗܐ : ܡܛܠ ܚܣܡܗܘܢ ܕܠܘܬ ܒܢܝ̈ܢܫܐ . ܒܗܝ ܕܐܠܘ ܓܝܪ ܡܫܬܒܩ ܗ̱ܘܐ ܟܝܢܐ ܠܝܛܐ ܕܫܐܕ̈ܐ ܕܢܫܡܠܐ ܪܓܬܐ ܕܨܒܝܢܗ ܒܚܕܐ ܫܥܐ ܘܥܕܢܐ ܡܗܦܟܝܢ ܗ̱ܘܘ ܠܗ ܠܒܪܝܬܐ ܟܠܗ . ܐܠܐ ܩܐܡ ܠܗܘܢ ܚܝܠܐ ܐܠܗܝܐ : ܒܗܝ ܕܣܡ ܥܠܝܗܘܢ ܓܝܪ ܢܛܘܪܐ ܕܠܐ ܢܫܠܡܘܢ ܪܓܬܐ ܕܨܒܝܢܗܘܢ ܒܥܒܕܐ ܀ ܀܀܀ ܬܓܡܐ ܕܝܢ ܕܫܬܐ ܕܐܝܬܘܗ̱ܝ ܡܪ̈ܘܬܐ : ܗܕܐ ܗ̱ܝ ܬܫܡܫܬܗ ܗܢܘܢ ܕܫܠܝܛܝܢ ܥܠ ܡܠ̈ܛܘܬܐ ܘܒܐܝܕܝ̈ܗܘܢ ܗܘܝܐ ܙܟܘܬܐ ܘܚܝܒܘܬܐ ܒܩܪ̈ܒܐ . ܘܡܬܝܕܥܐ ܕܝܢ ܗܕܐ ܕܗܟܢܐ ܓܝܪ ܐܝܬܝܗ ܡܢ ܠܘܬ ܡܠܟܐ ܐܬܘܪܝܐ . ܟܕ ܕܝܢ ܣܠܩ ܥܠ ܠܐܘܪܫܠܡ : ܢܚܬ ܡܠܐܟܐ ܘܒܙܗ ܠܡܫܪܝܬܗ ܕܥܘܠܐ ܘܡܝܬܘ ܠܗܘܢ ܒܚܕ ܥܕܢܐ ܡܐܐ ܘܬܡܢܝܢ ܘܚܡܫܐ ܐܠ̈ܦܝܢ . ܘܬܘܒ ܕܝܢ ܐܦ ܛܘܒܢܐ ܙܟܪܝܐ ܚܙܐ ܡܠܐܟܐ ܒܕܡܘܬ ܓܒܪܐ ܕܪܟܝܒ ܥܠ ܣܘܣܝܐ ܣܘܡܩܐ ܕܩܐܡ ܒܝܢܬ ܐܝܠܢ̈ܐ ܕܡܛܠܐ : ܘܒܬܪܗ ܪ̈ܟܫܐ ܚܘܪ̈ܐ ܘܣܘ̈ܡܩܐ ܘܢܝ̈ܙܟܐ ܒܐܝܕܝ̈ܗܘܢ . ܘܐܦ ܝܗ̱ܘܕܐ ܡܩܒܝ ܚܙܐ ܡܠܐܟܐ ܟܕ ܪܟܝܒ ܥܠ ܣܘܣܝܐ ܣܘܡܩܐ ܕܚܙܝܩ ܟܠܗ ܡܐܢ̈ܐ ܕܕܗܒܐ . ܚܙܬܗ ܡܫܪܝܬܗ ܕܐܢܛܝܟܘܣ ܥܘܠܐ ܘܥܪܩܬ ܠܗ ܡܢ ܩܕܡܘܗ̱ܝ . ܘܟܠ ܐܝܟܢܐ ܕܗܘܝܐ ܙܟܘܬܐ ܘܚܝܒܘܬܐ ܗܢܘܢ ܥܒܕܝܢ ܠܗ ܒܪܡܙܗ ܕܐܠܗܐ ܚܝܐ : ܕܦܩܕ ܠܗܘܢ ܒܫܥܬܐ ܕܩܪܒܐ ܀ ܗܠܝܢ ܬܓܡ̈ܐ ܐ̱ܚܪ̈ܝܐ ܕܡܘ̈ܬܒܐ ܘܕܣܪ̈ܦܐ ܘܕܟܪ̈ܘܒܐ : ܗܠܝܢ ܕܩܕܡ ܪܒܘܬܗ ܕܡܪܢ ܝܫܘܥ ܡܫܝܚܐ ܩܡܝܢ ܘܡܫܡܫܝܢ ܠܟܘܪܣܝܐ ܕܐܝܩܪܗ ܡܙܝܚܝܢ ܟܠܫ ܒܩܘܫܝܗܗܘܢ . ܟܪ̈ܘܒܐ ܕܝܢ ܠܟܘܪܣܝܗ ܓܝܪ ܛܥܝܢܝܢ ܘܡܝܩܪܝܢ ܘܛܒ̈ܥܐ ܐܚܝܕܝܢ . ܣܪ̈ܦܐ ܕܝܢ ܠܩܝܛܘܢܗ ܀܀܀ ܕܡܪܢ ܡܫܡܫܝܢ . ܡܘ̈ܬܒܐ ܕܝܢ ܬܪܥܐ ܕܩܕܘܫ ܩܘܕ̈ܫܐ ܐܚܝܕܝܢ . ܘܗܕܐ ܗ̱ܝ ܒܫܪܪܐ ܦܘܪܫ ܬܫܡ̈ܫܬܐ ܕܡܕܒܪܢܘܬܐ ܕܡܠܐܟ̈ܐ ܕܒܗܢܐ ܥܠܡܐ ܀ ܫܡܠ ܒܚܝܠ ܥܘܕܪܢܗ ܕܡܪܢ ܠܡܟܬܒ ܕܝܬܩܐ ܕܐܒܘܢ ܐܕܡ ܀ ܀܀܀ ܫܥܬܐ ܩܕܡܝܬܐ ܕܠܠܝܐ : ܬܘܕܝܬܐ ܕܫ̈ܐܕܐ . ܘܒܗܝ ܫܥܬܐ ܠܐ ܣܪܚܝܢ ܘܠܐ ܡܟܝܢ ܡܕܡ ܠܐ̱ܢܫܐ ܀ ܫܥܬܐ ܕܬܪ̈ܬܝܢ : ܬܘܕܝܬܐ ܕܝܘ̈ܢܐ ܀ ܫܥܬܐ ܕܬܠܬ : ܬܘܕܝܬܐ ܕܢܘ̈ܢܐ ܘܕܢܘܪܐ ܘܟܠܗܘܢ ܬܗܘܡ̈ܐ ܬܚܬܝ̈ܐ ܀ ܀܀܀ ܫܥܬܐ ܕܐܪܒܥ : ܩܘܕܫܐ ܕܣܪ̈ܦܐ . ܗܟܢܐ ܫܡܥ ܗ̱ܘܝܬ : ܥܕܠܐ ܐܚܛܐ : ܩܠ ܓܦܝ̈ܗܘܢ ܒܦܪܕܝܣܐ : ܟܕ ܢܩܫܝܢ ܕܝܢ ܣܪܗܦܐ ܒܩܠܐ ܕܩܘܕܫܝ̈ܗܘܢ ܘܡܢ ܕܥܒܪܬ ܥܠ ܢܡܘܣܐ ܠܐ ܫܡܥܬ ܗܘ ܩܠܐ ܀ ܫܥܬܐ ܕܚܡܫ : ܬܘܕܝܬܐ ܕܡܝ̈ܐ ܕܠܥܠ ܡܢ ܫܡܝܐ . ܗܟܢܐ ܫܡܥ ܗ̱ܘܝܬ ܐܢܐ ܘܡܠܐܟ̈ܐ ܩܠܐ ܕܓܠ̱̈ܠܐ ܬܩܝܦ̈ܐ ܕܡܪܗܒ ܗ̱ܘܐ ܠܗܘܢ ܪܡܙܐ ܕܢܬܠܘܢ ܫܘܒܚܐ ܠܒܪܘܝܐ ܀ ܫܥܬܐ ܕܫܬ : ܪܘܟܒܐ ܕܥܢܢ̈ܐ ܘܕܚܠܬܐ ܪܒܬܐ ܕܗܘܝܐ ܒܦܠܓܗ ܕܠܠܝܐ ܀ ܫܥܬܐ ܕܫܒܥ : ܚܙܝܐ ܕܝܠܗܘܢ ܀܀܀ ܕܚܝ̈ܠܘܬܐ . ܡܐ ܕܕܡܟܝܢ ܡܝ̈ܐ . ܘܒܗܝ ܫܥܬܐ ܡܬܚܛܦܝܢ ܡܝ̈ܐ ܘܚܠܛ ܒܗܘܢ ܟܗܢܐ ܕܐܠܗܐ ܡܫܚܐ ܕܩܘܕܫܐ ܘܡܫܚ ܠܐܝܠܝܢ ܕܐܠܝܨܝܢ ܘܢܝܚܝܢ ܀ ܫܥܬܐ ܕܬܡܢܐ : ܡܦ̈ܩܢܘܬܐ ܕܥܣܒܐ ܕܐܪܥܐ ܡܐ ܕܢܚܬ ܛܠܐ ܡܢ ܫܡܝܐ ܀ ܫܥܬܐ ܕܬܫܥ : ܬܘܕܝܬܐ ܕܟܪ̈ܘܒܐ ܀ ܫܥܬܐ ܕܥܣܪ : ܬܘܕܝܬܐ ܕܒܢܝ̈ܢܫܐ . ܘܦܬܚ ܬܪܥܐ ܕܫܡܝܐ ܕܥܐܠ̈ܢ ܨܠܘ̈ܬܐ ܕܟܠ ܕܚܝ ܘܣ̈ܓܕܢ ܘܢܦ̈ܩܢ . ܘܒܗܝ ܫܥܬܐ ܟܠܡܕܡ ܕܢܫܐܠ ܐ̱ܢܫ ܡܢ ܐܠܗܐ ܡܬܝܗܒ ܠܗ ܡܐ ܕܢܩܫ ܓܦܐ ܕܣܪܗܦܐ ܘܕܬܪ̈ܢܓܠܐ ܀ ܫܥܬܐ ܕܚܕܥܣܪ̈ܐ : ܚܕܘܬܐ ܒܟܠܗ ܐܪܥܐ ܡܐ ܕܣܠܩ ܫܡܫܐ ܡܢ ܦܪܕܝܣܐ ܘܕܢܚ ܥܠ ܒܪ̈ܝܬܐ ܀ ܀܀܀ ܫܥܬܐ ܕܬܪܬܥܣܪ̈ܐ : ܣܘܟܝܐ ܕܒܣܡ̈ܐ ܘܫܬܩܐ ܕܪܡܐ ܥܠ ܟܠܗܘܢ ܣܕܪ̈ܐ ܕܢܘܪܐ ܘܕܪܘܚܐ ܥܕܡܐ ܕܣܝܡܝܢ ܟܠܗܘܢ ܟܗ̈ܢܐ ܒܣ̈ܡܐ ܠܐܠܗܘܬܐ . ܘܗܝܕܝܢ ܟܠܗܘܢ ܚܝ̈ܠܘܬܐ ܕܫܡܝ̈ܢܐ ܡܫܬܪܝܢ ܀ ܫܠܡ ܫ̈ܥܐ ܕܠܠܝܐ ܀ ܬܘܒ ܫ̈ܥܐ ܕܐܝܡܡܐ ܀ ܫܥܬܐ ܩܕܡܝܬܐ ܕܐܝܡܡܐ : ܒܥܘܬܐ ܕܫܡ̈ܝܢܐ ܀ ܫܥܬܐ ܕܬܪ̈ܬܝܢ : ܨܠܘܬܐ ܕܡܠܐܟ̈ܐ ܀ ܫܥܬܐ ܕܬܠܬ : ܬܘܕܝܬܐ ܕܦܪܚܬܐ ܀ ܫܥܬܐ ܕܐܪܒܥ : ܬܘܕܝܬܐ ܕܚܝ̈ܘܬܐ ܀ ܫܥܬܐ ܕܚܡܫ : ܬܘܕܝܬܐ ܕܠܥܠ ܡܢ ܫܡܝܐ ܀ ܫܥܬܐ ܕܫܬ : ܬܘܕܝܬܐ ܕܟܪ̈ܘܒܐ ܕܡܦܝܣܝܢ ܥܠ ܥܘܠܐ ܕܐ̱ܢܫܘܬܢ ܀ ܫܥܬܐ ܕܫܒܥ : ܡܥܠܐ ܘܡܦܩܐ ܕܠܘ ܐܠܗܐ ܕܥܐܠ̈ܢ ܨܠܘܗܬܐ ܕܟܠ ܕܚܝ ܘܣ̈ܓܕܢ ܘܢܦ̈ܩܢ ܀ ܫܥܬܐ ܕܬܡܢ : ܬܘܕܝܬܐ ܕܢܘܪܐ ܘܕܡܝ̈ܐ ܀ ܫܥܬܐ ܕܬܫܥ : ܬܟܫܦܬܐ ܕܡܠܐܟ̈ܐ ܀܀܀ ܗܠܝܢ ܕܩܝܡܝܢ ܩܕܡ ܟܘܪܣܝܐ ܕܪܒܘܬܐ ܀ ܫܥܬܐ ܕܥܣܪ : ܣܥܘܪܘܬܐ ܕܡܝ̈ܐ ܕܢܚܬܐ ܪܘܚܐ ܘܡܪܚܦܐ ܥܠ ܡܝ̈ܐ ܘܥܠ ܡܒ̈ܘܥܐ . ܘܐܠܘ ܪܘܚܗ ܕܡܪܝܐ ܕܢܚܬܐ ܗ̱ܘܬ ܘܡܪܚܦܐ ܥܠ ܡܝ̈ܐ ܘܥܠ ܡܒܘܥܐ : ܡܣܬܪܚܝܢ ܗ̱ܘܘ ܒܢܝ̈ܢܫܐ . ܘܟܠ ܕܚܙܝܢ ܗ̱ܘܘ ܫܐܕ̈ܐ ܣܪܚܝܢ ܗ̱ܘܘ ܠܗܘܢ . ܘܒܗܝ ܫܥܬܐ ܡܬܚܛܦܝܢ ܡܝ̈ܐ ܘܚܠܛ ܒܗܘܢ ܟܗܢܐ ܕܐܠܗܐ ܡܫܚܐ ܕܩܘܕܫܐ ܘܡܫܚ ܠܐܝܠܝܢ ܕܐܠܝܨܝܢ ܘܡܬܐܣܝܢ ܘܡܬܚܠܡܝܢ ܀ ܫܥܬܐ ܕܚܕܥܣܪ̈ܐ : ܕܝܨܐ ܘܚܕܘܬܐ ܕܙܕܝܩ̈ܐ ܀ ܫܥܬܐ ܕܬܪܬܥܣܪ̈ܐ ܗܝ ܕܪܡܫܐ : ܬܟܫܦܬܐ ܕܒܢܝ̈ܢܫܐ ܠܨܒܝܢܐ ܡܩܒܠܐ ܕܠܘܬ ܐܠܗܐ ܡܪܐ ܟܠ ܀ ܀܀܀ ܡܢ ܟܬܒܐ ܕܙܠ̈ܓܐ . ܡܢ ܕܝܐܬܝܩܝ ܩܕܡܝܬܐ ܕܐܒܘܢ ܐܕܡ . ܒܥܘܕܪܢ ܡܪܢ ܕܝܐܬܝܩܝ ܕܐܒܘܢ ܐܕܡ ܡܢ ܐܠܗܐ . ܐܬܟܪܗ ܠܡܡܬ : ܘܩܪܐ ܠܫܝܛ ܒܪܗ ܘܐܡܪ ܠܗ : ܒܪܝ ܐܘܕܥܢܝ ܓܒܘܠܝ ܕܡܢ ܕܚܝܚܐ ܘܝܗ̱ܒܠܝ ܕܐܣܝܡ ܫܡ̈ܗܐ ܠܚܝ̈ܘܬܐ ܕܐܪܥܐ ܘܠܦܪ̈ܚܬܐ ܕܫܡܝ̈ܐ : ܐܦ ܥܠ ܫܥ̈ܐ ܕܐܝܡܡܐ ܘܕܠܠܝܐ ܐܘܕܥܢܝ ܘܓܠܐ ܠܝ ܕܐܝܟܢܐ ܐܝܬܝܗܝܢ ܀ ܫܥ̈ܐ ܕܐܝܡܡܐ ܀ ܫܥܬܐ ܩܕܡܝܬܐ ܕܐܝܡܡܐ : ܒܥܘܬܐ ܕܒܢܝ̈ܢܫܐ ܀ ܫܥܬܐ ܕܬܪ̈ܬܝܢ : ܨܠܘ̈ܬܐ ܕܡܠܐܟ̈ܐ ܀ ܫܥܬܐ ܕܬܠܬܐ : ܬܘܕܝܬܐ ܕܦܪ̈ܚܬܐ ܀ ܫܥܬܐ ܕܐܪܒܥ : ܬܘܕܝܬܐ ܕܪ̈ܚܫܐ ܀ ܀܀܀ ܫܥܬܐ ܕܚܡܫ : ܬܘܕܝܬܐ ܕܟܠܗ ܚܝܘܬܐ ܀ ܫܥܬܐ ܕܫܬ : ܒܥܘܬܐ ܕܟܪ̈ܘܒܐ ܕܡܦܝܣܝܢ ܚܠܦ ܓܢܣܐ ܕܐ̱ܢܫܘܬܢ ܀ ܫܥܬܐ ܕܫܒܥ : ܡܥܠܐ ܘܡܦܩܐ ܕܠܘܬ ܐܠܗܐ ܀ ܫܥܬܐ ܕܬܡܢܝܐ : ܬܘܕܝܬܐ ܕܫܡܝܐ ܘܕܐܪܥܐ ܘܕܢܘܪ̈ܢܐ ܀ ܫܥܬܐ ܕܬܫܥ : ܬܫܒܘܚܬܐ ܕܡܠܐܟ̈ܐ ܕܐܠܗܐ ܗܠܝܢ ܕܩܝܡܝܢ ܩܕܡ ܟܘܪܣܝܐ ܕܐܝܩܪܐ ܀ ܫܥܬܐ ܕܥܣܪ : ܣܘܟܝܐ ܕܡܝ̈ܐ ܕܢܚܬܐ ܪܘܚܐ ܘܡܪܚܦܐ ܥܠ ܡܒ̈ܘܥܐ . ܘܒܗܝ ܫܥܬܐ ܡܬܚܛܦܝܢ ܡܝ̈ܐ ܚܠܛ ܒܗܘܢ ܟܗܢܐ ܡܫܚܐ ܕܩܘܕܫܐ ܘܡܫܚ ܠܐܠܝ̈ܨܐ ܘܠܐܝܠܝܢ ܕܡܬܢܣܝܢ ܡܢ ܪ̈ܘܚܐ ܒܝܫ̈ܬܐ ܘܡܬܚܠܡܝܢ ܀ ܀܀܀ ܫܥܬܐ ܕܚܕܥܣܪ : ܕܝܨܐ ܘܚܕܘܬܐ ܕܙܕܝܩ̈ܐ ܀ ܫܥܬܐ ܕܬܪܥܣܪ : ܬܟܫܦܬܐ ܕܒܢܝ̈ܢܫܐ ܠܨܒܝܢܐ ܡܩܒܠܐ ܩܕܡ ܐܠܗܐ ܀ ܫܠܡ ܫܥ̈ܬܐ ܕܐܝܡܡܐ ܀ ܬܘܒ ܫܥ̈ܬܐ ܕܠܠܝܐ ܀ ܫܥܬܐ ܩܕܡܝܬܐ : ܬܘܕܝܬܐ ܕܫܐܕ̈ܐ . ܕܒܫܥܬܐ ܕܬܘܕ̈ܝܬܗܘܢ ܠܐ ܪܡܝܢ ܘܠܐ ܣܪܚܝܢ ܥܕܡܐ ܕܡܫܬܪܝܢ ܡܢ ܬܘ̈ܕܝܬܗܘܢ ܀ ܫܥܬܐ ܕܬܪ̈ܬܝܢ : ܬܘܕܝܬܐ ܕܢܘ̈ܢܐ ܘܟܠ ܕܡܬܬܙܝܥ ܒܡܝ̈ܐ ܀ ܫܥܬܐ ܕܬܠܬܐ : ܬܘܕܝܬܐ ܕܬܢܝ̈ܢܐ ܘܟܠܗܘܢ ܬܗܘ̈ܡܐ ܕܢܘܪܐ ܘܕܠܬܚܬ ܡܢ ܢܘܪܐ ܕܐܪܥܐ ܀ ܫܥܬܐ ܕܐܪܒܥ : ܩܘܕܫܐ ܕܣܪ̈ܦܐ . ܀܀܀ ܗܟܢܐ ܫܡܥ ܗ̱ܘܝܬ ܐܢܐ ܐܕܡ ܒܦܪܕܝܣܐ ܥܕܠܐ ܐܚܛܐ . ܘܡܢ ܕܚܛܝܬ ܘܥܒܪܬ ܥܠ ܦܘܩܕܢܐ ܠܐ ܫܡܥܬ ܩܠܐ ܗܘ ܟܕ ܢܩܫܝܢ ܣܪܗܦܐ ܓܦ̈ܝܗܘܢ ܒܩܠܐ ܕܩܘܕܫܝ̈ܗܘܢ ܀ ܫܥܬܐ ܕܚܡܫ : ܬܘܕܝܬܐ ܕܡܝ̈ܐ ܕܠܥܠ ܡܢ ܫܡܝܐ . ܗܟܢܐ ܫܡܥ ܗ̱ܘܝܬ ܐܢܐ ܘܡܠܐܟ̈ܐ ܒܓܘ ܦܪܕܝܣܐ ܩ̈ܠܐ ܪ̈ܓܝܓܐ ܬܩ̈ܝܦܐ ܕܡܪܗܒ ܠܗܘܢ ܪܡܙܐ ܕܢܬܠܘܢ ܬܫܒܘܚܬܐ ܠܡܪܝܐ ܒܪܘܝܗܘܢ ܀ ܫܥܬܐ ܕܫܬ : ܥܘܩܒܐ ܕܥܢܢ̈ܐ ܘܕܚܠܬܐ ܪܒܬܐ ܒܦܠܓܘܬ ܠܠܝܐ ܀ ܫܥܬܐ ܕܫܒܥ : ܢܝܚܐ ܕܚܝܘ̈ܬܐ ܕܐܪܥܐ ܘܕܟܠܗܘܢ ܟܝ̈ܢܐ ܡܐ ܕܕܡܟܝܢ ܡܝ̈ܐ ܘܒܗܝ ܫܥܬܐ ܡܬܚܛܦܝܢ ܡܝ̈ܐ ܘܚܠܛ ܒܗܘܢ ܟܗܢܘ ܡܫܚܐ ܕܩܘܕܫܐ ܘܠܐܝܠܝܢ ܕܠܐ ܕܡܟܝܢ ܡܫܚ ܒܗ ܘܕܡܟܝܢ ܘܡܬܬܢܝܚܝܢ ܀ ܀܀܀ ܫܥܬܐ ܕܬܡܢܝܐ : ܬܘܕܝܬܐ ܕܡܦܩܗ ܕܥܣܒܐ ܡܢ ܐܪܥܐ ܀ ܫܥܬܐ ܕܬܫܥ : ܬܘܕܝܬܐ ܕܟܠܗܘܢ ܡܠܐܟ̈ܐ ܕܫܡܝܐ ܘܢܥ̈ܠܢ ܨܠܘ̈ܬܐ ܩܕܡ ܐܠܗܐ ܡܐ ܕܢܩܫ ܓܦܐ ܕܣܪ̈ܦܐ ܘܩܪܐ ܘܬܪܢܓܠܐ ܀ ܫܥܬܐ ܕܥܣܪ : ܦܬܚ ܬܪܥܐ ܕܫܡܝܐ ܕܢܥ̈ܠܢ ܨܠܘ̈ܬܐ ܘܢܣܓܕ̈ܢ . ܘܟܠ ܕܫܐܠ ܒܕܟܝܘܬ ܠܒܐ ܡܬܝܗܒ ܠܗ ܀ ܫܥܬܐ ܕܚܕܥܣܪ : ܚܕܘܬܐ ܕܟܠܡܕܡ : ܡܐ ܕܣܠܩ ܫܡܫܐ ܥܠ ܦܪܕܝܣܗ ܕܡܪܝܐ ܘܕܢܚ ܥܠ ܟܠܗܝܢ ܒܪ̈ܝܬܐ ܀ ܫܥܬܐ ܕܬܪ̈ܥܣܪ : ܣܘܟܝܐ ܘܫܬܩܐ ܪܒܐ ܒܫܡܝܐ ܥܡ ܟܠܗܢ ܣܕܪ̈ܐ ܕܢܘܪܐ ܘܕܪܘܚܐ ܡܐ ܕܣܐܡ ܒܣ̈ܡܐ ܠܐܠܗܐ ܀ ܫܠܡ ܀ ܀܀܀ ܐܡܪ ܐܕܡ ܠܫܝܬ ܒܪܗ : ܫܡܥܬ ܒܪܝ ܕܐܬܐ ܐܠܗܐ ܠܥܠܡܐ ܡܢ ܒܬܪ ܙܒ̈ܢܐ . ܘܡܢ ܒܬܘܠܬܐ ܡܬܒܛܢ ܘܠܒܫ ܦܓܪܐ ܘܡܬܝܠܕ ܐܝܟ ܒܪܢܫܐ ܘܪܒܐ ܐܝܟ ܝܠܘܕܐ . ܘܥܒܕ ܐܬܘ̈ܘܬܐ ܘܬܕܡܪ̈ܬܐ ܥܠ ܐܪܥܐ . ܡܗܠܟ ܥܠ ܓܠ̱̈ܠܐ ܕܝܡܐ . ܟܐܐ ܒܪ̈ܘܚܐ ܘܫܠ̈ܝܢ . ܪܡܙ ܓܠ̈ܠ̱ܐ ܕܝܡܐ . ܟܐܐ ܒܪ̈ܘܚܐ ܘܫܠ̈ܝܢ . ܪܡܙ ܠܓܠ̈ܠܐ ܘܩܝܡܝܢ . ܡܦܬܚ ܣܡܝ̈ܐ . ܡܕܟܐ ܓܪ̈ܒܐ . ܡܫܡܥ ܠܚܪ̈ܫܐ . ܦܐܩ̈ܐ ܡܡܠ̱ܠܝܢ . ܟܦ̈ܝܦܐ ܡܬܪܨ ܡܫܪ̈ܝܐ ܡܚܝܨ . ܠܐܒ̈ܝܕܐ ܀܀܀ ܡܫܟܚ : ܛܪܕ ܠܕܝ̈ܘܐ : ܡܦܩ ܠܫܐܕ̈ܐ . ܡܛܠ ܕܗܘ ܐܡܪ ܗ̱ܘܐ ܠܝ ܒܦܪܕܝܨܐ ܟܕ ܩܛܦܬ ܡܢ ܦܐܪܐ ܕܟܣܐ ܗ̱ܘܐ ܒܗ ܡܘܬܐ : ܐܕܡ ܐܕܡ ܠܐ ܬܕܚܠ . ܨܒܝܬ ܕܬܗܘܐ ܐܠܗܐ : ܐܠܗܐ ܥܒܕ ܐ̱ܢܐ ܠܟ . ܠܘ ܓܝܪ ܗܫܐ : ܐܠܐ ܒܬܪ ܙܒܢܐ ܣܓܝܐܐ ܕܫ̈ܢܝܐ ܠܡܘܬܐ ܡܫܠܡ ܐ̱ܢܐ ܠܟ . ܘܐܟܠܐ ܠܗ ܣܣܐ ܘܪܡܬܐ ܠܓܦܪܟ ܀ ܡܢܝܬ ܘܐܡܪܬ ܠܗ ܥܠ ܡܢܐ ܡܪܝ ؟ ܘܐܡܪ ܠܝ : ܥܠ ܕܫܡܥܬ ܡܠܝ̈ ܚܘܝܐ ܡܐܟܘܠܬܐ ܕܠܚܘܝܐ ܬܗܘܐ ܘܝܠ̈ܕܝܟ . ܘܒܬܪ ܙܒܢܐ ܩܠܝܠ ܗܘܝܢ ܥܠܝܢ ܪ̈ܚܡܐ : ܡܛܠ ܕܒܨܠܡܝ ܐܬܒܪܝܬ : ܘܠܐ ܫܒܩ ܐ̱ܢܐ ܠܟ ܕܬܒܠܐ ܒܫܝܘܠ ܀ ܡܛܠܬܟ ܡܢ ܡܪܝܐ ܒܬܘܠܬܐ ܡܬܝܠܕ ܐ̱ܢܐ : ܡܛܠܬܟ ܡܘܬܐ ܛܥܡ ܐ̱ܢܐ : ܘܠܒܝܬ ܡܝ̈ܬܐ ܥܐܠ ܐ̱ܢܐ . ܡܛܠܬܟ ܫܡܝܐ ܚܕܬܐ ܥܒܕ ܐ̱ܢܐ . ܘܝܠܕܝ̈ܟ ܡܫܠܛ ܐ̱ܢܐ ܒܗܘܢ : ܘܒܬܪ ܬܠܬܐܝܘ̈ܡܝܢ ܕܗܘܐ ܐ̱ܢܐ ܒܓܘ ܩܒܪܐ : ܡܢܚܡ ܀܀܀ ܐ̱ܢܐ ܠܦܓܪܐ ܕܠܒܫܬ ܡܢܟ . ܘܡܘܬܒ ܐ̱ܢܐ ܠܟ ܡܢ ܝܡܝܢܐ ܕܐܠܗܘܬܝ . ܘܥܒܕ ܐ̱ܢܐ ܠܟ ܐܠܗܐ ܕܨܒܝܬ . ܘܢܣܒ ܐ̱ܢܐ ܡܢ ܡܘܗܒܬܐ ܘܡܦܢܐ ܐ̱ܢܐ ܠܟ ܘܠܝܠ̈ܕܝܟ . ܕܐܝܬܘܗ̱ܝ ܟܐܢܘܬܐ ܕܫܡܝܐ ܀ ܫܡܥܬ ܒܪܝ ܫܝܬ ܕܢܐܬܐ ܛܘܦܢܐ ܘܢܫܝܓ ܠܟܠܗ ܐܪܥܐ ܡܛܠ ܒܢ̈ܬ ܩܐܝܢ ܐܚܘܟ .. ܕܡܛܠ ܛܢܢܐ ܕܠܒܘܕܐ ܚܬܟ ܩܛܠܗ ܠܗܒܝܠ ܐܚܘܟ . ܒܗܝ ܕܡܢ ܐܡܟ ܚܘܐ ܐܬܒܪܝܘ ܚ̈ܛܗܐ . ܘܒܬܪ ܛܘܦܢܐ ܢܗܘ̈ܝܢ ܫܢܝ̈ܐ ܠܚܙܘܗ ܕܥܠܡܐ ܫܬܐ ܐܠܦ̈ܝܢ ܕܫܢܝ̈ܐ : ܘܗܝܕܝܢ ܢܗܘܐ ܣܘܦܗ ܀ ܘܐܢܐ ܫܝܬ ܟܬܒܬ ܕܝܬܝܩܐ ܗܕܐ . ܀܀܀ ܘܡܝܬ ܐܒܝ ܘܩܒܪܘܗ̱ܝ ܡܢ ܡܕܢܚܝ̈ ܦܪܕܝܣܐ ܠܘܩܒܠ ܩܪܝܬܐ ܩܕܡܝܬܐ ܕܐܬܒܢܝܬ ܥܠ ܐܪܥܐ : ܕܫܡܗ ܚܢܘܟ . ܘܐܬܠܘܝ ܐܕܡ ܡܢ ܡܠܐܟ̈ܐ ܘܚܝ̈ܠܘܬܐ ܕܫܡܝܐ ܡܛܠ ܕܒܨܠܡܗ ܕܐܠܗܐ ܐܬܒܪܝ . ܘܚܫܟ ܫܡܫܐ ܘܣܗܪܐ ܘܗܘܐ ܥܡܛܢܐ ܫܒܥܐ ܝܘ̈ܡܬܐ . ܘܚܬܡܢܗ ܠܕܝܬܝܩܐ ܘܣܡܢܗ ܒܡܥܪܬ ܓܙ̈ܐ ܥܡ ܩܘܪ̈ܒܢܐ ܕܐܦܩ ܐܕܡ ܡܢ ܦܪܕܝܣܐ : ܕܗܒܐ ܘܡܘܪܐ ܘܠܒܘܢܬܐ . ܘܐܬܝܢ ܒܢܝ̈ ܡܠ̈ܟܐ ܡܓܘܫ̈ܐ ܘܫܩܠܝܢ ܠܗܘܢ ܘܡܝܬܝܢ ܠܗܘܢ ܠܒܪ ܐܠܗܐ ܠܒܝܬ ܠܚܡ ܕܝܗܘܕܐ ܠܡܥܪܬܐ ܀ ܫܠܡܬ ܕܝܬܩܐ ܕܐܒܘܢ ܐܕܡ ܀ ܕܝܠܗ ܕܕܝܬܝܩܐ ܀ ܫܡܥܝܢܝ ܒܪܝ ܫܝܬ ܕܐܠܗܐ ܐܬܐ ܐܝܟ ܕܐܡܪ ܠܝ ܘܐܘܕܥܢܝ ܡܢ ܒܬܪ ܙܒܢܐ ܕܡܬܒܛܢ ܒܒܬܘܠܬܐ : ܘܠܒܫ ܦܓܪܢ ܘܡܬܝܠܕ ܐܝܟ ܒܪܢܫܐ : ܘܪܒܐ ܑܝܟ ܒܢܝ̈ܢ ܘܒܢ̈ܬܢ ܘܥܒܕ ܐܬܘ̈ܬܐ ܘܬܕܡܪ̈ܬܐ : ܘܥܠ ܓܠ̱̈ܠܐ ܕܝܡܐ ܐܝܟ ܕܦ̈ܐ ܕܩܝܣܐ ܡܗܠܟ : ܘܟܐܐ ܒܪ̈ܘܚܐ ܘܫܠ̈ܝܢ ܘܪܡܙ ܠܓܠ̱̈ܠܐ ܘܩܝܡܝܢ . ܘܣܡܝ̈ܐ ܡܦܬܚ : ܘܓܪ̈ܒܐ ܡܕܟܐ ܀܀܀ ܘܠܚܪܗܫܐ ܡܫܡܥ : ܦܐܩ̈ܐ ܡܡܠ̱ܠܝܢ : ܟܦ̈ܝܦܐ ܬܪܨ : ܡܫܪ̈ܝܐ ܡܚܝܨ : ܟܪ̈ܝܗܐ ܡܚܠܡ : ܠܛܥܝ̈ܐ ܡܦܢܐ : ܠܐܒܝܕ̈ܐ ܡܫܟܚ : ܕܝ̈ܘܐ ܛܪܕ ܫܐܕ̈ܐ ܡܦܩ . ܘܡܛܠ ܗܕܐ ܐܘܕܥܢܝ ܒܓܘܗ ܕܦܪܕܝܣܐ ܟܕ ܩܛܦܬ ܦܐܪܐ ܕܟܣܐ ܗ̱ܘܐ ܒܗ ܡܘܬܐ ܘܐܡܪ ܠܝ : ܐܕܡ ܠܐ ܬܕܚܠ . ܐܠܗܐ ܒܥܝܬ ܕܬܗܘܐ : ܐܠܗܐ ܥܒܕ ܐ̱ܢܐ ܠܟ : ܠܘ ܕܝܢ ܗܫܐ ܐܠܐ ܒܬܪ ܢܘܓܪܐ ܕܫܢܝ̈ܐ . ܗܫܐ ܕܝܢ ܡܢ ܦܪܕܝܣܐ ܛܪܕ ܐ̱ܢ ܠܟ ܠܐܪܥܐ ܕܟܘܒ̈ܐ ܡܚܬ ܐ̱ܢܐ ܠܟ . ܚܨܝ̈ܟ ܟܐܦ ܐ̱ܢܐ : ܒܘܪ̈ܟܝܟ ܪܥܠܝܢ ܡܢ ܣܝܒܘܬܐ ܕܡܕܪܟܐ ܠܟ : ܠܡܘܬܐ ܡܫܠܡ ܐ̱ܢܐ ܠܟ : ܦܓܪܟ ܐܟܼܠܐ ܣܣܐ ܘܪܡܬܐ : ܘܡܢ ܒܬܪ ܩܠܝܠ ܓܠܝܢ ܪ̈ܚܡܝ ܥܠܝܟ . ܨܝܕܝܟ ܢܚܬ ܐ̱ܢܐ : ܒܒܪܬܟ ܡܬܒܛܢ ܐ̱ܢܐ : ܦܓܪܟ ܠܒܫ ܐ̱ܢܐ . ܡܛܠܬܟ ܐܕܡ ܝܠܘܕܐ ܗܘܐ ܐ̱ܢܐ . ܡܛܠܬܟ ܐܕܡ ܐܪܒܥܝܢ ܝܘ̈ܡܝܢ ܨܐܡ ܐ̱ܢܐ . ܡܛܠܬܟ ܐܕܡ ܡܥܡܘܕܝܬܐ ܡܩܒܠ ܐ̱ܢܐ . ܡܛܠܬܟ ܐܕܡ ܠܨܠܝܒܐ ܣܠܩ ܐ̱ܢܐ : ܡܛܠܬܟ ܐܕܡ ܨܥܪܐ ܣܒܠ ܐ̱ܢܐ : ܡܛܠܬܟ ܐܕܡ ܒܦܪ̈ܓܠܐ ܡܬܢܓܕ ܐ̱ܢܐ : ܡܛܠܬܟ ܐܕܡ ܚܠܐ ܛܥܡ ܐ̱ܢܐ : ܡܛܠܬܟ ܐܕܡ ܒܨ̈ܨܐ ܡܬܩܒܥ ܐ̱ܢܐ : ܡܛܠܬܟ ܐܕܡ ܒܪܘܡܚܐ ܡܬܕܩܪ ܐ̱ܢܐ : ܡܛܠܬܟ ܐܕܡ ܥܠܝ̈ܐ ܀܀܀ ܡܬܬܙܝܥܝܢ : ܡܛܠܬܟ ܐܕܡ ܫܡܫܥ ܡܚܫܟ ܐ̱ܢܐ : ܡܛܠܬܟ ܐܕܡ ܫܡܝܐ ܡܩܦܠ ܐ̱ܢܐ : ܡܛܠܬܟ ܐܕܡ ܚܝ̈ܠܘܬܐ ܫܓܫ ܐ̱ܢܐ : ܡܛܠܬܟ ܐܕܡ ܩܒܪܐ ܦܬܚ ܐ̱ܢܐ : ܡܛܠܬܟ ܐܕܡ ܐܪܥܐ ܩܦܠ ܐ̱ܢܐ : ܡܛܠܬܟ ܐܕܡ ܫܡܝܐ ܚܕܬܐ ܥܒܕ ܐ̱ܢܐ : ܡܛܠܬܟ ܐܕܡ ܐܪܥܐ ܚܕܬܐ ܒܪܐ ܐ̱ܢܐ ܀ ܘܡܬ ܒܬܪ ܬܠܬܐ ܝܘ̈ܡܝܢ ܕܗܘܐ ܐ̱ܢܐ ܒܩܒܪܐ : ܡܢܚܡ ܐ̱ܢܐ ܠܗ ܠܦܓܪܐ ܕܠܒܫܬ ܡܢܟ : ܘܡܣܩ ܐ̱ܢܐ ܠܗ ܘܣܐܡ ܐ̱ܢܐ ܠܗ ܡܢ ܝܡܝܢܐ ܕܐܠܗܘܬܝ : ܘܥܒܕ ܐ̱ܢܐ ܠܟ ܐܠܗܐ ܐܝܟ ܕܒܥܝܬ ܀ ܘܐܦ ܐܢ̱ܬ ܒܪܝ ܫܝܬ ܛܪ ܦܘܩܕ̈ܢܘܗ̱ܝ ܕܐܠܗܐ ܘܠܐ ܬܒܣܐ ܥܠ ܡܠܘ̈ܗ̱ܝ ܡܛܠ ܕܥܬܝܕ ܗ̱ܘ ܠܡܐܬܐ ܘܡܬܬܚܕ ܡܢ ܒܢܝ̈ܢܫܐ ܥܘ̈ܠܐ ܘܪ̈ܫܝܥܐ ܘܡܬܡܢܐ ܥܡ ܥܒ̈ܕܝ ܥܘܠܐ . ܘܢܣܩ ܠܨܠܝܒܐ ܘܢܬܩܛܠ ܘܢܬܩܒܪ ܘܢܢܚܡܝܘܗ̱ܝ ܠܦܓܪܐ ܕܠܒܫ ܡܢܟ ܘܢܣܝܡܝܘܗ̱ܝ ܡܢ ܝܡܝܢܐ ܀ ܫܡܥܝܢܝ ܒܪܝ ܫܝܬ ܡܛܠ ܕܐܬܐ ܛܘܦܢܐ ܘܡܫܝܓ ܠܟܠܗ ܐܪܥܐ ܡܛܠ ܕܒܝܬ ܩܐܝܢ ܐܚܘܟ ܓܒܪܐ ܒܝܫܐ ܕܩܛܠ ܐܚܘܗ̱ܝ ܡܛܠ ܛܢܢܐ ܕܠܘܒܝܐ ܚܬܗ : ܘܡܢ ܒܬܪ ܛܘܦܢܐ ܗܘ̈ܝܢ ܫܢܝ̈ܐ ܠܚܪܬܗ ܕܥܠܡܐ ܪ̈ܒܘ ܫܒ̈ܘܥܝܢ ܕܫܢܝ̈ܐ ܘܢܗܘܐ ܣܘܦܢܗ ܕܥܠܡܐ . ܘܢܫ̈ܠܡܢ ܀܀܀ ܡܘܫܚ̈ܬܐ . ܘܢܬܦܣ̈ܩܢ ܡܫܬܘ̈ܬܐ ܕܒܪ̈ܝܬܐ ܘܢܘܪܐ ܬܐܟܘܠ ܩܕܡ ܪܡܙܗ ܠܐܪܥܐ : ܕܢܩܕܫܗ ܠܐܪܥܐ ܡܢ ܟܠܗ ܛܘܦܢܐ ܘܗܝܕܝܢ ܢܗܠܟ ܒܗ ܡܪܐ ܡܪ̈ܘܬܐ ܕܐܬܐ ܀ ܘܐܢܐ ܫܝܬ ܡܢ ܕܟܬܒܬ . ܡܝܬ ܐܒܘܢ ܘܠܘܝܘܗ̱ܝ ܟܠܗܘܢ ܡܠܐܟ̈ܐ ܡܛܠ ܕܒܨܠܡܗ ܕܐܠܗܐ ܐܬܒܪܝ . ܘܩܒܪܢܝܗ̱ܝ ܐܢܐ ܘܐܚܝ̈ ܡܢ ܡܕܢܚܗ ܕܦܪܕܝܣܐ ܠܘܩܒܠ ܩܪܝܬܐ ܕܐܬܒܢܝܬ ܥܠ ܐܪܥܐ ܕܫܡܗ ܚܢܘܟ . ܘܚܫܟ ܒܝܬ ܒܟܘ̈ܗ̱ܝ ܕܐܒܘܢ ܐܕܡ ܫܡܫܐ ܘܣܗܪܐ ܫܒܥܐ ܝܘܡ̈ܝܢ ܒܫܡܝܐ . ܘܚܬܡܬܗ ܠܕܝܬܩܐ ܗܕܐ ܐܢܐ ܫܝܬ ܒܪܗ ܕܐܒܘܢ ܐܕܡ ܕܡܢ ܐܠܗܐ ܘܣܡܬܗ ܒܡܥܪܬ ܓܙ̈ܐ ܥܡ ܩܘܪܗܒܢܐ ܕܐܦܩ ܐܒܘܢ ܐܕܡ ܡܢ ܦܪܕܝܣܐ ܕܐܠܗܐ . ܐܝܬܝܗܘܢ ܗܠܝܢ ܕܗܒܐ ܘܡܘܪܐ ܘܠܒܘܢܬܐ . ܗܐ ܐܬܝܢ ܡܓܘܫ̈ܐ ܒܢܝ̈ ܡܠ̈ܟܐ ܘܫܩܠܝܢ ܠܗܘܢ ܠܩܘܪ̈ܒܢܐ ܗܠܝܢ ܘܡܝܬܝܢ ܠܗܘܢ ܠܒܝܬ ܠܚܡ ܕܝܗܘܕܐ ܀ ܕܘܝܕ ܐܒܘܟ ܙܡܝܪ̈ܬܐ ܙܡܪ ܠܟ : ܥܕܠܐ ܬܐܬܐ ܝܚܝܕܝܐ ܐܠܗܐ . ܡܛܠ ܓܝܪ ܕܗܒܐ ܕܐܘܦܝܪ ܙܡܪ ܠܟ ܒܢܒܝܘܬܗ . ܘܗܐ ܒܣܘܥܪ̈ܢܐ ܙܡܝܪܬܟ ܩܡܬ . ܗܐ ܕܗܒܐ ܘܡܘܪܐ ܘܠܒܘܢܬܐ ܟܫܝܢ ܩܘܕܡܝܟ : ܛܠܝܐ ܙܥܘܪܐ : ܀܀܀ ܕܗܒܐ ܠܡܠܟܘܬܟ ܠܒܘܢܬܐ ܠܐܝܬܘܬܟ : ܘܡܘܪܐ ܠܩܒܘܪܬܟ ܀ ܬܘܒ ܕܕܝܬܩܐ ܕܐܒܘܢ ܐܕܡ ܀ ܚܝ̈ܠܘܬܐ ܫܡܝܢ̈ܐ ܕܐܝܟܢܐ ܐܝܬܝܗܘܢ ܘܡܢܐ ܓܝܪ ܐܚܝܕ ܟܠ ܬܓܡܐ ܕܡܢܗܘܢ ܡܢ ܬܫܡܫܬܐ ܘܡܢ ܡܕܒܪܢܘܬܐ ܕܒܗܢܐ ܥܠܡܐ : ܫܡܥ ܚܒܝܒܝ : ܟܕ ܣܕܝܪܝܢ ܠܗܘܢ ܬܓܡܐ ܚܕ ܒܬܪ ܚܒܪܗ ܡܢ ܠܬܚܬ ܘܥܕܡܐ ܕܡܛܝܢ ܠܗܢܘܢ ܕܠܡܪܢ ܝܫܘܥ ܡܫܝܚܐ ܛܥܝܢܝܢ ܘܡܙܝܚܝܢ ܠܗ ܀ ܬܓܡܐ ܓܝܪ ܬܚܬܝܐ ܕܡܠܐܟ̈ܐ ܗܕܐ ܗ̱ܝ ܕܝܢ ܡܕܒܪܢܘܬܐ ܕܐܬܓܠܝܬ ܠܗ ܡܢ ܐܠܗܐ ܕܥܠ ܚܕ ܚܕ ܡܢ ܒܢܝ̈ܢܫܐ ܕܡܢܛܪܝܢ ܠܗܘܢ ܕܟܠ ܚܕ ܡܢ ܒܢܝ̈ ܐܢܫܐ ܕܐܝܬ ܒܥܠܡܐ : ܚܕ ܡܠܐܟܐ ܢܠܘܐ ܠܗ ܠܡܢܛܪܢܘܬܗ ܡܢ ܗܢܐ ܬܓܡܐ ܬܚܬܝܐ . ܘܗܕܐ ܓܝܪ ܬܫܡܫܬܗ ܀ ܬܓܡܐ ܕܝܢ ܕܬܪܝܢ ܘܐܝܬܘܗ̱ܝ ܪ̈ܒܝ ܡ̈ܠܐܟܐ : ܗܕܐ ܗ̱ܝ ܬܫܡܫܬܐ ܕܠܒܝܟܝܢ ܟܠ ܡܢ ܡܕܒܪܢܘܬܐ ܕܐܠܗܐ : ܟܠ ܡܕܡ ܕܐܝܬ ܒܒܪܝܬܐ ܗܕܐ : ܐܢ ܚ̈ܝܠܘܬܐ ܘܐܢ ܒܥܝܪܐ : ܀܀܀ ܦܪܚܬܐ ܘܐܢ ܪ̈ܚܫܐ : ܘܐܢ ܢܘ̈ܢܐ ܘܐܝܟ ܕܒܦܣ̈ܝܩܬܐ ܘܣܟ ܠܡܐܡܪ : ܟܠ ܡܐ ܕܐܝܬ ܒܒܪܝܬܐ ܗܕܐ : ܣܛܪ ܡܢ ܒܢܝ̈ܢܫܐ ܕܡܚܘܝܢ ܥܠܘܗ̱ܝ ܒܛܝܠܘܬܐ ܘܡܕܒܪܝܢ ܠܗ ܀ ܬܓܡܐ ܕܝܢ ܕܬܠܬܐ ܕܐܝܬܘܗ̱ܝ ܐܪ̈ܟܘܣ : ܗܕܐ ܗ̱ܝ ܬܫܡܫܬܗ : ܕܡܙܝܥܝܢ ܠܐܐܪ : ܕܣܠܩܐ ܥܢܢܐ ܡܢ ܣܘܦܝ̈ܗ ܕܐܪܥܐ ܐܝܟ ܡܠܬ ܢܒܝܐ ܕܘܝܕ ܘܢܚܬ ܡܛܪܐ ܥܠ ܐܪܥܐ . ܘܟܠܗܘܢ ܓܝܪ ܫܘܚܠܦܘ̈ܗ̱ܝ ܕܐܐܪ ܗܘ ܡܙܝܥ ܠܗܘܢ : ܟܕ ܒܙܒܢ ܠܡܛܪܐ ܘܒܙܒܢ ܠܒܠܓܐ ܘܒܙܒܢ ܠܒܪܕܐ ܘܒܙܒܢ ܠܥܦܪܐ ܘܒܙܒܢ ܠܕܡܐ . ܘܗܘ ܓܝܪ ܡܫܚܠܦ ܠܗܘܢ : ܘܕܝܠܗ ܐܢܘܢ ܓܝܪ ܪ̈ܥܡܐ ܘܢܘܪܐ ܕܒܪ̈ܩܐ ܀ ܬܓܡܐ ܓܝܪ ܕܐܪܒܥܐ ܕܐܝܬܘܗ̱ܝ ܫܘܠܛܢܐ : ܗܕܐ ܗ̱ ܬܫܡܬܗ : ܡܕܒܪܢܘܬܐ ܕܢܗܝܪ̈ܐ : ܕܫܡܫܐ ܘܣܗܪܐ ܘܟܘ̈ܟܒܐ ܀ ܬܓܡܐ ܕܝܢ ܕܚܡܫܐ ܕܐܝܬܘܗ̱ܝ ܚܝ̈ܠܐ ܗܕܐ ܗܝ̱ ܬܫܡܫܬܗ : ܕܢܬܟܠܘܢ ܠܫܐܕ̈ܐ ܕܠܐ ܢܘܒܕܘܢ ܠܒܪܝܬܗ ܕܐܠܗܐ : ܡܛܠ ܚܣܡܗܘܢ ܕܠܘܬ ܒܢܝ̈ܢܫܐ . ܒܗܝ ܕܐܠܘ ܓܝܪ ܡܫܬܒܩ ܗ̱ܘܐ ܟܝܢܐ ܠܝܛܐ ܕܫܐܕ̈ܐ ܕܢܫܡܠܐ ܪܓܬܐ ܕܨܒܝܢܗ ܒܚܕܐ ܫܥܐ ܘܥܕܢܐ ܡܗܦܟܝܢ ܗ̱ܘܘ ܠܗ ܠܒܪܝܬܐ ܟܠܗ . ܐܠܐ ܩܐܡ ܠܗܘܢ ܚܝܠܐ ܐܠܗܝܐ : ܒܗܝ ܕܣܡ ܥܠܝܗܘܢ ܓܝܪ ܢܛܘܪܐ ܕܠܐ ܢܫܠܡܘܢ ܪܓܬܐ ܕܨܒܝܢܗܘܢ ܒܥܒܕܐ ܀ ܀܀܀ ܬܓܡܐ ܕܝܢ ܕܫܬܐ ܕܐܝܬܘܗ̱ܝ ܡܪ̈ܘܬܐ : ܗܕܐ ܗ̱ܝ ܬܫܡܫܬܗ ܗܢܘܢ ܕܫܠܝܛܝܢ ܥܠ ܡܠ̈ܛܘܬܐ ܘܒܐܝܕܝ̈ܗܘܢ ܗܘܝܐ ܙܟܘܬܐ ܘܚܝܒܘܬܐ ܒܩܪ̈ܒܐ . ܘܡܬܝܕܥܐ ܕܝܢ ܗܕܐ ܕܗܟܢܐ ܓܝܪ ܐܝܬܝܗ ܡܢ ܠܘܬ ܡܠܟܐ ܐܬܘܪܝܐ . ܟܕ ܕܝܢ ܣܠܩ ܥܠ ܠܐܘܪܫܠܡ : ܢܚܬ ܡܠܐܟܐ ܘܒܙܗ ܠܡܫܪܝܬܗ ܕܥܘܠܐ ܘܡܝܬܘ ܠܗܘܢ ܒܚܕ ܥܕܢܐ ܡܐܐ ܘܬܡܢܝܢ ܘܚܡܫܐ ܐܠ̈ܦܝܢ . ܘܬܘܒ ܕܝܢ ܐܦ ܛܘܒܢܐ ܙܟܪܝܐ ܚܙܐ ܡܠܐܟܐ ܒܕܡܘܬ ܓܒܪܐ ܕܪܟܝܒ ܥܠ ܣܘܣܝܐ ܣܘܡܩܐ ܕܩܐܡ ܒܝܢܬ ܐܝܠܢ̈ܐ ܕܡܛܠܐ : ܘܒܬܪܗ ܪ̈ܟܫܐ ܚܘܪ̈ܐ ܘܣܘ̈ܡܩܐ ܘܢܝ̈ܙܟܐ ܒܐܝܕܝ̈ܗܘܢ . ܘܐܦ ܝܗ̱ܘܕܐ ܡܩܒܝ ܚܙܐ ܡܠܐܟܐ ܟܕ ܪܟܝܒ ܥܠ ܣܘܣܝܐ ܣܘܡܩܐ ܕܚܙܝܩ ܟܠܗ ܡܐܢ̈ܐ ܕܕܗܒܐ . ܚܙܬܗ ܡܫܪܝܬܗ ܕܐܢܛܝܟܘܣ ܥܘܠܐ ܘܥܪܩܬ ܠܗ ܡܢ ܩܕܡܘܗ̱ܝ . ܘܟܠ ܐܝܟܢܐ ܕܗܘܝܐ ܙܟܘܬܐ ܘܚܝܒܘܬܐ ܗܢܘܢ ܥܒܕܝܢ ܠܗ ܒܪܡܙܗ ܕܐܠܗܐ ܚܝܐ : ܕܦܩܕ ܠܗܘܢ ܒܫܥܬܐ ܕܩܪܒܐ ܀ ܗܠܝܢ ܬܓܡ̈ܐ ܐ̱ܚܪ̈ܝܐ ܕܡܘ̈ܬܒܐ ܘܕܣܪ̈ܦܐ ܘܕܟܪ̈ܘܒܐ : ܗܠܝܢ ܕܩܕܡ ܪܒܘܬܗ ܕܡܪܢ ܝܫܘܥ ܡܫܝܚܐ ܩܡܝܢ ܘܡܫܡܫܝܢ ܠܟܘܪܣܝܐ ܕܐܝܩܪܗ ܡܙܝܚܝܢ ܟܠܫ ܒܩܘܫܝܗܗܘܢ . ܟܪ̈ܘܒܐ ܕܝܢ ܠܟܘܪܣܝܗ ܓܝܪ ܛܥܝܢܝܢ ܘܡܝܩܪܝܢ ܘܛܒ̈ܥܐ ܐܚܝܕܝܢ . ܣܪ̈ܦܐ ܕܝܢ ܠܩܝܛܘܢܗ ܀܀܀ ܕܡܪܢ ܡܫܡܫܝܢ . ܡܘ̈ܬܒܐ ܕܝܢ ܬܪܥܐ ܕܩܕܘܫ ܩܘܕ̈ܫܐ ܐܚܝܕܝܢ . ܘܗܕܐ ܗ̱ܝ ܒܫܪܪܐ ܦܘܪܫ ܬܫܡ̈ܫܬܐ ܕܡܕܒܪܢܘܬܐ ܕܡܠܐܟ̈ܐ ܕܒܗܢܐ ܥܠܡܐ ܀ ܫܡܠ ܒܚܝܠ ܥܘܕܪܢܗ ܕܡܪܢ ܠܡܟܬܒ ܕܝܬܩܐ ܕܐܒܘܢ ܐܕܡ ܀ ܀܀܀ ܕܝܬܩܐ ܕܐܒܘܢ ܐܕܡ ܕܝܬܩܐ ܕܐܒܘܢ ܐܕܡ