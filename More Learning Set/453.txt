ܥܲܠ ܗܵܝ̇ ܕܡ̣ܢ ܚܘܼ̈ܫܵܒܹܐ ܕܡܸܬܿܬܿܙܝܼܥܝܼܢ ܒܹܗ : ܡܸܫܬܵܘܕܲܥ ܐ̄ܢܵܫ ܕܒܲܐܝܕܵܐ ܡܫܘܼܚܬܼܵܐ ܩܵܐܹ̇ܡ : ܕܐܝܼܬܲܝܗܘܿܢ ܗܵܠܹܝܢ . ܤܒ . ܥܲܠ ܗܵܝ̇ ܕܡ̣ܢ ܚܘܼ̈ܫܵܒܹܐ ܕܡܸܬܿܬܿܙܝܼܥܝܼܢ ܒܹܗ : ܡܸܫܬܵܘܕܲܥ ܐ̄ܢܵܫ ܕܒܲܐܝܕܵܐ ܡܫܘܼܚܬܼܵܐ ܩܵܐܹ̇ܡ : ܕܐܝܼܬܲܝܗܘܿܢ ܗܵܠܹܝܢ . ܤܒ . ܒܲܪܢܵܫܵܐ ܟܡܵܐ ܕܐܝܼܬܼܵܘܗܝ ܒܡܲܗܡܝܵܢܘܼܬܼܵܐ : ܡ̣ܢ ܫܵܥܲܬܼ ܡܵܘܬܵܐ ܕܵܚܹ̇ܠ . ܟܲܕܼ ܕܹܝܢ ܢܸܬܼܩܲܪܲܒܼ ܠܘܵܬܼ ܐܲܠܵܗܵܐ : ܡ̣ܢ ܦܸܓܼܥܵܐ ܕܕܼܝܼܢܵܐ . ܟܲܕܼ ܕܹܝܢ ܡܲܠܝܵܐܝܼܬܼ ܢܹܐܬܸܐ ܠܲܩܕܼܵܡܵܘܗܝ : ܒܚܘܼܒܵܐ ܡܸܬܼܒܲܠ̈ܥܵܢ ܬܲܪ̈ܬܲܝܗܹܝܢ . ܕܐܲܝܟܼ ܐܲܝܟܲܢ ؟ ܟܲܕܼ ܒܝܼܕܲܥܬܼܵܐ ܘܲܒܼܕܼܘܼܒܵܪܹ̈ܐ ܕܦܲܓܼܪܵܐ pb. 430 ܩܵܐܹ̇ܡ : ܡ̣ܢ ܗܵܘܬܵܐ ܡܸܤܬܲܪܲܕܼ . ܘܟܲܕܼ ܒܝܼܕܲܥܬܼܵܐ ܢܲܦܫܵܢܵܝܬܼܵܐ ܘܕܼܘܼܒܵܪܹ̈ܐ ܬܲܩ̈ܢܹܐ : ܒܥܘܼܗܕܵܢܵܐ ܕܕܼܝܼܥܵܐ ܪܵܦܹ̇ܬܼ ܪܸܥܝܵܢܹܗ ܒܟܼܠܫܵܥ . ܒܗܵܝ̇ ܕܒܹܗ ܒܲܟܼܝܵܢܵܐ : ܬܪܝܼܨܵܐܝܼܬܼ ܩܵܐܹ̇ܡ . ܘܲܒܼܛܲܟܼܤܵܐ ܢܲܦܫܵܢܵܝܵܐ ܡܸܬܿܬܿܙܝܼܥ ܘܡܸܬܿܕܲܒܲܪ ܒܝܼܕܲܥܬܹܗ : ܘܲܒܼܕܼܘܼܒܵܪܹܗ . ܘܲܒܼܩܲܪܝܼܒܼܘܼܬܼܵܐ ܕܐܲܠܵܗܵܐ : ܫܲܦܝܼܪ ܐܝܼܬܼܵܘܗܝ . ܟܲܕܼ ܕܹܝܢ ܠܗܵܝ̇ ܝܑܼܕܲܥܬܼܵܐ ܕܲܫܪܵܪܵܐ ܢܸܡܛܸܐ : ܒܡܸܬܿܬܿܙܝܼܥܵܢܘܼܬܼܵܐ ܕܡܲܪܓܫܵܢܘܼܬܼܵܐ ܕܐ̄ܪ̈ܵܙܵܘܗܝ ܕܐܲܠܲܗܵܐ : ܘܡܸܫܬܲܪܲ ܒܤܲܒܼܪܵܐ ܕܲܥܬܼܝܼܕܼ : ܒܚܘܼܒܵܐ ܡܸܬܼܒܠܲܥ . ܗܵܘ̇ ܕܦܲܓܼܪܵܢܵܐ ܗ̄ܘ̣ : ܒܲܕܼܡܘܼܬܼ ܚܲܝܘܬܼܵܐ ܡ̣ܢ ܢܸܟܼܤܬܼܵܐ ܕܵܚܹ̇ܠ . ܡܠܝܼܠܵܐ ܕܹܝܢ : ܡ̣ܢ ܕܝܼܢܹܗ ܕܐܲܠܵܗܵܐ . ܐܲܝܢܵܐ ܕܲܗܘ̤ܵܐ ܒܪܵܐ : ܠܚܘܼܒܵܐ ܫܲܦܲܪ : ܘܠܵܐ ܠܫܲܒܼܛܵܐ ܕܲܡܕܲܚܸܠ . ܐܸܢܵܐ ܠܲܡ ܘܒܲܝܬܹܗ ܕܐܵܒܼܝ : ܠܡܵܪܝܵܐ ܦܵܠ̇ܚܝܼܢܲܢ . ܚܘܼܒܵܐ ܓܹܝܪ : ܡܒܲܛܠܵܢܵܐ ܗ̄ܘ̣ ܕܕܼܚܸܠܬܼܵܐ . ܘܠܵܘ ܒܲܠܚܘܿܕܼ ܠܵܐ ܕܵܚܹ̇ܠ : ܐܸܠܵܐ ܐܵܦ ܠܫܘܼܢܵܝܵܐ ܡܸܬܼܝܲܐܲܒܼ . ܚܘܼܒܵܐ : ܫܵܪܘܿܝܵܐ ܗ̄ܘ̣ ܕܚܲܝܹ̈ܐ ܕܙܲܒܼܢܵܐ . ܐܲܝܢܵܐ ܕܲܠܚܘܼܒܵܐ ܕܐܲܠܵܗܵܐ ܡܲܛܝܼ : ܠܵܐ ܬܘܼܒܼ ܡܸܬܼܪܲܓܼܪܲܓܼ ܕܲܢܩܵܘܸܐ ܬܢܵܢ . ܚܲܒܿܝܼ̈ܒܲܝ : ܡܸܛܠ ܕܲܗܹ̇ܝܬܼ ܠܸܠܵܐ : ܠܵܐ ܡܤܲܝܒܲܪ ܐ̄ܢܵܐ ܕܐܸܛܲܪ ܐ̄ܪܵܙܵܐ ܒܫܸܬܼܩܵܐ . ܐܸܠܵܐ ܗܵܘܹ̇ܐ ܐ̄ܢܵܐ ܫܵܛܝܵܐ : ܡܸܛܠ ܝܘܼܬܼܪܲܢ ܐܲܝܲܚ̈ . ܒܲܕܼܗܵܢܵܘ ܚܘܼܒܵܐ ܫܲܪܝܼܪܵܐ : ܕܠܵܐ ܡܨܸܐ ܕܲܢܟܲܬܲܪ ܒܲܨܒܼܘܼܬܼܵܐ ܕܚܘܼܒܵܐ ܡ̣ܢ ܡܲܚܒܼܵܢܵܘ̈ܗ . ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ : ܟܲܕܼ ܗܵܠܹܝܢ ܡܲܟܼܬܸܒܼ ܗ̄ܘܹ̇ܝܬܼ : ܦܵܝ̈ܫܵܢ ܗ̣̄ܘܲܝ̈ ܨܸܒܼ̈ܥܵܬܼܝ ܥܲܠ ܟܲܪܛܲܝܤܵܐ . ܠܵܐ ܡܚܲܡܤ̈ܢܵܢ ܗ̄ܘܲܝ̈ ܩܕܼܵܡ ܗܲܢܝܼܐܘܼܬܼܵܐ : ܕܲܒܼܠܸܒܵܐ ܢܵܦ̇ܠܵܐ ܗ̄ܘ̣ܵܬܼ : ܘܲܡܫܲܬܿܩܵܐ ܠܪܸ̈ܓܼܫܹܐ . ܒܪܲܡ ܛܘܼܒܼܵܘܗܝ ܠܐܲܝܢܵܐ ܕܒܲܐܠܵܗܵܐ ܐܸܬܼܥܢܝܼ ܐܲܡܝܼܢܵܐܝܼܬܼ : ܘܲܢܓܲܕܼ ܢܲܦܫܹܗ ܡ̣ܢ ܟܠܗܹܝܢ ܥܵܠܡܵܢܵܝ̈ܬܼܵܠ : ܘܲܠܘܵܬܹܗ ܗܘ̤ܵܐ ܒܲܠܚܘܿܕܼܵܘܗܝ : ܒܥܸܝܢܵܢܵܐ ܕܝܼܕܲܥܬܹܗ . ܕܐܵܦܸܢ ܡܲܓܲܪ ܪܘܼܚܹܗ : ܠܵܐ ܡܵܘܚܲܪ ܤܲܓܝܼ ܡ̣ܢ ܕܢܸܚܙܹܐ ܦܹܐܪܹ̈ܐ . pb. 431 ܚܲܕܼܘܼܬܼܵܐ ܕܒܲܐܠܵܗܵܐ : ܚܲܝܠܬܼܵܢܝܵܐ ܗ̣̄ܝ ܚܲܝܹ̈ܐ ܕܲܬܼܢܵܢ . ܘܐܲܝܢܵܐ ܕܐܸܫܟܚܵܗ̇ : ܠܵܐ ܒܲܠܚܘܿܕܼ ܒܚܲܫܹ̈ܐ ܠܵܐ ܡܸܬܼܒܲܩܸܐ : ܐܸܠܵܐ ܐܵܦܠܵܐ ܥܲܠ ܚܲܝܵܘ̈ܗܝ ܡܸܬܼܦܢܸܐ ܬܘܼܒܼ . ܘܠܵܐ ܪܓܸܫܬܼܵܐ ܐ̄ܚܪܹܬܼܵܐ ܐܝܼܬܼ ܠܹܗ ܡ̣ܢ ܗܵܝܕܹܝܟ . ܐܸܢ ܫܲܪܝܼܪܵܐܝܼܬܼ ܐܸܫܬܿܘܝܼ ܠܗܵܕܹܐ . ܚܠܸܐ ܚܘܼܒܵܐ : ܝܲܬܝܼܪ ܡ̣ܢ ܚܲܝܹ̈ܐ . ܘܲܚܠܸܐ ܤܘܼܟܵܠܵܐ ܕܥܲܠ ܐܲܠܵܗܵܐ : ܕܡܸܢܹܗ ܚܘܼܒܵܐ ܡܸܬܼܝܼܠܸܕܼ : ܝܲܬܝܼܪ ܡ̣ܢ ܕܸܒܼܫܵܐ ܘܡ̣ܢ ܟܲܟܵܪܝܼܬܼܵܐ . ܡܵܢܲܐ ܗ̣̄ܝ ܚܲܠܝܘܼܬܼܵܐ ܕܚܘܼܒܵܐ : ܕܝܲܬܝܼܪ ܡ̣ܢ ܚܲܝܹ̈ܐ ؟ ܠܚܘܼܒܵܐ : ܠܵܐ ܟܲܪܝܵܐ ܠܹܗ ܚܠܵܦ ܡܲܚܒܼܵܢܵܘ̈ܗܝ ܠܲܡܩܲܒܵܠܘܼ ܪܸܒܿܘܿ ܡܵܘ̈ܬܝܼܢ . ܚܘܼܒܵܐ : ܝܲܠܕܵܐ ܗ̄ܘ̣ ܕܝܼܕܲܥܬܼܵܐ . ܝܑܼܕܲܥܬܼܵܐ : ܝܲܠܕܵܐ ܗ̣̄ܝ ܕܲܚܠܝܼܡܘܼܬܼ ܢܲܦܫܵܐ . ܚܠܝܼܡܘܼܬܼ ܢܲܦܫܵܐ : ܚܲܝܠܵܐ ܗ̄ܘ̣ ܕܡ̣ܢ ܡܤܲܝܒܿܪܵܢܘܼܬܼܵܐ ܡܸܬܼܝܲܠܕܵܐ ܒܢܘܼܓܼܪܵܐ . ܘܡܵܢܲܐ ܗ̣̄ܝ ܝܑܼܕܲܥܬܼܵܐ ؟ ܪܓܸܫܬܼܵܐ ܕܚܲܝܹ̈ܐ ܠܵܐ ܡܵܝ̈ܘܿܬܹܐ . ܡܵܢܵܐ ܐܸܢܘܿܢ ܚܲܝܹ̈ܐ ܠܵܐ ܡܵܝ̈ܘܿܬܹܐ ؟ ܡܲܪܓܫܵܢܘܼܬܼܵܐ ܕܒܲܐܠܵܗܵܐ . ܝܑܼܕܲܥܬܼܵܐ ܕܥܲܠ ܐܲܠܵܗܵܐ : ܡܲܠܟܵܐ ܗ̄ܘ̣ ܕܟܼܠ ܪ̈ܓܝܼܓܼܵܐ . ܘܠܸܒܵܐ ܕܩܲܒܿܠܵܗ̇ : ܝܲܬܝܼܪܬܵܐ ܗ̣̄ܝ ܠܹܗ ܚܲܠܝܘܼܬܼܵܐ ܕܟܼܠ ܕܒܲܐܪܥܵܐ . ܡܸܛܠ ܕܲܠܚܲܠܝܘܼܬܼܵܐ ܕܝܼܕܲܥܬܼܵܐ ܕܥܲܠ ܐܲܠܵܗܵܐ : ܡܸܕܸܡ ܠܵܐ ܦܵܚܹ̇ܡ ܀ ܡܵܪܝܵܐ : ܡܠܝܼ ܠܹܒܿܝ ܚܲܝܹ̈ܐ ܕܲܠܥܵܠܲܡ . ܚܲܝܹ̈ܐ ܕܲܠܥܵܠܲܡ ܐܝܼܬܲܝܗܘܿܢ : ܒܘܼܝܵܐܵܐ ܕܒܲܐܠܵܗܵܐ . ܐܲܝܢܵܐ ܕܒܼܘܼܝܵܐܵܐ ܕܒܲܐܠܵܗܵܐ ܐܸܫܟܲܚ : ܝܲܬܝܼܪ ܠܹܗ ܒܘܼܝܵܐܵܐ ܕܥܵܠܡܵܐ . ܡ̣ܢ ܡܵܢܵܐ ܡܸܬܼܪܓܸܫ ܠܒܲܪܢܵܫܵܐ ܕܩܲܒܸܠ̣ ܚܸܟܼܡܬܼܵܐ ܡ̣ܢ ܪܘܼܚܵܐ ؟ ܡ̣ܢ ܗܵܝ̇ ܕܡܲܠܦܵܐ ܠܹܗ ܙܢܲܝ̈ܵܐ ܕܡܲܟܿܝܼܟܼܘܼܬܼܵܐ . ܒܟܲܤܝܘܼܬܹܗ : ܘܲܒܼܪܸ̈ܓܼܫܵܘܗܝ . ܘܡܸܬܼܓܠܸܐ ܠܹܗ ܒܡܲܕܥܹܗ : ܕܐܲܝܟܲܢܵܐ ܡܸܬܼܩܲܢܝܵܐ ܗ̤ܝ ܡܲܟܿܝܼܟܼܘܼܬܼܵܐ . ܘܡ̣ܢ ܡܵܢܵܐ ܡܸܬܼܪܓܸܫ ܕܲܡܛ̣ܵܐ pb. 432 ܠܡܲܟܿܝܼܟܼܘܼܬܼܵܐ ؟ ܡ̣ܢ ܗܵܝ̇ ܕܲܢܕܼܝܼܕܼ ܥܠܵܘܗܝ ܕܢܸܫܦܲܪ ܠܥܵܠܡܵܐ ܗܵܢܵܐ : ܒܗܘܼܦܵܟܼܵܘ̈ܗܝ ܐܵܘ ܒܡܸܠܬܹܗ : ܘܤܲܢܝܵܐ ܒܥܲܝܢܵܘ̈ܗܝ ܬܸܫܒܿܘܿܚܬܹܗ ܕܥܵܠܡܵܐ ܗܵܢܵܐ . ܡܵܢܵܐ ܐܸܢܘܿܢ ܚܲܫܹ̈ܐ ؟ ܓܘܼܪ̈ܵܓܹܐ ܐܸܢܘܿܢ ܕܲܒܼܨܸܒܼ̈ܘܵܬܼܵܐ ܘܲܒܼܫܲܪ̈ܒܹܐ ܕܥܵܠܡܵܐ ܗܵܢܵܐ ܤܝܼܡܝܼܢ : ܕܲܚܫܲܚܬܼܵܐ ܡܙܝܼܥܝܼܢ ܕܦܲܓܼܪ̈ܵܐ ܠܤܘܼܢܩܵܢܵܐ : ܕܠܵܐ ܒܵܛ̇ܠܝܼܢ ܓܘܼܪ̈ܵܓܲܝܗܘܿܢ ܟܡܵܐ ܕܐܝܼܬܼܵܘܗܝ ܥܵܠܡܵܐ . ܒܲܪܢܵܫܵܐ ܕܹܝܢ ܕܐܸܫܬܘܼܝ ܠܡܲܕܥܵܐ ܐܲܠܵܗܵܝܵܐ : ܘܲܛܥܸܡ̣ ܘܐܲܪܓܸܫ̣ ܒܡܸܕܸܡ ܕܲܡܝܲܬܲܪ ܡ̣ܢ ܗܵܠܹܝܢ : ܠܵܐ ܥܵܐ̇ܠܝܼܢ ܓܘܼܪ̈ܓܹܐ ܕܗܵܠܹܝܢ ܠܠܸܒܹܗ . ܒܲܕܼܕܘܼܟܿܬܼܵܐ ܕܓܘܼܪ̈ܵܓܹܐ ܐܸܚܕܲܬ̤ ܪܸܓܿܬܼܵܐ : ܕܲܡܝܲܬܿܪܵܐ ܡ̣ܢ ܕܝܼܠܗܘܿܢ . ܘܠܵܐ ܩܵܪܒܿܝܼܢ ܓܘܼܪ̈ܵܓܹܐ ܕܨܸܒܼ̈ܘܵܬܼܵܐ : ܘܐܲܝܠܹܝܢ ܕܡܸܢܗܹܝܢ ܡܸܬܼܝܲܠ̈ܕܵܢ ܠܠܸܒܹܗ . ܐܸܠܵܐ ܩܵܝ̇ܡܝܼܢ ܠܒܲܪ : ܟܲܕܼ ܒܲܛܝܼܠܝܼܢ . ܠܵܘ ܟܲܕܼ ܗܸܢܘܿܢ ܓܘܼܪ̈ܓܲܝ ܚܲܫܹ̈ܐ ܠܲܝܬܿ ܐܸܢܘܿܢ : ܐܸܠܵܐ ܠܸܒܵܐ ܕܲܡܩܲܒܸܠ ܠܗܘܿܢ : ܠܗܘܿܢ ܡܝܼܬܼܵܐ ܗ̄ܘ̣ ܘܚܲܝ : ܠܡܸܕܸܡ ܐ̄ܚܪܹܝܢ . ܠܵܘ ܕܟܲܕܼ ܦܲܚ̣ܫ ܡ̣ܢ ܙܗܝܼܪܘܼܬܼܵܐ ܘܥܲܡܠܵܐ ܕܦܘܼܪܫܵܢܵܐ : ܐܸܠܵܐ ܕܠܲܝܬܿ ܠܹܗ ܬܲܟܼܬܘܼܫܵܐ ܒܪܸܥܝܵܢܹܗ . ܡܸܛܠ ܕܤܲܒܿܝܼܥܵܐ ܬܹܐܪܬܹܗ : ܡ̣ܢ ܒܘܼܤܵܡܵܐ ܕܡܸܕܸܡ ܐ̄ܚܪܹܝܢ . ܐܲܟܼܙܢܵܐ ܕܐ̄ܢܵܫ ܤܲܒܼܝܼܥ ܡ̣ܢ ܤܲܝܒܵܪܬܵܐ ܒܲܤܝܼܡܬܼܵܐ ܘܕܲܗܝܼܢܬܼܵܐ : ܘܡܲܠܝܵܐ ܬܹܐܪܬܹܗ ܡ̣ܢ ܗܵܝ̇ ܕܲܗܝܼܢܘܼܬܼܵܐ ܘܒܼܘܼܤܵܡܵܐ . ܒܵܬܲܪ ܗܲܝܕܹܝܟ ܕܹܝܢ ܚܵܙܹ̇ܐ ܡܹܐܟܼܘܼܠܬܼܵܐ ܕܲܢܕܝܼܕܼܵܐ ܘܲܡܥܲܪܓܠܵܐ ܒܨܵܐܘܼܬܼܵܗ̇ : ܠܵܘ ܒܲܠܚܘܿܕܼ ܠܵܐ ܤܢܝܼܩܵܐ ܥܲܠ ܒܛܝܼܠܘܼܬܼܵܐ ܗܵܝܕܹܝܟ ܗ̤ܝ ܬܹܐܪܬܵܐ ܕܬܸܬܼܟܠܸܐ ܕܠܵܐ ܬܸܪܲܓܼ : ܐܵܘ ܕܢܸܗܘܸܐ ܒܹܗ ܐܵܓܼܘܿܢܵܐ ܒܪܸܥܝܵܢܵܐ ܕܠܵܐ ܢܸܬܼܒܲܩܸܐ ܒܵܗ̇ ܒܓܘܼܪܵܓܼܵܐ : ܐܸܠܵܐ ܐܵܦ ܡܸܬܼܥܲܩܪܵܐ ܘܡܸܫܬܲܓܼܫܵܐ ܒܲܚܙܵܬܼܵܗ̇ ܟ̱ܠܵܗ̇ ܬܹܐܪܬܵܐ . ܠܵܐ pb. 433 ܗ̄ܘ̣ܵܐ ܡܸܛܠ ܡܛܲܪܛܫܘܼܬܼܵܗ̇ ܕܗܵܝ̇ ܒܲܠܚܘܿܕܼ : ܟܒܲܪ ܕܹܝܢ ܐܵܦ ܒܵܗ̇ ܡܢܲܦܩܝܼܢ ܗ̄ܘ̣ܵܘ ܚܲܝܵܘ̈ܗܝ ܡ̣ܢ ܩܕܝܼܡ . ܐܸܠܵܐ ܕܝܼܬܿܝܼܪܵܐܝܼܬܼ ܡ̣ܢ ܦܸܚܡܵܐ ܕܲܡܝܲܬܿܪܘܼܬܼܵܗ̇ ܕܗܵܝ̇ ܤܲܝܒܵܪܬܵܐ ܐ̄ܚܪܹܬܼܵܐ : ܕܲܡܠܵܬܼܵܗ̇ ܠܬܹܐܪܬܵܐ ܒܟܼܠ ܒܘܼܤܵܡ̈ܝܼܢ : ܗܵܟܲܢܵܐ ܐܝܼܬܹܝܗ̇ ܨܒܼܘܼܬܼܵܐ ܕܚܘܼܠܡܵܢ ܢܲܦܫܵܐ . ܠܸܒܵܐ ܕܩܲܒܸܠ̣ ܪܓܸܫܬܼܵܐ ܕܨܸܒܼ̈ܘܵܬܼܵܐ ܪ̈ܘܼܚܵܢܵܝܬܼܵܐ ܚܲܬܿܝܼܬܼܵܐܝܼܬܼ : ܘܬܹܐܘܿܪܝܼܵܐ ܕܥܵܠܡܵܐ ܕܲܥܬܼܝܼܕܼ : ܒܗܵܢܵܘ ܙܢܵܐ ܗܵܘ̇ܝܵܐ ܬܹܐܪܬܹܗ ܒܥܘܼܗܕܵܢܗܘܿܢ ܕܚܲܫܹ̈ܐ . ܘܐܲܟܼܙܢܵܐ ܕܐܸܢ ܐ̄ܢܵܫ ܢܸܨܛܪܸܟܼ ܡ̣ܢ ܥܘܼܬܼܪܵܐ : ܘܡܵܛܹ̇ܐ ܠܡܸܤܟܹܢܘܼܬܼܵܐ : ܘܗܵܘܹ̇ܐ ܨܪܝܼܟܼ ܡ̣ܢ ܤܲܝܒܵܪܬܵܐ ܗܵܝ̇ ܫܒܼܝܼܚܬܼܵܐ ܘܲܡܝܲܬܲܪܬܵܐ ܕܒܹܝܬܼ ܡܲܠܟܘܼܬܼܵܐ ܡܸܬܼܦܲܪܦܲܥ ܗ̄ܘ̣ܵܐ : ܘܢܸܛܥܸܐ ܗܸܢܝܵܢܵܐ ܘܛܲܥܡܵܐ ܕܝܼܠܵܗ̇ . ܘܠܵܐ ܡܸܟܹܝܠ ܢܸܫܬܲܟܼܚܘܼܢ ܠܹܗ ܗܵܢܘܿܢ ܬܘܼܩܵܢܹ̈ܐ ܫܒܼܝܼ̈ܚܹܐ : ܘܢܸܗܘܸܐ ܤܪܝܼܩ ܐܸܤܛܘܼܡܟܹܗ ܡ̣ܢ ܒܘܼܤܵܡܵܐ ܕܕܼܘܼܢܗܘܿܢ : ܡ̇ܢ ܐܵܢܲܢܩܹܐ ܐܝܼܬܼ ܠܹܗ ܕܢܸܬܼܦܢܸܐ ܘܐܵܦ ܥܲܠ ܡܹܐܟܼܘܼܠܬܼܵܐ ܕܤܲܓܝܸ ܒܨܝܼܪܵܐ . ܗܵܟܲܢܵܐ ܗܵܘܹ̇ܐ ܐܲܝܢܵܐ ܕܐܸܫܬܿܘܝܼ ܠܚܘܼܠܡܵܢ ܢܲܦܫܹܗ . ܕܐܸܢ ܢܸܨܛܪܸܟܼ ܡ̣ܢ ܒܘܼܤܵܡܵܐ ܗܵܘ̇ ܐܲܠܵܗܵܝܵܐ : ܟܲܕܼ ܡܲܗܡܸܐ ܡ̣ܢ ܙܸܕܼܩܹܗ ܘܢܸܦܸܠ ܒܢܵܘܡܬܼܵܐ ܕܡܲܗܡܝܵܢܘܼܬܼܵܐ : ܬܘܼܒܼ ܡܸܬܼܦܬܼܵܐ ܥܲܠ ܡܹܐܟܼܘܼܠܬܼܵܐ ܗܵܝ̇ ܢܕܼܝܼܕܬܵܐ : ܕܲܡܥܲܪܓܠܵܐ ܒܟܼܠܵܗ̇ ܨܵܐܘܼܬܼܵܐ ܘܲܡܛܲܪܛܫܵܐ : ܘܠܵܐ ܒܵܚܪܵܐ ܬܹܐܪܬܵܐ : ܡܸܛܠ ܐܸܤܛܘܼܡܟܵܐ ܕܢܲܦܫܵܐ ܕܲܤܦܝܼܩ . ܢܲܦܫܵܐ ܠܲܡ ܟܦܲܢܬܼܵܐ : ܐܵܦ ܡܲܪܝܼܪ̈ܵܬܼܵܐ ܚܲܠ̈ܝܵܢ ܐܸܢܹܝܢ ܠܵܗ̇ ܀ ܘܬܼܘܼܒܼ : ܠܵܐ ܠܲܡ ܐ̄ܢܵܫ ܡܸܬܼܗܲܝܡܲܢ ܤܝܼܡܬܼܵܐ ܘܕܼܵܡܹ̇ܝܟ . ܐܸܢ ܕܹܝܢ ܢܵܛܲܪ ܢܵܡܘܿܤܵܐ ܕܲܙܗܝܼܪܘܼܬܼܵܐ ܘܥܲܡܠܵܐ ܕܦܘܼܪܫܵܢܵܐ : ܘܒܼܝܼܕܲܥܬܼܵܐ pb. 434 ܕܡܸܢܗܘܿܢ ܡܵܬܹ̇ܩ ܚܲܝܹ̈ܐ : ܠܲܓܼܡܵܪ ܐܵܓܼܘܿܢܵܐ ܕܓܼܘܼܪ̈ܵܓܲܝ ܚܲܫܹ̈ܐ ܠܪܸܥܝܵܢܹܗ ܠܵܐ ܩܵܪܹܒܼ . ܘܠܵܐ ܗ̄ܘ̣ܵܐ ܒܬܲܟܼܬܘܼܫܵܐ ܟܠܹܝܢ ܕܠܵܐ ܢܸܥܠܘܼܢ ܠܠܸܒܵܐ ܗܸܢܘܿܢ ܓܘܼܪ̈ܵܓܹܐ : ܐܸܠܵܐ ܗ̤ܝ ܤܲܒܼܥܘܼܬܼܵܐ ܕܬܹܐܪܬܵܐ ܢܲܦܫܵܢܵܝܬܼܵܐ ܕܡܲܠܝܵܐ ܡ̣ܢ ܝܑܼܕܲܥܬܼܵܐ : ܘܪܸܓܲܬܼ ܚܸܙ̈ܘܵܢܹܐ ܬܡܝܼ̈ܗܹܐ ܕܒܼܵܗ̇ ܫܟܼܝܼܚܵܐ : ܟܵܠ̇ܝܵܐ ܠܗܘܿܢ ܕܠܵܐ ܢܸܬܼܩܲܪܒܼܘܼܢ ܒܥܸܢܝܵܢܗܘܿܢ ܠܘܲܥܕܵܐ ܕܝܼܠܹܗ . ܠܵܘ ܟܲܕܼ ܦܲܚ̣ܫ ܡ̣ܢ ܙܗܝܼܪܘܼܬܼܵܐ : ܐܲܝܟܼ ܕܐܸܡ̇ܪܹܬܼ : ܘܥܲܡܠܵܐ ܕܦܘܼܪܫܵܢܵܐ : ܕܗܸܢܘܿܢ ܡܢܲܛܪ̈ܵܢܹܝܗ̇ ܕܝܼܕܲܥܬܼܵܐ ܕܲܫܪܵܪܵܐ ܘܢܘܼܗܪܵܐ ܢܲܦܫܵܢܵܝܵܐ : ܐܸܠܵܐ ܕܠܲܝܬܿ ܬܲܟܼܬܘܼܫܵܐ ܠܪܸܥܝܵܢܵܐ : ܡܸܛܠ ܥܸܠ̈ܠܵܬܼܵܐ ܕܐܸܬܼܬܲܩܪܲܚ . ܢܕܝܼܕܼܵܐ ܗ̣̄ܝ ܡܹܐܟܼܘܼܠܬܼܵܐ ܕܡܸܤ̈ܟܹܿܢܹܐ ܥܲܠ ܥܲܬܼܝܼܪܹ̈ܐ : ܘܤܲܝܒܵܪܬܵܐ ܕܲܟܼܪ̈ܝܼܗܹܐ ܥܲܠ ܚܠܝܼ̈ܡܹܐ . ܐܸܠܵܐ ܗ̤ܘ ܥܘܼܬܼܪܵܐ ܘܲܚܠܝܼܡܘܼܬܼܵܐ : ܡ̣ܢ ܙܗܝܼܪܘܼܬܼܵܐ ܘܚܘܼܦܵܛܵܐ ܡܸܬܼܩܲܝܡܝܼܢ . ܘܥܲܠܗܵܕܹܐ : ܗ̤ܘ ܟܝܵܢܵܐ ܤܵܗܹ̇ܕܼ . ܟܡܵܐ ܕܝܲܚ ܒܲܪܢܵܫܵܐ : ܥܲܠ ܙܗܝܼܪܘܼܬܼܵܐ ܘܚܘܼܦܵܛܵܐ ܤܢܝܼܩ : ܘܥܲܠ ܥܝܼܪܘܼܬܼܵܐ ܕܢܸܛܲܪ ܓܲܙܹܗ . ܐܸܢܕܹܝܢ ܬܚܘܼܡܹܗ ܡܲܪܦܸܐ : ܡܸܬܼܟܪܲܗ : ܘܡܸܬܼܚܲܠܲܟ . ܐܵܦܸܢ ܙܲܒܼܢܵܐ ܤܲܓܝܼܐܵܐ ܗܵܘܹ̇ܐ ܒܹܗ ܚܲܝܠܵܐ ܡ̣ܢ ܚܘܼܠܡܵܢܵܐ ܩܲܕܼܡܵܝܵܐ : ܐܸܠܵܐ ܐܸܡܲܬܼܝ ܕܬܼܵܘܤܲܦܬܼܵܐ ܠܵܐ ܢܵܤܹ̇ܒܼ : ܠܲܡܚܝܼܠܘܼܬܼܵܐ ܘܚܲܤܝܼܪܘܼܬܼܵܐ ܫܵܪܹܟܼ . ܐܵܦܠܵܐ ܗ̤ܘ ܟܝܵܢܵܐ ܡܲܠܸܦ ܠܲܢ ܥܲܠ ܗܵܠܹܝܢ : ܡܵܢܵܐ ܡ̣ܢ ܫܡܲܝܵܢ̈ܝܬܼܵܐ ܐܝܼܬܼ : ܕܕܼܘܼܡܝܵܐ ܠܬܲܚܘܝܼܬܹܗ ܠܵܐ ܫܟܼܝܼܚ ܠܲܢ ܒܲܟܼܝܵܢܲܢ ؟ ܗܵܐ ܐܵܦ ܡܵܪܲܢ ܠܟܼܠܗܹܝܢ ܪ̈ܘܼܚܵܢܵܝܬܼܵܐ : ܒܲܟܼ̈ܝܵܢܵܝܬܼܵܐ ܡܫܲܪܲܪ ܗ̄ܘ̣ܵܐ ܘܲܡܤܲܬܸܬܼ ܚܲܠܗܹܝܢ ܒܢܲܦ̈ܫܵܬܲܢ . ܠܵܘ ܒܲܠܚܘܿܕܼ ܗܵܠܹܝܢ ܕܪܲܗܒܼܘܿܢܵܐ ܩܲܠܝܼܠ ܕܲܬܼܢܵܢ : ܐܸܠܵܐ ܘܗܵܢܹܝܢ ܕܓܘܫܡܵܐ ܫܲܪܝܼܪܵܐ : ܘܫܘܼܡܠܵܝܵܐ ܘܲܫܪܵܪܵܐ ܕܲܥܬܝܼ̈ܕܼܵܢ ܠܲܢ . ܠܵܐ pb. 435 ܬܸܬܿܕܲܡܲܪ ܒܗܵܠܹܝܢ ܕܐܸܡ̇ܪܹܬܼ : ܠܵܘ ܒܲܠܚܘܿܕܼ ܥܕܲܡܵܐ ܕܢܸܬܼܚܙܸܐ ܦܹܐܪܵܐ ܐܝܼܬܼ ܥܲܡܠܵܐ : ܐܸܠܵܐ ܘܐܵܦ ܥܕܲܡܵܐ ܠܲܚܡܵܠܵܐ : ܥܕܲܟܹܝܠ ܥܲܡܠܵܐ ܐܝܼܬܼܵܘܗܝ . ܚܡܵܠܵܐ ܩܵܪܹܐ ܐ̄ܢܵܐ : ܠܩܲܒܼܪܵܐ . ܐܝܼܬܼ ܕܡܵܐ ܕܲܫܡܸܢ ܦܹܐܪܵܐ : ܚܒܹ̇ܛ ܠܹܗ ܒܲܪܕܼܵܐ ܡܸܢܫܹܠܝ . ܐܲܝܢܵܐ ܕܡܸܬܼܚܲܠܲܛ ܒܨܸܒܼ̈ܘܵܬܼܵܐ ܘܡܸܫܬܪܸܐ ܠܥܸܢܝܵܢܵܐ : ܠܵܐ ܡܸܬܿܛܦܝܼܣ ܕܲܢܟܲܬܲܪ ܚܘܼܠܡܵܢܹܗ ܠܘܵܬܹܗ . ܐܸܡܲ݁ܪ ܐ̄ܢܵܐ ܕܹܝܢ : ܚܫܲܚܬܼܵܐ ܘܲܚܙܵܬܼܵܐ . ܝܼܫܘܿܥ ܡܫܝܼܚܵܐ ܡܲܠܟܵܐ ܕܥܵܠܡܹ̈ܐ : ܐܲܫܘܵܢܝ ܠܪܸܓܿܬܼܵܐ ܕܒܼܵܟܼ . ܪܲܒܿ ܗ̄ܘ̣ ܒܲܪܢܵܫܵܐ ܕܲܒܼܥܸܢܝܵܢܹܗ ܕܐܲܠܵܗܵܐ ܟܲܬܲܪ : ܘܚܲܝܵܘ̈ܗܝ ܒܹܗ ܚܲܠܸܛ̣ : ܡ̣ܢ ܟܠ ܒܲܪܢܵܫܵܐ ܕܐܝܼܬܼ ܥܲܠ ܐܲܪܥܵܐ : ܘܡ̣ܢ ܟܠ ܦܘܼܠܚܵܢܵܐ ܕܡܸܬܼܫܲܡܠܸܐ ܡ̣ܢ ܡܠܝܼ̈ܠܹܐ . ܐܸܡܲܬܼܝ ܕܲܡܨܲܠܸܐ ܐܲܢ̄ܬܿ ܠܐܲܠܵܗܵܐ : ܗܵܕܹܐ ܚܕܼܵܐ ܐܸܡܲܪ ܠܹܗ : ܡܵܪܝܵܐ : ܐܲܫܘܵܢܝ ܕܐܹܡܘܼܬܼ ܠܥܸܢܝܵܢܵܐ ܕܥܵܠܡܵܐ ܗܵܢܵܐ ܒܩܘܼܫܬܼܵܐ . ܘܲܚܒܲܫܬܵܗ̇ ܬܲܡܵܢ : ܟ̱ܠܵܗ̇ ܒܵܥܘܼܬܼܵܐ . ܘܐܵܬܼܚܲܦܲܛ : ܕܒܲܥ̇ܒܼܵܕܼܵܐ ܬܸܓܼܡܘܿܪ ܒܵܟܼ ܗܵܕܹܐ . ܐܸܢ ܕܹܝܢ ܠܲܨܠܘܿܬܼܵܐ ܐܵܦ ܤܘܼܥܪܵܢܵܐ ܢܲܩܝܼܦ : ܫܲܪܝܼܪܵܐܝܼܬܼ ܒܚܹܐܪܘܼܬܹܗ ܕܲܡܫܝܼܚܵܐ ܩܵܐܹ̇ܡ ܐܲܢ̄ܬܿ . ܡܝܼܬܼܘܼܬܼܵܐ ܕܲܠܥܵܠܡܵܐ ܐܝܼܬܹܝܗ̇ : ܠܵܘ ܗܵܝ̇ ܕܐܸܬܼܪܲܚܲܩ ܐ̄ܢܵܫ ܡ̣ܢ ܚܘܼܠܛܵܢܵܐ ܕܥܸܢܝܵܢ ܨܸܒܼ̈ܘܵܬܹܗ ܒܲܠܚܘܿܕܼ . ܐܸܠܵܐ ܗܵܕܲܐ ܗ̣̄ܝ ܡܝܼܬܼܘܼܬܼܵܐ ܕܲܫܪܵܪܵܐ ܕܡ̣ܢ ܥܵܠܡܵܐ : ܗܵܝ̇ ܕܠܵܐ ܢܸܬܼܝܲܐܲܒܼ ܐ̄ܢܵܫ ܠܛܵܒܼ̈ܬܹܗ ܕܥܵܠܡܵܐ ܒܥܸܢܝܵܢܵܐ ܕܡܲܕܥܹܗ . ܐܸܢܕܹܝܢ ܒܗܸܪܓܵܐ ܫܲܦܝܼܪܵܐ ܡܸܬܼܥܲܝܕܼܝܼܢܲܢ : ܡܸܬܼܟܲܚܕܼܝܼܢ ܚ̄ܢܲܢ ܡ̣ܢ ܚܲܫܹ̈ܐ ܡܵܐ ܕܦܵܓܼܥܝܼܢܲܢ ܒܗܘܿܢ . ܘܝܵܕܼܥ̇ܝܼܢ ܠܗܵܕܹܐ : ܐܲܝܠܹܝܢ ܕܲܩܢܹܝܢ ܢܸܤܝܵܢܵܐ ܒܢܲܦܫܗܘܿܢ . ܘܒܼܵܗ̇ܬܿܝܼܢܲܢ ܡ̣ܢ ܥܸܠܠܵܬܼ̈ܗܹܝܢ ܕܢܸܩܪܘܿܒܼ ܠܗܹܝܢ . ܐܸܡܲܬܼܝ ܕܠܲܥ̇ܒܼܵܕܼܵܐ ܡܸܕܸܡ ܚܠܵܦ pb. 436 ܪܸܚܡܬܹܗ ܕܐܲܠܵܗܵܐ ܡܸܬܼܪܲܓܼܪܲܓܼ ܐܲܢ̄ܬܿ ܠܡܸܩܲܦ : ܤܝܼܡ ܥܲܠ ܪܸܓܿܬܹܗ ܬܚܘܼܡܵܐ ܕܡܵܘܬܵܐ . ܗܵܟܲܢܵܐ ܘܒܹܗ ܒܤܘܼܥܪܵܢܵܐ : ܠܕܲܪܓܼܵܐ ܕܤܵܗܕܘܼܬܼܵܐ ܡܸܫܬܘܸܐ ܐܲܢ̄ܬܿ : ܒܟܼܠ ܚܲܫܵܐ ܘܢܸܟܼܝܵܢܵܐ ܕܒܼܵܟܼ ܢܸܦܓܲܥ ܠܓܼܵܘ ܡ̣ܢ ܬܚܘܼܡܵܐ ܗܵܘ̇ : ܐܸܢ ܥܕܲܡܵܐ ܠܚܲܪܬܼܵܐ ܬܚܲܡܤܸܢ ܒܹܗ ܘܠܵܐ ܬܸܬܼܪܲܦܸܐ . ܗܸܪܓܵܐ ܕܚܘܼܫܵܒܼܵܐ ܡܚܝܼܠܵܐ : ܡܲܡܚܸܠ ܠܚܲܝܠܵܐ ܕܲܡܤܲܝܒܿܪܵܢܘܼܬܼܵܐ . ܪܸܥܝܵܢܵܐ ܕܹܝܢ ܡܫܲܪܪܵܐ : ܐܵܦ ܚܲܝܠܵܐ ܕܠܲܝܬܿ ܠܲܟܼܝܵܢܵܐ : ܝܵܗܹ̇ܒܼ ܠܗܵܘ̇ ܕܢܵܩܹ̇ܦ ܠܗܸܪܓܹܗ . ܡܵܪܝܵܐ : ܐܲܫܘܵܢܝ ܕܐܸܤܢܸܐ ܚܲܝܲܝ̈ : ܡܸܛܠ ܚܲܝܹ̈ܐ ܕܒܼܵܟܼ . ܕܘܼܒܵܪܵܐ ܕܠܵܠܡܵܐ ܗܵܢܵܐ ܕܵܡܹ̇ܐ : ܠܲܨܚܵܚܵܐ ܡܸܕܸܡ ܕܲܟܼܬܼܝܼ̈ܒܼܵܬܼܵܐ : ܕܒܲܠܚܵܝܵܐ ܐܝܼܬܼܵܘܗܝ ܥܕܲܟܹܝܠ . ܕܟܼܠܡܵܐ ܕܨܵܒܹ̇ܐ : ܘܐܸܡܲܬܼܝ ܕܒܼܵܥܹ̇ܐ ܐ̄ܢܵܫ : ܡܸܬܿܬܵܘܤܲܦ ܘܡܸܬܼܒܲܨܲܪ ܒܹܗ : ܘܥܵܒܹ̇ܕܼ ܫܘܼܚܠܵܦܵܐ ܠܲܟܼܬܼܝܼ̈ܒܼܵܬܹܗ . ܕܘܼܸܒܵܪܵܐ ܕܲܥܬܼܝܼܕܼ ܕܵܡܹ̇ܐ ܠܐܸܫܛܵܪܹ̈ܐ ܕܡܲܤܩܝܼܢ ܠܲܡ̈ܓܲܠܹܐ : ܘܤܝܼܡ ܥܠܲܝܗܹܝܢ ܛܲܒܼܥܵܐ ܕܡܲܠܟܵܐ : ܕܠܵܐ ܬܵܘܤܲܦܬܼܵܐ ܬܵܘܤܲܦܬܼܵܐ ܘܠܵܐ ܒܘܼܨܵܪܵܐ ܗܵܘܹ̇ܐ ܠܡܸܥܒܲܕܼ ܒܗܘܿܢ . ܥܲܕܼ ܐܝܼܬܲܝܢ ܒܹܝܬܼ ܫܘܼܚ̈ܠܵܦܹܐ : ܢܸܚܙܸܐ ܢܲܦܫܲܢ . ܘܥܲܕܼ ܫܲܠܝܼܛܝܼܢܲܢ ܥܲܠ ܟܬܼܵܒܼܵܐ ܕܚܲܝܲܝ̈ܢ ܘܒܼܐܝܼ̈ܕܲܝܢ ܗ̄ܘ̣ ܟܬܼܵܒܲܢ : ܢܸܬܼܚܲܦܲܛ ܘܢܸܥܒܸܕܼ ܒܹܗ ܬܵܘܤܲܦܬܼܵܐ ܒܕܼܘܼܒܵܪܹ̈ܐ ܫܲܦܝܼܪܹ̈ܐ : ܘܢܸܠܚܸܐ ܡܸܢܹܗ ܒܘܼܨܵܪܹ̈ܐ ܕܕܼܘܼܒܵܪܹ̈ܐ ܩܲܕܼ̈ܡܵܝܹܐ ܕܠܵܐ ܚܹܐܪܘܼܬܼܵܐ . ܫܲܠܝܼܛܝܼܢܲܢ ܠܡܸܥܒܲܕܼ ܒܹܗ ܠܚܵܝܵܐ ܕܚܵܘ̈ܒܵܬܼܵܐ : ܟܡܵܐ ܕܐܝܼܬܲܝܢ ܬܢܵܢ . ܘܚܵܫܹ̇ܒܼ ܐܲܠܵܗܵܐ : ܟܠ ܫܘܼܚܠܵܦܵܐ ܕܥܵܒܼܕܝܼܢܲܢ ܒܹܗ . ܕܢܸܫܬܘܸܐ ܠܚܲܝܹ̈ܐ ܕܲܠܥܵܠܲܡ : ܡ̣ܢ ܩܕܼܵܡ ܕܢܸܬܼܩܲܪܲܒܼ ܠܲܩܕܼܵܡ ܡܲܠܟܵܐ : ܘܲܢܤܝܼܡ ܥܠܵܘܗܝ ܛܲܒܼܥܹܗ . ܟܡܵܐ ܕܲܒܼܥܵܠܡܵܐ ܗܵܢܵܐ ܐܝܼܬܲܝܢ : ܠܵܐ ܤܵܐܹ̇ܡ ܐܲܠܵܗܵܐ ܛܲܒܼܥܹܗ : ܠܵܐ ܥܲܠ ܛܵܒܼ̈ܬܲܢ ܘܠܵܐ ܥܲܠ pb. 437 ܒܝܼ̈ܫܵܬܲܢ . ܥܕܲܡܵܐ ܠܫܵܥܲܬܼ ܥܘܼܢܕܵܢܵܐ : ܕܫܲܠܸܡܢܲܢ ܥ̇ܒܼܵܕܼܵܐ ܕܐܲܬܼܪܲܢ : ܘܫܲܪܝܼܢܲܢ ܒܲܚܙܘܼܩܝܵܐ . ܘܙܵܕܹ̇ܩ ܠܲܢ ܡܸܟܹܝܠ ܕܢܸܥܒܸܕܼ : ܐܲܝܟܼ ܕܐܸܡ݂ܲܪ ܛܘܼܒܼܵܢܵܐ ܡܵܪܝ ܐܲܦܪܹܝܡ : ܕܬܸܬܿܕܲܡܸܐ ܠܲܡ ܐܲܡܝܼܢܵܐܝܼܬܼ ܢܲܦܫܲܢ : ܠܐܸܠܦܵܐ ܡܛܲܝܒܼܬܼܵܐ . ܕܐܸܡܲܝ ܢܵܦ̇ܩܵܐ ܠܵܗ̇ ܪܘܼܚܵܐ : ܠܵܐ ܝܵܕܼܥܵܐ . ܘܲܠܚܲܝܠܵܐ ܕܐܸܡܲܬܼܝ ܩܵܪܝܵܐ ܠܹܗ ܩܲܪܢܵܐ ܕܢܲܫܩܸܠ : ܠܵܐ ܝܵܕܲܥ̇ . ܘܲܠܬܼܵܘܬܵܒܼܵܐ ܕܐܸܡܲܬܼܝ ܦܵܩܹ̇ܕܼ ܡܵܪܹܐ ܒܲܝܬܼܵܐ ܕܲܢܫܲܢܸܐ : ܠܵܐ ܡܦܵܣ . ܘܐܸܢ ܗܵܠܹܝܢ ܠܲܡ ܡܸܛܠ ܦܘܼܪܫܵܢܵܐ ܙܥܘܿܪܵܐ ܗܵܟܲܢ ܡܛܲܝܒܼܝܼܢ : ܟܲܕܼ ܟܒܲܪ ܬܘܼܒܼ ܗܵܦ̇ܟܿܝܼܢ ܘܡܸܬܼܦܢܹܝܢ : ܟܡܵܐ ܟܲܝ ܠܲܢ ܕܝܼܠܲܢ ܙܵܕܹܩ ܕܢܸܗܘܸܐ ܡܛܲܝ̈ܒܹܐ ܘܲܥܬܼܝܼ̈ܕܹܐ : ܩܕܼܵܡ ܗܵܘ̇ ܦܘܼܪܫܵܢܵܐ ܪܲܒܵܐ ܕܝܵܘܡܵܐ ܕܥܘܼܢܕܵܢܵܐ ! ܕܢܸܬܸܠ ܠܲܢ ܡܫܝܼܚܵܐ ܡܸܨܥܵܝܵܐ ܕܚܲܝܲܝ̈ܢ : ܕܲܡܛܲܝ̈ܒܹܐ ܢܸܤܡܲܟܼ ܠܗܵܘ̇ ܓܲܫܪܵܐ ܪܲܒܵܐ ܘܬܲܪܥܵܐ ܕܥܵܠܡܵܐ ܚܲܕܼܬܼܵܐ . ܕܠܹܗ ܫܘܼܒܼܚܵܐ ܠܥܵܠܲܡ ܥܵܠܡܝܼܢ . ܐܵܡܹܝܢ . ܒܲܪܢܵܫܵܐ ܟܡܵܐ ܕܐܝܼܬܼܵܘܗܝ ܒܡܲܗܡܝܵܢܘܼܬܼܵܐ : ܡ̣ܢ ܫܵܥܲܬܼ ܡܵܘܬܵܐ ܕܵܚܹ̇ܠ . ܟܲܕܼ ܕܹܝܢ ܢܸܬܼܩܲܪܲܒܼ ܠܘܵܬܼ ܐܲܠܵܗܵܐ : ܡ̣ܢ ܦܸܓܼܥܵܐ ܕܕܼܝܼܢܵܐ . ܟܲܕܼ ܕܹܝܢ ܡܲܠܝܵܐܝܼܬܼ ܢܹܐܬܸܐ ܠܲܩܕܼܵܡܵܘܗܝ : ܒܚܘܼܒܵܐ ܡܸܬܼܒܲܠ̈ܥܵܢ ܬܲܪ̈ܬܲܝܗܹܝܢ . ܕܐܲܝܟܼ ܐܲܝܟܲܢ ؟ ܟܲܕܼ ܒܝܼܕܲܥܬܼܵܐ ܘܲܒܼܕܼܘܼܒܵܪܹ̈ܐ ܕܦܲܓܼܪܵܐ  pb. 430  ܩܵܐܹ̇ܡ : ܡ̣ܢ ܗܵܘܬܵܐ ܡܸܤܬܲܪܲܕܼ . ܘܟܲܕܼ ܒܝܼܕܲܥܬܼܵܐ ܢܲܦܫܵܢܵܝܬܼܵܐ ܘܕܼܘܼܒܵܪܹ̈ܐ ܬܲܩ̈ܢܹܐ : ܒܥܘܼܗܕܵܢܵܐ ܕܕܼܝܼܥܵܐ ܪܵܦܹ̇ܬܼ ܪܸܥܝܵܢܹܗ ܒܟܼܠܫܵܥ . ܒܗܵܝ̇ ܕܒܹܗ ܒܲܟܼܝܵܢܵܐ : ܬܪܝܼܨܵܐܝܼܬܼ ܩܵܐܹ̇ܡ . ܘܲܒܼܛܲܟܼܤܵܐ ܢܲܦܫܵܢܵܝܵܐ ܡܸܬܿܬܿܙܝܼܥ ܘܡܸܬܿܕܲܒܲܪ ܒܝܼܕܲܥܬܹܗ : ܘܲܒܼܕܼܘܼܒܵܪܹܗ . ܘܲܒܼܩܲܪܝܼܒܼܘܼܬܼܵܐ ܕܐܲܠܵܗܵܐ : ܫܲܦܝܼܪ ܐܝܼܬܼܵܘܗܝ . ܟܲܕܼ ܕܹܝܢ ܠܗܵܝ̇ ܝܑܼܕܲܥܬܼܵܐ ܕܲܫܪܵܪܵܐ ܢܸܡܛܸܐ : ܒܡܸܬܿܬܿܙܝܼܥܵܢܘܼܬܼܵܐ ܕܡܲܪܓܫܵܢܘܼܬܼܵܐ ܕܐ̄ܪ̈ܵܙܵܘܗܝ ܕܐܲܠܲܗܵܐ : ܘܡܸܫܬܲܪܲ ܒܤܲܒܼܪܵܐ ܕܲܥܬܼܝܼܕܼ : ܒܚܘܼܒܵܐ ܡܸܬܼܒܠܲܥ . ܗܵܘ̇ ܕܦܲܓܼܪܵܢܵܐ ܗ̄ܘ̣ : ܒܲܕܼܡܘܼܬܼ ܚܲܝܘܬܼܵܐ ܡ̣ܢ ܢܸܟܼܤܬܼܵܐ ܕܵܚܹ̇ܠ . ܡܠܝܼܠܵܐ ܕܹܝܢ : ܡ̣ܢ ܕܝܼܢܹܗ ܕܐܲܠܵܗܵܐ . ܐܲܝܢܵܐ ܕܲܗܘ̤ܵܐ ܒܪܵܐ : ܠܚܘܼܒܵܐ ܫܲܦܲܪ : ܘܠܵܐ ܠܫܲܒܼܛܵܐ ܕܲܡܕܲܚܸܠ . ܐܸܢܵܐ ܠܲܡ ܘܒܲܝܬܹܗ ܕܐܵܒܼܝ : ܠܡܵܪܝܵܐ ܦܵܠ̇ܚܝܼܢܲܢ . ܚܘܼܒܵܐ ܓܹܝܪ : ܡܒܲܛܠܵܢܵܐ ܗ̄ܘ̣ ܕܕܼܚܸܠܬܼܵܐ . ܘܠܵܘ ܒܲܠܚܘܿܕܼ ܠܵܐ ܕܵܚܹ̇ܠ : ܐܸܠܵܐ ܐܵܦ ܠܫܘܼܢܵܝܵܐ ܡܸܬܼܝܲܐܲܒܼ . ܚܘܼܒܵܐ : ܫܵܪܘܿܝܵܐ ܗ̄ܘ̣ ܕܚܲܝܹ̈ܐ ܕܙܲܒܼܢܵܐ . ܐܲܝܢܵܐ ܕܲܠܚܘܼܒܵܐ ܕܐܲܠܵܗܵܐ ܡܲܛܝܼ : ܠܵܐ ܬܘܼܒܼ ܡܸܬܼܪܲܓܼܪܲܓܼ ܕܲܢܩܵܘܸܐ ܬܢܵܢ . ܚܲܒܿܝܼ̈ܒܲܝ : ܡܸܛܠ ܕܲܗܹ̇ܝܬܼ ܠܸܠܵܐ : ܠܵܐ ܡܤܲܝܒܲܪ ܐ̄ܢܵܐ ܕܐܸܛܲܪ ܐ̄ܪܵܙܵܐ ܒܫܸܬܼܩܵܐ . ܐܸܠܵܐ ܗܵܘܹ̇ܐ ܐ̄ܢܵܐ ܫܵܛܝܵܐ : ܡܸܛܠ ܝܘܼܬܼܪܲܢ ܐܲܝܲܚ̈ . ܒܲܕܼܗܵܢܵܘ ܚܘܼܒܵܐ ܫܲܪܝܼܪܵܐ : ܕܠܵܐ ܡܨܸܐ ܕܲܢܟܲܬܲܪ ܒܲܨܒܼܘܼܬܼܵܐ ܕܚܘܼܒܵܐ ܡ̣ܢ ܡܲܚܒܼܵܢܵܘ̈ܗ . ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ : ܟܲܕܼ ܗܵܠܹܝܢ ܡܲܟܼܬܸܒܼ ܗ̄ܘܹ̇ܝܬܼ : ܦܵܝ̈ܫܵܢ ܗ̣̄ܘܲܝ̈ ܨܸܒܼ̈ܥܵܬܼܝ ܥܲܠ ܟܲܪܛܲܝܤܵܐ . ܠܵܐ ܡܚܲܡܤ̈ܢܵܢ ܗ̄ܘܲܝ̈ ܩܕܼܵܡ ܗܲܢܝܼܐܘܼܬܼܵܐ : ܕܲܒܼܠܸܒܵܐ ܢܵܦ̇ܠܵܐ ܗ̄ܘ̣ܵܬܼ : ܘܲܡܫܲܬܿܩܵܐ ܠܪܸ̈ܓܼܫܹܐ . ܒܪܲܡ ܛܘܼܒܼܵܘܗܝ ܠܐܲܝܢܵܐ ܕܒܲܐܠܵܗܵܐ ܐܸܬܼܥܢܝܼ ܐܲܡܝܼܢܵܐܝܼܬܼ : ܘܲܢܓܲܕܼ ܢܲܦܫܹܗ ܡ̣ܢ ܟܠܗܹܝܢ ܥܵܠܡܵܢܵܝ̈ܬܼܵܠ : ܘܲܠܘܵܬܹܗ ܗܘ̤ܵܐ ܒܲܠܚܘܿܕܼܵܘܗܝ : ܒܥܸܝܢܵܢܵܐ ܕܝܼܕܲܥܬܹܗ . ܕܐܵܦܸܢ ܡܲܓܲܪ ܪܘܼܚܹܗ : ܠܵܐ ܡܵܘܚܲܪ ܤܲܓܝܼ ܡ̣ܢ ܕܢܸܚܙܹܐ ܦܹܐܪܹ̈ܐ .  pb. 431  ܚܲܕܼܘܼܬܼܵܐ ܕܒܲܐܠܵܗܵܐ : ܚܲܝܠܬܼܵܢܝܵܐ ܗ̣̄ܝ ܚܲܝܹ̈ܐ ܕܲܬܼܢܵܢ . ܘܐܲܝܢܵܐ ܕܐܸܫܟܚܵܗ̇ : ܠܵܐ ܒܲܠܚܘܿܕܼ ܒܚܲܫܹ̈ܐ ܠܵܐ ܡܸܬܼܒܲܩܸܐ : ܐܸܠܵܐ ܐܵܦܠܵܐ ܥܲܠ ܚܲܝܵܘ̈ܗܝ ܡܸܬܼܦܢܸܐ ܬܘܼܒܼ . ܘܠܵܐ ܪܓܸܫܬܼܵܐ ܐ̄ܚܪܹܬܼܵܐ ܐܝܼܬܼ ܠܹܗ ܡ̣ܢ ܗܵܝܕܹܝܟ . ܐܸܢ ܫܲܪܝܼܪܵܐܝܼܬܼ ܐܸܫܬܿܘܝܼ ܠܗܵܕܹܐ . ܚܠܸܐ ܚܘܼܒܵܐ : ܝܲܬܝܼܪ ܡ̣ܢ ܚܲܝܹ̈ܐ . ܘܲܚܠܸܐ ܤܘܼܟܵܠܵܐ ܕܥܲܠ ܐܲܠܵܗܵܐ : ܕܡܸܢܹܗ ܚܘܼܒܵܐ ܡܸܬܼܝܼܠܸܕܼ : ܝܲܬܝܼܪ ܡ̣ܢ ܕܸܒܼܫܵܐ ܘܡ̣ܢ ܟܲܟܵܪܝܼܬܼܵܐ . ܡܵܢܲܐ ܗ̣̄ܝ ܚܲܠܝܘܼܬܼܵܐ ܕܚܘܼܒܵܐ : ܕܝܲܬܝܼܪ ܡ̣ܢ ܚܲܝܹ̈ܐ ؟ ܠܚܘܼܒܵܐ : ܠܵܐ ܟܲܪܝܵܐ ܠܹܗ ܚܠܵܦ ܡܲܚܒܼܵܢܵܘ̈ܗܝ ܠܲܡܩܲܒܵܠܘܼ ܪܸܒܿܘܿ ܡܵܘ̈ܬܝܼܢ . ܚܘܼܒܵܐ : ܝܲܠܕܵܐ ܗ̄ܘ̣ ܕܝܼܕܲܥܬܼܵܐ . ܝܑܼܕܲܥܬܼܵܐ : ܝܲܠܕܵܐ ܗ̣̄ܝ ܕܲܚܠܝܼܡܘܼܬܼ ܢܲܦܫܵܐ . ܚܠܝܼܡܘܼܬܼ ܢܲܦܫܵܐ : ܚܲܝܠܵܐ ܗ̄ܘ̣ ܕܡ̣ܢ ܡܤܲܝܒܿܪܵܢܘܼܬܼܵܐ ܡܸܬܼܝܲܠܕܵܐ ܒܢܘܼܓܼܪܵܐ . ܘܡܵܢܲܐ ܗ̣̄ܝ ܝܑܼܕܲܥܬܼܵܐ ؟ ܪܓܸܫܬܼܵܐ ܕܚܲܝܹ̈ܐ ܠܵܐ ܡܵܝ̈ܘܿܬܹܐ . ܡܵܢܵܐ ܐܸܢܘܿܢ ܚܲܝܹ̈ܐ ܠܵܐ ܡܵܝ̈ܘܿܬܹܐ ؟ ܡܲܪܓܫܵܢܘܼܬܼܵܐ ܕܒܲܐܠܵܗܵܐ . ܝܑܼܕܲܥܬܼܵܐ ܕܥܲܠ ܐܲܠܵܗܵܐ : ܡܲܠܟܵܐ ܗ̄ܘ̣ ܕܟܼܠ ܪ̈ܓܝܼܓܼܵܐ . ܘܠܸܒܵܐ ܕܩܲܒܿܠܵܗ̇ : ܝܲܬܝܼܪܬܵܐ ܗ̣̄ܝ ܠܹܗ ܚܲܠܝܘܼܬܼܵܐ ܕܟܼܠ ܕܒܲܐܪܥܵܐ . ܡܸܛܠ ܕܲܠܚܲܠܝܘܼܬܼܵܐ ܕܝܼܕܲܥܬܼܵܐ ܕܥܲܠ ܐܲܠܵܗܵܐ : ܡܸܕܸܡ ܠܵܐ ܦܵܚܹ̇ܡ ܀ ܡܵܪܝܵܐ : ܡܠܝܼ ܠܹܒܿܝ ܚܲܝܹ̈ܐ ܕܲܠܥܵܠܲܡ . ܚܲܝܹ̈ܐ ܕܲܠܥܵܠܲܡ ܐܝܼܬܲܝܗܘܿܢ : ܒܘܼܝܵܐܵܐ ܕܒܲܐܠܵܗܵܐ . ܐܲܝܢܵܐ ܕܒܼܘܼܝܵܐܵܐ ܕܒܲܐܠܵܗܵܐ ܐܸܫܟܲܚ : ܝܲܬܝܼܪ ܠܹܗ ܒܘܼܝܵܐܵܐ ܕܥܵܠܡܵܐ . ܡ̣ܢ ܡܵܢܵܐ ܡܸܬܼܪܓܸܫ ܠܒܲܪܢܵܫܵܐ ܕܩܲܒܸܠ̣ ܚܸܟܼܡܬܼܵܐ ܡ̣ܢ ܪܘܼܚܵܐ ؟ ܡ̣ܢ ܗܵܝ̇ ܕܡܲܠܦܵܐ ܠܹܗ ܙܢܲܝ̈ܵܐ ܕܡܲܟܿܝܼܟܼܘܼܬܼܵܐ . ܒܟܲܤܝܘܼܬܹܗ : ܘܲܒܼܪܸ̈ܓܼܫܵܘܗܝ . ܘܡܸܬܼܓܠܸܐ ܠܹܗ ܒܡܲܕܥܹܗ : ܕܐܲܝܟܲܢܵܐ ܡܸܬܼܩܲܢܝܵܐ ܗ̤ܝ ܡܲܟܿܝܼܟܼܘܼܬܼܵܐ . ܘܡ̣ܢ ܡܵܢܵܐ ܡܸܬܼܪܓܸܫ ܕܲܡܛ̣ܵܐ  pb. 432  ܠܡܲܟܿܝܼܟܼܘܼܬܼܵܐ ؟ ܡ̣ܢ ܗܵܝ̇ ܕܲܢܕܼܝܼܕܼ ܥܠܵܘܗܝ ܕܢܸܫܦܲܪ ܠܥܵܠܡܵܐ ܗܵܢܵܐ : ܒܗܘܼܦܵܟܼܵܘ̈ܗܝ ܐܵܘ ܒܡܸܠܬܹܗ : ܘܤܲܢܝܵܐ ܒܥܲܝܢܵܘ̈ܗܝ ܬܸܫܒܿܘܿܚܬܹܗ ܕܥܵܠܡܵܐ ܗܵܢܵܐ . ܡܵܢܵܐ ܐܸܢܘܿܢ ܚܲܫܹ̈ܐ ؟ ܓܘܼܪ̈ܵܓܹܐ ܐܸܢܘܿܢ ܕܲܒܼܨܸܒܼ̈ܘܵܬܼܵܐ ܘܲܒܼܫܲܪ̈ܒܹܐ ܕܥܵܠܡܵܐ ܗܵܢܵܐ ܤܝܼܡܝܼܢ : ܕܲܚܫܲܚܬܼܵܐ ܡܙܝܼܥܝܼܢ ܕܦܲܓܼܪ̈ܵܐ ܠܤܘܼܢܩܵܢܵܐ : ܕܠܵܐ ܒܵܛ̇ܠܝܼܢ ܓܘܼܪ̈ܵܓܲܝܗܘܿܢ ܟܡܵܐ ܕܐܝܼܬܼܵܘܗܝ ܥܵܠܡܵܐ . ܒܲܪܢܵܫܵܐ ܕܹܝܢ ܕܐܸܫܬܘܼܝ ܠܡܲܕܥܵܐ ܐܲܠܵܗܵܝܵܐ : ܘܲܛܥܸܡ̣ ܘܐܲܪܓܸܫ̣ ܒܡܸܕܸܡ ܕܲܡܝܲܬܲܪ ܡ̣ܢ ܗܵܠܹܝܢ : ܠܵܐ ܥܵܐ̇ܠܝܼܢ ܓܘܼܪ̈ܓܹܐ ܕܗܵܠܹܝܢ ܠܠܸܒܹܗ . ܒܲܕܼܕܘܼܟܿܬܼܵܐ ܕܓܘܼܪ̈ܵܓܹܐ ܐܸܚܕܲܬ̤ ܪܸܓܿܬܼܵܐ : ܕܲܡܝܲܬܿܪܵܐ ܡ̣ܢ ܕܝܼܠܗܘܿܢ . ܘܠܵܐ ܩܵܪܒܿܝܼܢ ܓܘܼܪ̈ܵܓܹܐ ܕܨܸܒܼ̈ܘܵܬܼܵܐ : ܘܐܲܝܠܹܝܢ ܕܡܸܢܗܹܝܢ ܡܸܬܼܝܲܠ̈ܕܵܢ ܠܠܸܒܹܗ . ܐܸܠܵܐ ܩܵܝ̇ܡܝܼܢ ܠܒܲܪ : ܟܲܕܼ ܒܲܛܝܼܠܝܼܢ . ܠܵܘ ܟܲܕܼ ܗܸܢܘܿܢ ܓܘܼܪ̈ܓܲܝ ܚܲܫܹ̈ܐ ܠܲܝܬܿ ܐܸܢܘܿܢ : ܐܸܠܵܐ ܠܸܒܵܐ ܕܲܡܩܲܒܸܠ ܠܗܘܿܢ : ܠܗܘܿܢ ܡܝܼܬܼܵܐ ܗ̄ܘ̣ ܘܚܲܝ : ܠܡܸܕܸܡ ܐ̄ܚܪܹܝܢ . ܠܵܘ ܕܟܲܕܼ ܦܲܚ̣ܫ ܡ̣ܢ ܙܗܝܼܪܘܼܬܼܵܐ ܘܥܲܡܠܵܐ ܕܦܘܼܪܫܵܢܵܐ : ܐܸܠܵܐ ܕܠܲܝܬܿ ܠܹܗ ܬܲܟܼܬܘܼܫܵܐ ܒܪܸܥܝܵܢܹܗ . ܡܸܛܠ ܕܤܲܒܿܝܼܥܵܐ ܬܹܐܪܬܹܗ : ܡ̣ܢ ܒܘܼܤܵܡܵܐ ܕܡܸܕܸܡ ܐ̄ܚܪܹܝܢ . ܐܲܟܼܙܢܵܐ ܕܐ̄ܢܵܫ ܤܲܒܼܝܼܥ ܡ̣ܢ ܤܲܝܒܵܪܬܵܐ ܒܲܤܝܼܡܬܼܵܐ ܘܕܲܗܝܼܢܬܼܵܐ : ܘܡܲܠܝܵܐ ܬܹܐܪܬܹܗ ܡ̣ܢ ܗܵܝ̇ ܕܲܗܝܼܢܘܼܬܼܵܐ ܘܒܼܘܼܤܵܡܵܐ . ܒܵܬܲܪ ܗܲܝܕܹܝܟ ܕܹܝܢ ܚܵܙܹ̇ܐ ܡܹܐܟܼܘܼܠܬܼܵܐ ܕܲܢܕܝܼܕܼܵܐ ܘܲܡܥܲܪܓܠܵܐ ܒܨܵܐܘܼܬܼܵܗ̇ : ܠܵܘ ܒܲܠܚܘܿܕܼ ܠܵܐ ܤܢܝܼܩܵܐ ܥܲܠ ܒܛܝܼܠܘܼܬܼܵܐ ܗܵܝܕܹܝܟ ܗ̤ܝ ܬܹܐܪܬܵܐ ܕܬܸܬܼܟܠܸܐ ܕܠܵܐ ܬܸܪܲܓܼ : ܐܵܘ ܕܢܸܗܘܸܐ ܒܹܗ ܐܵܓܼܘܿܢܵܐ ܒܪܸܥܝܵܢܵܐ ܕܠܵܐ ܢܸܬܼܒܲܩܸܐ ܒܵܗ̇ ܒܓܘܼܪܵܓܼܵܐ : ܐܸܠܵܐ ܐܵܦ ܡܸܬܼܥܲܩܪܵܐ ܘܡܸܫܬܲܓܼܫܵܐ ܒܲܚܙܵܬܼܵܗ̇ ܟ̱ܠܵܗ̇ ܬܹܐܪܬܵܐ . ܠܵܐ  pb. 433  ܗ̄ܘ̣ܵܐ ܡܸܛܠ ܡܛܲܪܛܫܘܼܬܼܵܗ̇ ܕܗܵܝ̇ ܒܲܠܚܘܿܕܼ : ܟܒܲܪ ܕܹܝܢ ܐܵܦ ܒܵܗ̇ ܡܢܲܦܩܝܼܢ ܗ̄ܘ̣ܵܘ ܚܲܝܵܘ̈ܗܝ ܡ̣ܢ ܩܕܝܼܡ . ܐܸܠܵܐ ܕܝܼܬܿܝܼܪܵܐܝܼܬܼ ܡ̣ܢ ܦܸܚܡܵܐ ܕܲܡܝܲܬܿܪܘܼܬܼܵܗ̇ ܕܗܵܝ̇ ܤܲܝܒܵܪܬܵܐ ܐ̄ܚܪܹܬܼܵܐ : ܕܲܡܠܵܬܼܵܗ̇ ܠܬܹܐܪܬܵܐ ܒܟܼܠ ܒܘܼܤܵܡ̈ܝܼܢ : ܗܵܟܲܢܵܐ ܐܝܼܬܹܝܗ̇ ܨܒܼܘܼܬܼܵܐ ܕܚܘܼܠܡܵܢ ܢܲܦܫܵܐ . ܠܸܒܵܐ ܕܩܲܒܸܠ̣ ܪܓܸܫܬܼܵܐ ܕܨܸܒܼ̈ܘܵܬܼܵܐ ܪ̈ܘܼܚܵܢܵܝܬܼܵܐ ܚܲܬܿܝܼܬܼܵܐܝܼܬܼ : ܘܬܹܐܘܿܪܝܼܵܐ ܕܥܵܠܡܵܐ ܕܲܥܬܼܝܼܕܼ : ܒܗܵܢܵܘ ܙܢܵܐ ܗܵܘ̇ܝܵܐ ܬܹܐܪܬܹܗ ܒܥܘܼܗܕܵܢܗܘܿܢ ܕܚܲܫܹ̈ܐ . ܘܐܲܟܼܙܢܵܐ ܕܐܸܢ ܐ̄ܢܵܫ ܢܸܨܛܪܸܟܼ ܡ̣ܢ ܥܘܼܬܼܪܵܐ : ܘܡܵܛܹ̇ܐ ܠܡܸܤܟܹܢܘܼܬܼܵܐ : ܘܗܵܘܹ̇ܐ ܨܪܝܼܟܼ ܡ̣ܢ ܤܲܝܒܵܪܬܵܐ ܗܵܝ̇ ܫܒܼܝܼܚܬܼܵܐ ܘܲܡܝܲܬܲܪܬܵܐ ܕܒܹܝܬܼ ܡܲܠܟܘܼܬܼܵܐ ܡܸܬܼܦܲܪܦܲܥ ܗ̄ܘ̣ܵܐ : ܘܢܸܛܥܸܐ ܗܸܢܝܵܢܵܐ ܘܛܲܥܡܵܐ ܕܝܼܠܵܗ̇ . ܘܠܵܐ ܡܸܟܹܝܠ ܢܸܫܬܲܟܼܚܘܼܢ ܠܹܗ ܗܵܢܘܿܢ ܬܘܼܩܵܢܹ̈ܐ ܫܒܼܝܼ̈ܚܹܐ : ܘܢܸܗܘܸܐ ܤܪܝܼܩ ܐܸܤܛܘܼܡܟܹܗ ܡ̣ܢ ܒܘܼܤܵܡܵܐ ܕܕܼܘܼܢܗܘܿܢ : ܡ̇ܢ ܐܵܢܲܢܩܹܐ ܐܝܼܬܼ ܠܹܗ ܕܢܸܬܼܦܢܸܐ ܘܐܵܦ ܥܲܠ ܡܹܐܟܼܘܼܠܬܼܵܐ ܕܤܲܓܝܸ ܒܨܝܼܪܵܐ . ܗܵܟܲܢܵܐ ܗܵܘܹ̇ܐ ܐܲܝܢܵܐ ܕܐܸܫܬܿܘܝܼ ܠܚܘܼܠܡܵܢ ܢܲܦܫܹܗ . ܕܐܸܢ ܢܸܨܛܪܸܟܼ ܡ̣ܢ ܒܘܼܤܵܡܵܐ ܗܵܘ̇ ܐܲܠܵܗܵܝܵܐ : ܟܲܕܼ ܡܲܗܡܸܐ ܡ̣ܢ ܙܸܕܼܩܹܗ ܘܢܸܦܸܠ ܒܢܵܘܡܬܼܵܐ ܕܡܲܗܡܝܵܢܘܼܬܼܵܐ : ܬܘܼܒܼ ܡܸܬܼܦܬܼܵܐ ܥܲܠ ܡܹܐܟܼܘܼܠܬܼܵܐ ܗܵܝ̇ ܢܕܼܝܼܕܬܵܐ : ܕܲܡܥܲܪܓܠܵܐ ܒܟܼܠܵܗ̇ ܨܵܐܘܼܬܼܵܐ ܘܲܡܛܲܪܛܫܵܐ : ܘܠܵܐ ܒܵܚܪܵܐ ܬܹܐܪܬܵܐ : ܡܸܛܠ ܐܸܤܛܘܼܡܟܵܐ ܕܢܲܦܫܵܐ ܕܲܤܦܝܼܩ . ܢܲܦܫܵܐ ܠܲܡ ܟܦܲܢܬܼܵܐ : ܐܵܦ ܡܲܪܝܼܪ̈ܵܬܼܵܐ ܚܲܠ̈ܝܵܢ ܐܸܢܹܝܢ ܠܵܗ̇ ܀ ܘܬܼܘܼܒܼ : ܠܵܐ ܠܲܡ ܐ̄ܢܵܫ ܡܸܬܼܗܲܝܡܲܢ ܤܝܼܡܬܼܵܐ ܘܕܼܵܡܹ̇ܝܟ . ܐܸܢ ܕܹܝܢ ܢܵܛܲܪ ܢܵܡܘܿܤܵܐ ܕܲܙܗܝܼܪܘܼܬܼܵܐ ܘܥܲܡܠܵܐ ܕܦܘܼܪܫܵܢܵܐ : ܘܒܼܝܼܕܲܥܬܼܵܐ  pb. 434  ܕܡܸܢܗܘܿܢ ܡܵܬܹ̇ܩ ܚܲܝܹ̈ܐ : ܠܲܓܼܡܵܪ ܐܵܓܼܘܿܢܵܐ ܕܓܼܘܼܪ̈ܵܓܲܝ ܚܲܫܹ̈ܐ ܠܪܸܥܝܵܢܹܗ ܠܵܐ ܩܵܪܹܒܼ . ܘܠܵܐ ܗ̄ܘ̣ܵܐ ܒܬܲܟܼܬܘܼܫܵܐ ܟܠܹܝܢ ܕܠܵܐ ܢܸܥܠܘܼܢ ܠܠܸܒܵܐ ܗܸܢܘܿܢ ܓܘܼܪ̈ܵܓܹܐ : ܐܸܠܵܐ ܗ̤ܝ ܤܲܒܼܥܘܼܬܼܵܐ ܕܬܹܐܪܬܵܐ ܢܲܦܫܵܢܵܝܬܼܵܐ ܕܡܲܠܝܵܐ ܡ̣ܢ ܝܑܼܕܲܥܬܼܵܐ : ܘܪܸܓܲܬܼ ܚܸܙ̈ܘܵܢܹܐ ܬܡܝܼ̈ܗܹܐ ܕܒܼܵܗ̇ ܫܟܼܝܼܚܵܐ : ܟܵܠ̇ܝܵܐ ܠܗܘܿܢ ܕܠܵܐ ܢܸܬܼܩܲܪܒܼܘܼܢ ܒܥܸܢܝܵܢܗܘܿܢ ܠܘܲܥܕܵܐ ܕܝܼܠܹܗ . ܠܵܘ ܟܲܕܼ ܦܲܚ̣ܫ ܡ̣ܢ ܙܗܝܼܪܘܼܬܼܵܐ : ܐܲܝܟܼ ܕܐܸܡ̇ܪܹܬܼ : ܘܥܲܡܠܵܐ ܕܦܘܼܪܫܵܢܵܐ : ܕܗܸܢܘܿܢ ܡܢܲܛܪ̈ܵܢܹܝܗ̇ ܕܝܼܕܲܥܬܼܵܐ ܕܲܫܪܵܪܵܐ ܘܢܘܼܗܪܵܐ ܢܲܦܫܵܢܵܝܵܐ : ܐܸܠܵܐ ܕܠܲܝܬܿ ܬܲܟܼܬܘܼܫܵܐ ܠܪܸܥܝܵܢܵܐ : ܡܸܛܠ ܥܸܠ̈ܠܵܬܼܵܐ ܕܐܸܬܼܬܲܩܪܲܚ . ܢܕܝܼܕܼܵܐ ܗ̣̄ܝ ܡܹܐܟܼܘܼܠܬܼܵܐ ܕܡܸܤ̈ܟܹܿܢܹܐ ܥܲܠ ܥܲܬܼܝܼܪܹ̈ܐ : ܘܤܲܝܒܵܪܬܵܐ ܕܲܟܼܪ̈ܝܼܗܹܐ ܥܲܠ ܚܠܝܼ̈ܡܹܐ . ܐܸܠܵܐ ܗ̤ܘ ܥܘܼܬܼܪܵܐ ܘܲܚܠܝܼܡܘܼܬܼܵܐ : ܡ̣ܢ ܙܗܝܼܪܘܼܬܼܵܐ ܘܚܘܼܦܵܛܵܐ ܡܸܬܼܩܲܝܡܝܼܢ . ܘܥܲܠܗܵܕܹܐ : ܗ̤ܘ ܟܝܵܢܵܐ ܤܵܗܹ̇ܕܼ . ܟܡܵܐ ܕܝܲܚ ܒܲܪܢܵܫܵܐ : ܥܲܠ ܙܗܝܼܪܘܼܬܼܵܐ ܘܚܘܼܦܵܛܵܐ ܤܢܝܼܩ : ܘܥܲܠ ܥܝܼܪܘܼܬܼܵܐ ܕܢܸܛܲܪ ܓܲܙܹܗ . ܐܸܢܕܹܝܢ ܬܚܘܼܡܹܗ ܡܲܪܦܸܐ : ܡܸܬܼܟܪܲܗ : ܘܡܸܬܼܚܲܠܲܟ . ܐܵܦܸܢ ܙܲܒܼܢܵܐ ܤܲܓܝܼܐܵܐ ܗܵܘܹ̇ܐ ܒܹܗ ܚܲܝܠܵܐ ܡ̣ܢ ܚܘܼܠܡܵܢܵܐ ܩܲܕܼܡܵܝܵܐ : ܐܸܠܵܐ ܐܸܡܲܬܼܝ ܕܬܼܵܘܤܲܦܬܼܵܐ ܠܵܐ ܢܵܤܹ̇ܒܼ : ܠܲܡܚܝܼܠܘܼܬܼܵܐ ܘܚܲܤܝܼܪܘܼܬܼܵܐ ܫܵܪܹܟܼ . ܐܵܦܠܵܐ ܗ̤ܘ ܟܝܵܢܵܐ ܡܲܠܸܦ ܠܲܢ ܥܲܠ ܗܵܠܹܝܢ : ܡܵܢܵܐ ܡ̣ܢ ܫܡܲܝܵܢ̈ܝܬܼܵܐ ܐܝܼܬܼ : ܕܕܼܘܼܡܝܵܐ ܠܬܲܚܘܝܼܬܹܗ ܠܵܐ ܫܟܼܝܼܚ ܠܲܢ ܒܲܟܼܝܵܢܲܢ ؟ ܗܵܐ ܐܵܦ ܡܵܪܲܢ ܠܟܼܠܗܹܝܢ ܪ̈ܘܼܚܵܢܵܝܬܼܵܐ : ܒܲܟܼ̈ܝܵܢܵܝܬܼܵܐ ܡܫܲܪܲܪ ܗ̄ܘ̣ܵܐ ܘܲܡܤܲܬܸܬܼ ܚܲܠܗܹܝܢ ܒܢܲܦ̈ܫܵܬܲܢ . ܠܵܘ ܒܲܠܚܘܿܕܼ ܗܵܠܹܝܢ ܕܪܲܗܒܼܘܿܢܵܐ ܩܲܠܝܼܠ ܕܲܬܼܢܵܢ : ܐܸܠܵܐ ܘܗܵܢܹܝܢ ܕܓܘܫܡܵܐ ܫܲܪܝܼܪܵܐ : ܘܫܘܼܡܠܵܝܵܐ ܘܲܫܪܵܪܵܐ ܕܲܥܬܝܼ̈ܕܼܵܢ ܠܲܢ . ܠܵܐ  pb. 435  ܬܸܬܿܕܲܡܲܪ ܒܗܵܠܹܝܢ ܕܐܸܡ̇ܪܹܬܼ : ܠܵܘ ܒܲܠܚܘܿܕܼ ܥܕܲܡܵܐ ܕܢܸܬܼܚܙܸܐ ܦܹܐܪܵܐ ܐܝܼܬܼ ܥܲܡܠܵܐ : ܐܸܠܵܐ ܘܐܵܦ ܥܕܲܡܵܐ ܠܲܚܡܵܠܵܐ : ܥܕܲܟܹܝܠ ܥܲܡܠܵܐ ܐܝܼܬܼܵܘܗܝ . ܚܡܵܠܵܐ ܩܵܪܹܐ ܐ̄ܢܵܐ : ܠܩܲܒܼܪܵܐ . ܐܝܼܬܼ ܕܡܵܐ ܕܲܫܡܸܢ ܦܹܐܪܵܐ : ܚܒܹ̇ܛ ܠܹܗ ܒܲܪܕܼܵܐ ܡܸܢܫܹܠܝ . ܐܲܝܢܵܐ ܕܡܸܬܼܚܲܠܲܛ ܒܨܸܒܼ̈ܘܵܬܼܵܐ ܘܡܸܫܬܪܸܐ ܠܥܸܢܝܵܢܵܐ : ܠܵܐ ܡܸܬܿܛܦܝܼܣ ܕܲܢܟܲܬܲܪ ܚܘܼܠܡܵܢܹܗ ܠܘܵܬܹܗ . ܐܸܡܲ݁ܪ ܐ̄ܢܵܐ ܕܹܝܢ : ܚܫܲܚܬܼܵܐ ܘܲܚܙܵܬܼܵܐ . ܝܼܫܘܿܥ ܡܫܝܼܚܵܐ ܡܲܠܟܵܐ ܕܥܵܠܡܹ̈ܐ : ܐܲܫܘܵܢܝ ܠܪܸܓܿܬܼܵܐ ܕܒܼܵܟܼ . ܪܲܒܿ ܗ̄ܘ̣ ܒܲܪܢܵܫܵܐ ܕܲܒܼܥܸܢܝܵܢܹܗ ܕܐܲܠܵܗܵܐ ܟܲܬܲܪ : ܘܚܲܝܵܘ̈ܗܝ ܒܹܗ ܚܲܠܸܛ̣ : ܡ̣ܢ ܟܠ ܒܲܪܢܵܫܵܐ ܕܐܝܼܬܼ ܥܲܠ ܐܲܪܥܵܐ : ܘܡ̣ܢ ܟܠ ܦܘܼܠܚܵܢܵܐ ܕܡܸܬܼܫܲܡܠܸܐ ܡ̣ܢ ܡܠܝܼ̈ܠܹܐ . ܐܸܡܲܬܼܝ ܕܲܡܨܲܠܸܐ ܐܲܢ̄ܬܿ ܠܐܲܠܵܗܵܐ : ܗܵܕܹܐ ܚܕܼܵܐ ܐܸܡܲܪ ܠܹܗ : ܡܵܪܝܵܐ : ܐܲܫܘܵܢܝ ܕܐܹܡܘܼܬܼ ܠܥܸܢܝܵܢܵܐ ܕܥܵܠܡܵܐ ܗܵܢܵܐ ܒܩܘܼܫܬܼܵܐ . ܘܲܚܒܲܫܬܵܗ̇ ܬܲܡܵܢ : ܟ̱ܠܵܗ̇ ܒܵܥܘܼܬܼܵܐ . ܘܐܵܬܼܚܲܦܲܛ : ܕܒܲܥ̇ܒܼܵܕܼܵܐ ܬܸܓܼܡܘܿܪ ܒܵܟܼ ܗܵܕܹܐ . ܐܸܢ ܕܹܝܢ ܠܲܨܠܘܿܬܼܵܐ ܐܵܦ ܤܘܼܥܪܵܢܵܐ ܢܲܩܝܼܦ : ܫܲܪܝܼܪܵܐܝܼܬܼ ܒܚܹܐܪܘܼܬܹܗ ܕܲܡܫܝܼܚܵܐ ܩܵܐܹ̇ܡ ܐܲܢ̄ܬܿ . ܡܝܼܬܼܘܼܬܼܵܐ ܕܲܠܥܵܠܡܵܐ ܐܝܼܬܹܝܗ̇ : ܠܵܘ ܗܵܝ̇ ܕܐܸܬܼܪܲܚܲܩ ܐ̄ܢܵܫ ܡ̣ܢ ܚܘܼܠܛܵܢܵܐ ܕܥܸܢܝܵܢ ܨܸܒܼ̈ܘܵܬܹܗ ܒܲܠܚܘܿܕܼ . ܐܸܠܵܐ ܗܵܕܲܐ ܗ̣̄ܝ ܡܝܼܬܼܘܼܬܼܵܐ ܕܲܫܪܵܪܵܐ ܕܡ̣ܢ ܥܵܠܡܵܐ : ܗܵܝ̇ ܕܠܵܐ ܢܸܬܼܝܲܐܲܒܼ ܐ̄ܢܵܫ ܠܛܵܒܼ̈ܬܹܗ ܕܥܵܠܡܵܐ ܒܥܸܢܝܵܢܵܐ ܕܡܲܕܥܹܗ . ܐܸܢܕܹܝܢ ܒܗܸܪܓܵܐ ܫܲܦܝܼܪܵܐ ܡܸܬܼܥܲܝܕܼܝܼܢܲܢ : ܡܸܬܼܟܲܚܕܼܝܼܢ ܚ̄ܢܲܢ ܡ̣ܢ ܚܲܫܹ̈ܐ ܡܵܐ ܕܦܵܓܼܥܝܼܢܲܢ ܒܗܘܿܢ . ܘܝܵܕܼܥ̇ܝܼܢ ܠܗܵܕܹܐ : ܐܲܝܠܹܝܢ ܕܲܩܢܹܝܢ ܢܸܤܝܵܢܵܐ ܒܢܲܦܫܗܘܿܢ . ܘܒܼܵܗ̇ܬܿܝܼܢܲܢ ܡ̣ܢ ܥܸܠܠܵܬܼ̈ܗܹܝܢ ܕܢܸܩܪܘܿܒܼ ܠܗܹܝܢ . ܐܸܡܲܬܼܝ ܕܠܲܥ̇ܒܼܵܕܼܵܐ ܡܸܕܸܡ ܚܠܵܦ  pb. 436  ܪܸܚܡܬܹܗ ܕܐܲܠܵܗܵܐ ܡܸܬܼܪܲܓܼܪܲܓܼ ܐܲܢ̄ܬܿ ܠܡܸܩܲܦ : ܤܝܼܡ ܥܲܠ ܪܸܓܿܬܹܗ ܬܚܘܼܡܵܐ ܕܡܵܘܬܵܐ . ܗܵܟܲܢܵܐ ܘܒܹܗ ܒܤܘܼܥܪܵܢܵܐ : ܠܕܲܪܓܼܵܐ ܕܤܵܗܕܘܼܬܼܵܐ ܡܸܫܬܘܸܐ ܐܲܢ̄ܬܿ : ܒܟܼܠ ܚܲܫܵܐ ܘܢܸܟܼܝܵܢܵܐ ܕܒܼܵܟܼ ܢܸܦܓܲܥ ܠܓܼܵܘ ܡ̣ܢ ܬܚܘܼܡܵܐ ܗܵܘ̇ : ܐܸܢ ܥܕܲܡܵܐ ܠܚܲܪܬܼܵܐ ܬܚܲܡܤܸܢ ܒܹܗ ܘܠܵܐ ܬܸܬܼܪܲܦܸܐ . ܗܸܪܓܵܐ ܕܚܘܼܫܵܒܼܵܐ ܡܚܝܼܠܵܐ : ܡܲܡܚܸܠ ܠܚܲܝܠܵܐ ܕܲܡܤܲܝܒܿܪܵܢܘܼܬܼܵܐ . ܪܸܥܝܵܢܵܐ ܕܹܝܢ ܡܫܲܪܪܵܐ : ܐܵܦ ܚܲܝܠܵܐ ܕܠܲܝܬܿ ܠܲܟܼܝܵܢܵܐ : ܝܵܗܹ̇ܒܼ ܠܗܵܘ̇ ܕܢܵܩܹ̇ܦ ܠܗܸܪܓܹܗ . ܡܵܪܝܵܐ : ܐܲܫܘܵܢܝ ܕܐܸܤܢܸܐ ܚܲܝܲܝ̈ : ܡܸܛܠ ܚܲܝܹ̈ܐ ܕܒܼܵܟܼ . ܕܘܼܒܵܪܵܐ ܕܠܵܠܡܵܐ ܗܵܢܵܐ ܕܵܡܹ̇ܐ : ܠܲܨܚܵܚܵܐ ܡܸܕܸܡ ܕܲܟܼܬܼܝܼ̈ܒܼܵܬܼܵܐ : ܕܒܲܠܚܵܝܵܐ ܐܝܼܬܼܵܘܗܝ ܥܕܲܟܹܝܠ . ܕܟܼܠܡܵܐ ܕܨܵܒܹ̇ܐ : ܘܐܸܡܲܬܼܝ ܕܒܼܵܥܹ̇ܐ ܐ̄ܢܵܫ : ܡܸܬܿܬܵܘܤܲܦ ܘܡܸܬܼܒܲܨܲܪ ܒܹܗ : ܘܥܵܒܹ̇ܕܼ ܫܘܼܚܠܵܦܵܐ ܠܲܟܼܬܼܝܼ̈ܒܼܵܬܹܗ . ܕܘܼܸܒܵܪܵܐ ܕܲܥܬܼܝܼܕܼ ܕܵܡܹ̇ܐ ܠܐܸܫܛܵܪܹ̈ܐ ܕܡܲܤܩܝܼܢ ܠܲܡ̈ܓܲܠܹܐ : ܘܤܝܼܡ ܥܠܲܝܗܹܝܢ ܛܲܒܼܥܵܐ ܕܡܲܠܟܵܐ : ܕܠܵܐ ܬܵܘܤܲܦܬܼܵܐ ܬܵܘܤܲܦܬܼܵܐ ܘܠܵܐ ܒܘܼܨܵܪܵܐ ܗܵܘܹ̇ܐ ܠܡܸܥܒܲܕܼ ܒܗܘܿܢ . ܥܲܕܼ ܐܝܼܬܲܝܢ ܒܹܝܬܼ ܫܘܼܚ̈ܠܵܦܹܐ : ܢܸܚܙܸܐ ܢܲܦܫܲܢ . ܘܥܲܕܼ ܫܲܠܝܼܛܝܼܢܲܢ ܥܲܠ ܟܬܼܵܒܼܵܐ ܕܚܲܝܲܝ̈ܢ ܘܒܼܐܝܼ̈ܕܲܝܢ ܗ̄ܘ̣ ܟܬܼܵܒܲܢ : ܢܸܬܼܚܲܦܲܛ ܘܢܸܥܒܸܕܼ ܒܹܗ ܬܵܘܤܲܦܬܼܵܐ ܒܕܼܘܼܒܵܪܹ̈ܐ ܫܲܦܝܼܪܹ̈ܐ : ܘܢܸܠܚܸܐ ܡܸܢܹܗ ܒܘܼܨܵܪܹ̈ܐ ܕܕܼܘܼܒܵܪܹ̈ܐ ܩܲܕܼ̈ܡܵܝܹܐ ܕܠܵܐ ܚܹܐܪܘܼܬܼܵܐ . ܫܲܠܝܼܛܝܼܢܲܢ ܠܡܸܥܒܲܕܼ ܒܹܗ ܠܚܵܝܵܐ ܕܚܵܘ̈ܒܵܬܼܵܐ : ܟܡܵܐ ܕܐܝܼܬܲܝܢ ܬܢܵܢ . ܘܚܵܫܹ̇ܒܼ ܐܲܠܵܗܵܐ : ܟܠ ܫܘܼܚܠܵܦܵܐ ܕܥܵܒܼܕܝܼܢܲܢ ܒܹܗ . ܕܢܸܫܬܘܸܐ ܠܚܲܝܹ̈ܐ ܕܲܠܥܵܠܲܡ : ܡ̣ܢ ܩܕܼܵܡ ܕܢܸܬܼܩܲܪܲܒܼ ܠܲܩܕܼܵܡ ܡܲܠܟܵܐ : ܘܲܢܤܝܼܡ ܥܠܵܘܗܝ ܛܲܒܼܥܹܗ . ܟܡܵܐ ܕܲܒܼܥܵܠܡܵܐ ܗܵܢܵܐ ܐܝܼܬܲܝܢ : ܠܵܐ ܤܵܐܹ̇ܡ ܐܲܠܵܗܵܐ ܛܲܒܼܥܹܗ : ܠܵܐ ܥܲܠ ܛܵܒܼ̈ܬܲܢ ܘܠܵܐ ܥܲܠ  pb. 437  ܒܝܼ̈ܫܵܬܲܢ . ܥܕܲܡܵܐ ܠܫܵܥܲܬܼ ܥܘܼܢܕܵܢܵܐ : ܕܫܲܠܸܡܢܲܢ ܥ̇ܒܼܵܕܼܵܐ ܕܐܲܬܼܪܲܢ : ܘܫܲܪܝܼܢܲܢ ܒܲܚܙܘܼܩܝܵܐ . ܘܙܵܕܹ̇ܩ ܠܲܢ ܡܸܟܹܝܠ ܕܢܸܥܒܸܕܼ : ܐܲܝܟܼ ܕܐܸܡ݂ܲܪ ܛܘܼܒܼܵܢܵܐ ܡܵܪܝ ܐܲܦܪܹܝܡ : ܕܬܸܬܿܕܲܡܸܐ ܠܲܡ ܐܲܡܝܼܢܵܐܝܼܬܼ ܢܲܦܫܲܢ : ܠܐܸܠܦܵܐ ܡܛܲܝܒܼܬܼܵܐ . ܕܐܸܡܲܝ ܢܵܦ̇ܩܵܐ ܠܵܗ̇ ܪܘܼܚܵܐ : ܠܵܐ ܝܵܕܼܥܵܐ . ܘܲܠܚܲܝܠܵܐ ܕܐܸܡܲܬܼܝ ܩܵܪܝܵܐ ܠܹܗ ܩܲܪܢܵܐ ܕܢܲܫܩܸܠ : ܠܵܐ ܝܵܕܲܥ̇ . ܘܲܠܬܼܵܘܬܵܒܼܵܐ ܕܐܸܡܲܬܼܝ ܦܵܩܹ̇ܕܼ ܡܵܪܹܐ ܒܲܝܬܼܵܐ ܕܲܢܫܲܢܸܐ : ܠܵܐ ܡܦܵܣ . ܘܐܸܢ ܗܵܠܹܝܢ ܠܲܡ ܡܸܛܠ ܦܘܼܪܫܵܢܵܐ ܙܥܘܿܪܵܐ ܗܵܟܲܢ ܡܛܲܝܒܼܝܼܢ : ܟܲܕܼ ܟܒܲܪ ܬܘܼܒܼ ܗܵܦ̇ܟܿܝܼܢ ܘܡܸܬܼܦܢܹܝܢ : ܟܡܵܐ ܟܲܝ ܠܲܢ ܕܝܼܠܲܢ ܙܵܕܹܩ ܕܢܸܗܘܸܐ ܡܛܲܝ̈ܒܹܐ ܘܲܥܬܼܝܼ̈ܕܹܐ : ܩܕܼܵܡ ܗܵܘ̇ ܦܘܼܪܫܵܢܵܐ ܪܲܒܵܐ ܕܝܵܘܡܵܐ ܕܥܘܼܢܕܵܢܵܐ ! ܕܢܸܬܸܠ ܠܲܢ ܡܫܝܼܚܵܐ ܡܸܨܥܵܝܵܐ ܕܚܲܝܲܝ̈ܢ : ܕܲܡܛܲܝ̈ܒܹܐ ܢܸܤܡܲܟܼ ܠܗܵܘ̇ ܓܲܫܪܵܐ ܪܲܒܵܐ ܘܬܲܪܥܵܐ ܕܥܵܠܡܵܐ ܚܲܕܼܬܼܵܐ . ܕܠܹܗ ܫܘܼܒܼܚܵܐ ܠܥܵܠܲܡ ܥܵܠܡܝܼܢ . ܐܵܡܹܝܢ .