ܬܘܼܒܼ ܦܘܼܪ̈ܫܵܢܹܐ ܕܓܸܠܝܵܢܹ̈ܐ ܘܡܲܥܒܿܕܼܵܢ̈ܘܵܬܼܵܐ ܕܗܵܘ̈ܝܵܢ ܨܹܝܕܼ ܩܲܕܝ̈ܫܹܐ ܒܕܸܡ̈ܘܵܢ ܕܸܡ̈ܘܵܢ . ܝܛ . ܬܘܼܒܼ ܦܘܼܪ̈ܫܵܢܹܐ ܕܓܸܠܝܵܢܹ̈ܐ ܘܡܲܥܒܿܕܼܵܢ̈ܘܵܬܼܵܐ ܕܗܵܘ̈ܝܵܢ ܨܹܝܕܼ ܩܲܕܝ̈ܫܹܐ ܒܕܸܡ̈ܘܵܢ ܕܸܡ̈ܘܵܢ . ܝܛ . ܛܲܟܼܤܵܐ ܕܹܝܢ ܕܓܸܠܝܵܢܵܐ ܦܪܝܼܫܘܼ : ܡ̣ܢ ܗܵܝ̇ ܕܐ̄ܢܵܫ ܒܝܲܕܼ ܕܘܼܪܵܫܵܐ ܕܚܸܟܼܡܬܼܵܐ ܘܥܲܡܠܵܐ ܕܪܸܥܝܵܢܵܐ ܡܲܥܡܸܩ ܙܵܘܥܵܘ̈ܗܝ : ܠܘܵܬܼ ܤܘܼܟܵܠܵܐ ܡܸܕܸܡ ܘܲܒܼܥܵܬܼܵܐ ܘܬܹܐܘܿܪܝܼܵܐ ܕܥܲܠ ܨܒܼܘܼ : ܒܝܲܕܼ ܦܸܗܝܵܐ pb. 155 ܕܡܲܕܥܵܐ ܕܲܥܠܲܝܗܹܝܢ . ܡܸܬܼܐܡܲܪ ܓܹܝܪ ܓܸܠܝܵܢܵܐ : ܫܸܬܼܩܵܐ ܕܡܲܕܥܵܐ . ܘܠܵܘ ܗ̤ܘ ܐ̄ܢܵܫ ܒܝܲܕܼ ܚܘܼܦܵܛܵܐ ܘܪܸܢܝܵܐ ܐ̄ܢܵܫܵܝܵܐ ܡܸܬܼܦܲܪܲܣ ܕܡܘܼܬܼܵܐ ܠܲܫܟܼܵܚܬܼܵܐ ܕܝܼܕܲܥܬܼܵܐ : ܐܸܠܵܐ ܒܡܲܥܒܕܼܵܢܘܼܬܼܵܐ ܪܘܼܚܵܢܵܝܬܼܵܐ ܗܵܘܹ̇ܐ . ܟܲܕܼ ܗ̤ܘ ܗܵܘ̇ ܕܗܵܘܹ̇ܐ ܠܘܵܬܹܗ ܓܸܠܝܵܢܵܐ : ܒܹܗ ܒܥܸܕܵܢܵܐ ܗܵܘ̇ : ܒܡܸܕܸܡ ܚܘܼܫܵܒܼܵܐ ܢܲܦܫܵܢܵܝܵܐ ܘܒܲܐܝܠܹܝܢ ܕܲܩܕܼܵܡ ܪܸ̈ܓܼܫܹܐ ܠܵܐ ܡܲܪܓܸܫ . ܘܠܵܐ ܡܸܬܼܚܲܫܲܚ : ܐܵܦܠܵܐ ܡܦܵܣ . ܘܗܵܕܹܐ : ܠܵܘ ܡ̣ܢ ܪܸܥܝܵܢܲܢ ܐܵܡܪܝܼܢܲܢ : ܐܸܠܵܐ ܐܝܼܬܼ ܠܡܸܕܲܥ ܝܲܬܿܝܼܪ ܡ̣ܢ ܟܬܼܵܒܹ̈ܐ ܕܲܢܒܼܝܹ̈ܐ : ܕܲܒܼܕܵܢܹ̈ܐ ܕܗܵܘܹ̇ܝܢ ܗ̄ܘ̣ܵܘ ܠܘܵܬܼܗܘܿܢ ܓܸܠܝܵܢܹ̈ܐ : ܒܗܵܝ̇ ܕܲܒܼܝܲܕܼ ܬܸܡܗܵܐ ܗܵܘܹ̇ܝܢ ܗ̄ܘ̣ܵܘ : ܒܗܘܿܢ ܒܥܸܕܵܢܹ̈ܐ ܗܵܢܘܿܢ ܡܸܕܸܡ ܡ̣ܢ ܗܵܠܹܝܢ ܕܲܥܝܵܕܼܵܐ ܘܲܚܫܲܚܬܼܵܐ ܕܚܘܼ̈ܫܵܒܹܐ ܨܸܒܼܝܵܢܵܝܹ̈ܐ : ܐܵܘ ܒܐܲܝܠܹܝܢ ܕܲܩܕܼܵܡ ܪܸ̈ܓܼܫܹܐ : ܠܲܝܬ ܗ̄ܘ̣ܵܐ ܠܗܘܿܢ . ܐܸܠܵܐ ܟ̱ܠܹܗ ܒܟܼܠܹܗ ܟܢܝܼܫ ܗ̄ܘ̣ܵܐ ܗܵܘܢܗܘܿܢ ܠܘܵܬܼ ܗܵܢܹܝܢ ܒܲܠܚܘܿܕܼ : ܕܲܒܼܓܸܠܝܵܢܵܐ ܡܸܬܼܚܲܙ̈ܝܵܢ ܗ̣̄ܘܲܝ̈ ܠܗܘܿܢ . ܘܐܲܝܟܼ ܗܵܝ̇ ܕܲܠܘܵܬܼ ܛܘܼܒܼܵܢܵܐ ܦܲܛܪܘܿܣ ܐܸܤܬܲܥܪܲܬ̤ : ܟܲܕܼ ܟܦܸܢ ܘܲܤܠܸܩ̣ ܠܐܸܓܵܪܵܐ ܕܲܢܨܲܠܸܐ . ܡ̣ܢ ܕܲܗܘ̤ܵܐ ܥܠܵܘܗܝ ܓܸܠܝܵܢܵܐ ܗܵܘ̇ : ܗܵܝܕܹܝܢ ܐܵܦܠܵܐ ܒܟܲܦܢܹܗ ܐܲܪܓܸܫ ܗ̄ܘ̣ܵܐ . ܐܸܠܵܐ ܕܐܵܦ ܥܘܼܗܕܵܢܵܐ ܕܤܲܝܒܵܪܬܵܐ : ܐܸܬܼܥܛܝܼ ܡ̣ܢ ܪܸܥܝܵܢܹܗ . ܒܕܲܗܘ̤ܵܐ ܒܬܸܡܗܵܐ : ܐܲܝܟܼ ܕܐܸܡ݂ܲܪ ܟܬܼܵܒܼܵܐ . ܘܲܠܗܵܠܹܝܢ ܟܠܗܹܝܢ ܡ̣ܢ ܡܲܟܼܬܒܼܵܢܘܼܬܹܗ ܕܢܲܗܝܼܪܵܐ ܕܟܼܠܵܗ̇ ܬܹܒܹܝܠ ܛܘܼܒܼܵܢܵܐ ܬܹܐܵܕܘܿܪܘܿܣ ܐܲܦܸܤܩܘܿܦܵܐ ܦܘܼܪ̈ܵܫܲܝܗܹܝܢ ܫܲܦܝܼܪ ܐ̄ܢܵܫ ܡܨܸܐ ܕܢܹܐܠܲܦ . ܡܡܲܠܸܠ ܕܹܝܢ ܥܲܠ ܙܢܵܐ ܘܛܲܟܼܤܵܐ ܕܓܸܠܝܵܢܹ̈ܐ : ܝܲܬܿܝܼܪܵܐܝܼܬܼ ܒܗܵܠܹܝܢ ܟܬܼܵܒܹ̈ܐ . ܒܲܬܼܠܵܐ ܦܸܢܩ̈ܝܵܬܼܵܐ ܕܲܒܼܪܝܼܬܼܵܐ : ܘܲܒܼܬܲܪ̈ܬܹܝܢ ܕܐܝܼܘܿܒܼ : pb. 156 ܘܒܲܐ̄ܚܪܵܝܬܼܵܐ ܕܲܬܼܪܸܥܤܲܪ : ܘܲܒܼܦܘܼܫܵܩܵܐ ܕܲܦܪܲܤܝܼܣ ܘܒܲܕܼܡܲܬܲܝ ܀ ܠܸܫܬܼܵܐ ܓܹܝܪ ܙܢܲܝ̈ܵܐ ܕܓܸܠܝܵܢܹ̈ܐ ܐܵܡܲ݁ܪ ܟܬܼܵܒܼܵܐ . ܚܲܕܼ : ܗܵܘ̇ ܕܲܒܼܪܸ̈ܓܼܫܹܐ . ܘܕܲܬܼܪܹܝܢ : ܒܚܸܙܘܵܐ ܢܲܦܫܵܢܵܝܐ . ܘܕܲܬܼܠܵܬܼܵܐ : ܒܝܲܕܼ ܚܛܘܼܦܝܵܐ ܪܸܗܝܵܢܵܝܐ . ܘܕܲܐܪܒܿܥܵܐ : ܒܛܲܟܼܤܵܐ ܕܢܒܼܝܼܘܼܬܼܵܐ . ܘܲܚܡܝܼܫܵܝܵܐ : ܒܲܙܢܵܐ ܡܸܕܸܡ ܡܸܤܬܲܟܿܠܵܢܵܐ . ܘܕܸܫܬܼܵܐ : ܐܲܝܟܼ ܕܲܒܼܚܸܠܡܵܐ . ܘܗܵܢܘܿܢ ܡܲܢ ܕܲܒܼܪܸ̈ܓܼܫܹܐ : ܠܲܬܼܪܹܝܢ ܦܘܼܪ̈ܫܵܢܝܼܢ ܡܸܬܼܦܲܠܓܼܝܼܢ . ܠܓܸܠܝܵܢܵܐ ܕܐܸܤܛܘܼ̈ܟܼܤܹܐ : ܘܠܲܐܝܠܹܝܢ ܕܒܸܠܥܵܕܼ ܗܝܼܘܼܠܹ̈ܐ ܗܵܘܹ̇ܝܢ . ܒܐܸܤܛܘܼ̈ܟܼܤܹܐ ܕܹܝܢ : ܐܲܝܟܼ ܗܵܘ̇ ܕܤܲܢܝܵܐ : ܘܒܲܥܢܵܢܵܐ : ܘܲܒܼܠܘܼ̈ܚܹܐ ܘܫܲܪܟܵܐ : ܕܐܸܬܼܚܙܝܼ ܐܵܦ ܠܥܲܡܵܐ . ܘܐܲܝܟܼ ܗܵܠܹܝܢ ܬܗܝܼܪ̈ܵܬܼܵܐ ܕܟܼܠܝܘܿܡ ܡܸܤܬܲܥܪܵܢ ܒܗܵܢܵܐ ܟܠ : ܘܕܲܒܼܝܲܕܼܸ ܓܸܠܝܵܢܹ̈ܐ ܡܲܕܼܪܟܼܝܼܢ ܩܲܕܝܼ̈ܫܹܐ ܥܸܠ̈ܠܵܬܼܗܹܝܢ ܘܡܵܢܵܝܘܼܬܼܗܹܝܢ : ܘܕܼܵܐܦ ܥ̇ܒܼܵܕܹ̈ܐ ܘܤܘܼܥܪ̈ܵܢܹܐ ܘܨܸܒܼ̈ܘܵܬܼܵܐ ܟܲܤ̈ܝܵܬܼܵܐ ܐܵܘ ܪ̈ܲܚܝܼܩܵܬܼܵܐ ܕܡܸܬܼܓܲܠ̈ܝܵܢ ܠܐ̄ܢܵܫܝܼ̈ܢ ܟܲܕܼ ܡܸܤܬܲܥܪ̈ܵܢ ܘܗܵܘ̈ܝܵܢ . ܒܸܠܥܵܕܼ ܗܝܼܘܼܠܹ̈ܐ ܕܹܝܢ : ܐܲܝܟܼ ܓܲܒܼܪܹ̈ܐ ܕܐܸܬܼܚܙܝܼܘ ܠܐܲܒܼܪܵܗܵܡ : ܘܤܸܒܠܬܼܵܐ ܕܝܲܥܩܘܿܒܼ : ܘܓܸܠܝܵܢܵܐ ܕܥܲܠ ܡܲܫܟܲܢ ܙܲܒܼܢܵܐ . ܚܙܝܼ ܠܲܡ ܘܲܥܒܸܕܼ ܒܲܕܼܡܘܼܬܼܵܐ ܗܵܝ̇ ܕܐܸܬܼܚܲܙܝܲܬ̤ ܠܵܟܼ ܒܛܘܼܪܵܐ : ܥܲܡ ܫܲܪܟܵܐ ܕܐܲܝܟܼ ܗܵܠܹܝܢ . ܘܐܲܝܟܼ ܢܘܼܗܪܵܐ ܗܵܘ̇ ܐܲܠܵܗܝܵܐ ܘܪܵܡ ܙܸܠܓܹ̈ܐ ܕܐܲܒܼܪܸܩ̣ ܥܲܠ ܦܵܘܠܘܿܣ ܒܐܘܼܪܚܵܐ : ܘܲܠܥܲܝܢܵܘ̈ܗܝ ܤܲܡܝܼ . ܘܝܑܼܕܼܝܼܥܵܐ ܗ̣̄ܝ ܓܹܝܪ : ܕܐܵܦܸܢ ܓܸܠܝܵܢܵܐ ܗ̄ܘ̣ܵܐ ܡܸܬܼܚܲܙܝܵܢܵܐ ܗܵܢܵܐ ܘܲܒܼܪܸ̈ܓܼܫܹܐ ܡܸܬܼܩܲܒܲܠ ܗ̄ܘ̣ܵܐ : ܐܲܝܟܼ ܕܐܵܦ ܐܲܝܠܹܝܢ ܕܥܲܡܹܗ ܚܵܙܹ̇ܝܬ ܐܵܦ ܫܵܡܥܝܼܢ ܗ̄ܘ̣ܵܘ : ܐܸܠܵܐ ܠܵܘ ܓܸܠܝܵܢܵܐ ܗܘܼܠܵܢܵܝܵܐ ܗ̄ܘ̣ܵܐ : ܘܠܵܘ ܢܘܼܗܪܵܐ ܟܝܵܢܵܝܵܐ ܘܐܸܤܛܘܼܟܼܤܵܝܵܐ . ܐܲܝܟܼ ܕܐܵܦ ܛܘܼܒܼܵܢܵܐ ܡܦܲܫܩܵܢܵܐ : ܟܲܕܼ ܡܦܲܫܸܩ ܠܹܗ ܒܲܦܪܲܟܤܝܼܣ ܡܵܘܕܲܥ pb. 157 ܒܦܘܼܫܵܩܹܗ ܕܫܲܪܒܵܐ ܐܲܝܟܵܐ ܕܐܵܡܲ݁ܪ : ܘܗܵܢܘܿܢ ܕܪܵܕܹܝܢ ܗ̄ܘ̣ܵܘ ܥܲܡ ܦܵܘܠܘܿܣ ܒܐܘܼܪܚܵܐ ܩܵܝ̇ܡܝܼܢ ܗ̄ܘ̣ܵܘ ܬܲܡܝܼ̈ܡܹܐ : ܟܲܕܼ ܫܵܡ̇ܥܝܼܢ ܩܵܠܵܐ : ܐ̄ܢܵܫ ܕܹܝܢ ܠܵܐ ܚܵܙܹ̇ܝܢ ܗ̄ܘ̣ܵܘ . ܘܲܡܦܲܫܸܩ : ܬܲܡܝܼ̈ܗܹܐ ܠܲܡ ܐܵܡܲ݁ܪ : ܗܵܢܵܘ ܕܹܝܢ : ܒܫܸܬܼܩܵܐ ܘܲܕܼܠܵܐ ܡܸܠܬܼܵܐ : ܒܦܘܼܪܬܵܟܼܵܐ ܐܵܦ ܗܸܢܘܿܢ ܐܸܬܿܬܿܚܸܕܼܘ . ܒܗܵܝ̇ ܕܲܪܓܸܫܬܼܵܐ ܕܩܵܠܵܐ ܕܲܗܘ̤ܵܐ ܠܘܵܬܹܗ ܢܵܤ̇ܒܿܝܼܢ ܗ̄ܘ̣ܵܘ : ܘܲܒܼܢܘܼܗܪܵܐ ܕܐܸܬܼܚܙܝܼ ܠܹܗ ܟܡܵܐ ܕܲܡܨܹܝܢ ܗ̄ܘ̣ܵܘ ܠܡܸܚܙܵܐ : ܚܵܙܹ̇ܝܢ ܗ̄ܘ̣ܵܘ . ܕܠܵܐ ܢܸܤܬܒܲܪ ܫܵܐܘܿܠ ܒܵܬܲܪܟܸܿܢ ܕܡܸܒܼܕܵܐ ܒܕܼܵܐ ܗܵܘ̇ ܡܵܐ ܕܲܗܘ̤ܵܐ ܘܲܠܘܵܬܹܗ ܐܸܤܥܬܲܪ : ܟܲܕܼ ܠܵܐ ܐ̄ܢܵܫ ܡ̣ܢ ܗܵܢܘܿܢ ܕܥܲܡܹܗ ܐܵܘ ܫܡܲܥ̣ ܐܵܘ ܚ̣ܙܵܐ . ܠܐ̄ܢܵܫ ܕܹܝܢ : ܠܵܐ ܚ̣ܙܵܘ . ܠܵܐ ܓܹܝܪ ܚܵܙܹ̇ܝܢ ܗ̄ܘ̣ܵܘ ܗܵܢܘܿܢ ܠܝܼܫܘܿܥ . ܡܸܛܠ ܕܐܲܝܟܼ ܕܐܸܡ̇ܪܹܬܼ : ܐܵܦܠܵܐ ܢܘܼܗܪܵܐ ܗ̄ܘ̣ܵܐ ܡܸܬܼܪܲܓܼܫܵܢܵܐ ܗܵܘ̇ ܕܐܸܬܼܚܙܝܼ . ܡܲܪܓܫܵܢܘܼܬܼܵܐ ܕܹܝܢ ܕܠܵܐ ܡܸܬܿܕܲܪܟܵܐ ܒܲܙܢܵܐ ܠܵܐ ܡܓܲܫܡܵܐ : ܒܝܲܕܼ ܡܲܥܒܿܕܼܵܢܘܼܬܼܵܐ ܐܲܠܵܗܵܝܬܼܵܐ ܗܘ̤ܵܬܼ ܠܘܵܬܹܗ : ܒܲܕܼܡܘܼܬܼ ܚܙܵܬܼܵܐ ܕܢܘܼܗܪܵܐ : ܐܲܝܟܼ ܕܢܸܤܒܲܪ ܕܲܫܡܲܝܵܐ ܐܸܬܦܬܲܚ̣ܘ : ܘܫܲܪܟܵܐ . ܗܵܠܹܝܢ ܓܸܠܝܵܢܹ̈ܐ ܐܸܢܘܿܢ ܕܲܒܼܪܸ̈ܓܼܫܹܐ ܕܦܲܓܼܪܵܐ ܗܵܘܹ̇ܝܢ ܗ̄ܘ̣ܵܘ : ܟܲܕܼ ܪܵܡܝܼܢ ܡ̣ܢ ܚܘܼܠܛܵܢܵܐ ܕܒܸܐܤܛܘܼ̈ܟܼܤܹܐ ܘܲܙ̈ܢܲܝܵܐ ܕܤܵܥܘܿܪ̈ܘܵܬܼܵܐ ܕܲܒܼܡܸܬܼܪ̈ܲܓܼܫܵܢܝܬܼܵܐ ܘܐ̄ܢܵܫܵܢܵܝ̈ܬܼܵܐ . ܒܪܲܡ : ܠܵܐ ܡܫܵܘܬܸܦ ܬܸܡܗܵܐ ܕܗܵܘܢܵܐ ܠܲܡܩܲܒܿܠܵܢܲܝ̈ܗܘܿܢ : ܐܲܝܟܼ ܓܸܠܝܵܢܵܐ ܕܲܒܼܥܲܝ̈ܢܹܐ ܕܢܲܦܫܵܐ ܗܵܘܹ̇ܐ . ܒܚܸܙܘܵܐ ܕܹܝܢ ܢܲܦܫܵܢܵܐ : ܐܲܝܟܼ ܗܵܝ̇ ܕܲܚܙܹ̇ܝܬܼ ܠܡܵܪܝܵܐ ܝܵܬܹ̇ܒܼ ܥܲܠ ܟܘܼܪܤܝܵܐ ܪܵܡܵܐ : ܘܲܤܪ̈ܵܦܹܐ ܕܸܫܬܼܵܐ ܫܬܼܵܐ ܓܸܦܲܝ̈݁ܗܘܿܢ ܚܕܼܵܪܵܘܗܝ . ܘܐܲܝܟܼ ܓܸܠܝܵܢܵܐ ܗܵܘ̇ ܕܚܲܙܩܝܼܐܹܝܠ : ܕܓܼܝܼ̈ܓܼܠܹܐ ܘܕܸܡ̈ܘܵܬܼܵܐ ܬܗܝܼܪ̈ܵܬܼܵܐ : ܘܩܵܠܵܐ ܕܡ̣ܢ ܓܵܘ ܓܝܼ̈ܓܼܠܹܐ ܒܲܕܼܡܘܼܬܼ ܩܵܠܵܐ ܕܕܼܵܡܹ̇ܐ ܠܲܕܼܝܲܡܵܐ : ܘܬܸܫ̈ܒܿܚܵܬܼܵܐ ܕܡܸܫܬܲܡ̈ܥܵܢ ܡ̣ܢ pb. 158 ܟܪ̈ܘܿܒܹܐ ܗܵܢܘܿܢ ܤܲܓܝܼ̈ܐܲܝ ܥܲܝ̈ܢܹܐ ܕܐܵܡ̇ܪܝܼܢ : ܒܪܝܼܟܼܘܼ ܐܝܼܩܵܪܹܗ ܕܡܵܪܝܵܐ ܡ̣ܢ ܐܲܬܼܪܹܗ . ܕܲܟܼܡܵܗ . ܕܲܟܼܡܵܐ ܕܹܝܢ ܩܲܛܝܼܢܝܼܢ ܗܵܠܹܝܢ ܓܸܒܝܵܢܹ̈ܐ ܡ̣ܢ ܛܲܟܼܤܹ̈ܐ ܗܵܢܘܿܢ ܩܲܕܼܡܵܝܹ̈ܐ ܕܐܸܬܼܐܡܲܪܘ : ܝܑܼܕܼܝܼܥܵܐ ܠܢܲܗܝܼܪܹ̈ܐ . ܘܐܲܝܟܼ ܡܵܐܢܵܐ ܗܵܘ̇ ܕܐܸܬܼܚܙܝܼ ܠܦܲܛܪܘܿܣ ܘܚܲܝ̈ܘܵܬܼܵܐ ܕܒܹܗ : ܥܲܡ ܐ̄ܚܪ̈ܵܢܝܼܬܼܵܐ ܕܲܟܼܬܼܝܼ̈ܒܼܵܢ . ܘܐܲܝܢܵܐ ܕܒܼܵܥܹ̇ܐ : ܡܨܸܐ ܠܡܸܕܲܥ ܐܸܢܹܝܢ ܡ̣ܢ ܟܬܼܵܒܹ̈ܐ . ܒܲܚܛܘܼܦܝܵܐ ܕܹܝܢ ܪܸܥܝܵܢܵܝܵܐ : ܐܲܝܟܼ ܗܵܝ̇ ܕܐܸܬܼܚܛܸܦ ܠܲܡ ܥܕܲܡܵܐ ܠܬܼܘܼܠܬܼܵܐ ܕܲܡܫܲܝܵܐ : ܘܐܸܢ ܒܲܦܓܲܪ ܘܐܸܢ ܕܠܵܐ ܦܓܲܪ : ܠܵܐ ܝܵܕܲܥ̇ܢܵܐ . ܘܐܸܬܼܚܛܸܦ ܠܦܲܪܕܲܝܤܵܐ : ܘܲܡܫܲܥ̣ ܡܸܠܹ̈ܐ ܕܠܵܐ ܡܸܬܼܡܲܠ̈ܠܵܢ : ܐܲܝܠܹܝܢ ܕܠܵܐ ܫܲܠܝܼܛ ܠܹܗ ܠܒܲܪܢܵܫܵܐ ܠܲܡܡܲܠܵܠܘܼ ܐܸܢܹܝܢ ܀ ܕܲܢܒܼܝܼܘܼܬܼܵܐ ܕܹܝܢ : ܐܲܝܟܼ ܗܵܢܹܝܢ ܕܲܗܘܲܝ̈ ܠܘܵܬܼ ܢܒܼܝܹ̈ܐ : ܕܩܲܕܼܸܡ̣ܘ ܡܲܠܸܠ̣ܘ ܥܲܠ ܥܬܼܝܼ̈ܕܼܵܬܼܵܐ ܕܡ̣ܢ ܩܕܼܵܡ ܕܵܕܹ̈ܐ ܤܲܓܿܝܼ̈ܐܹܐ . ܐܲܝܟܼ ܕܐܵܦ ܠܒܸܠܥܲܡ ܩܵܨܘܿܡܵܐ ܐܸܬܼܝܼܗܸܒܼ ܠܲܡܡܲܠܵܠܘܼ ܪܵܘܪ̈ܒܼܵܬܼܵܐ ܒܪܘܼܚܵܐ ܕܲܢܒܼܝܼܘܼܬܼܵܐ : ܐܲܝܠܹܝܢ ܕܥܵܠ̈ܒܵܡ ܒܤܲܓܝܼܐܘܼܬܼܗܹܝܢ ܐܵܦ ܡ̣ܢ ܕܲܢܒܼܝܹ̈ܐ ܐܸܬܼܢܲܒܿܝܼܘ ܀ ܒܲܙܢܵܐ ܡ̇ܢ ܡܸܤܬܲܟܿܠܵܢܵܐ : ܐܲܝܟܼ ܗܵܠܹܝܢ ܕܛܘܼܒܼܵܢܵܐ ܦܵܘܠܘܿܣ ܐܵܡܲ݁ܪ : ܡܨܲܠܸܐ ܐ̄ܢܵܐ ܠܲܡ ܕܬܸܬܼܡܠܘܿܢ ܝܑܼܕܲܥܬܼܵܐ ܕܐܲܠܵܗܵܐ : ܒܟܼܠ ܚܸܟܼܡܵܐ ܘܲܒܼܟܼܠ ܤܘܼܟܵܠ ܕܪܘܼܚ . ܘܐܲܠܵܗܹܗ ܠܲܡ ܕܡܵܪܲܢܝܼܫܘܿܥ ܡܫܝܼܚܵܐ ܐܲܒܼܵܐ ܕܬܸܫܒܿܘܿܚܬܼܵܐ : ܢܸܬܸܠ ܠܟܼܘܿܢ ܪܘܼܚܵܐ ܕܟܸܟܼܡܬܼܵܐ ܘܲܕܼܓܸܠܝܵܢܵܐ ܒܝܼܕܲܥܬܹܗ : ܘܢܸܢܗܪ̈ܵܢ ܥܲܝ̈ܢܹܐ ܕܠܸܒܵܘ̈ܵܬܼܟܼܘܿܢ : ܕܬܸܕܿܘܼܢ ܡܵܢܵܘ ܤܲܒܼܪܵܐ ܕܩܸܪܝܵܢܹܗ : ܘܡܵܢܵܘ ܥܘܼܬܼܪܵܐ ܕܫܘܼܒܼܚܹܗ ܒܩܲܕܝ̈ܫܹܐ : ܘܡܵܢܲܐ ܗ̣̄ܝ ܝܲܬܝܼܪܘܼܬܼܵܐ ܪܪܲܒܿܘܼܬܼܵܐ ܕܚܲܝܠܹܗ : ܒܲܢ ܒܐܲܝܠܹܝܢ ܕܲܡܗܲܝܡܢܝܼܢܲܢ . ܘܫܲܪܟܵܐ ܗܵܢܹܝܢ ܕܠܹܗ ܠܲܫܠܝܼܚܵܐ ܐܸܬܼܝܸܗܸܒܼ : ܒܓܸܠܝܵܢܵܐ ܕܝܼܕܲܥܬܼܵܐ ܥܲܠ pb. 159 ܗܵܢܹܝܢ ܕܥܵܠܡܵܐ ܕܲܬܬܼܝܼܕܼ : ܘܛܲܟܼܤܵܐ ܕܲܩܝܵܡܬܼܵܐ : ܘܫܘܼܚܠܵܦܵܐ ܕܦܲܓܼܪܹ̈ܐ ܐ̄ܢܵܫܵܝܹ̈ܐ : ܥܲܡ ܕܫܲܪܟܵܐ . ܘܥܲܠ ܛܲܟܼܤܵܐ ܬܘܼܒܼ ܕܤܘܼ̈ܟܵܠܹܐ ܪ̈ܵܡܹܐ : ܘܝܼܕܲܥܬܼܵܐ ܬܘܼܒܼ ܕܥܲܠ ܟܝܵܢܵܐ ܐܲܠܵܗܵܝܵܐ : ܐܲܝܟܼ ܗܵܝ̇ ܕܗܸܘܝܘܼ ܕܡܘܼܬܼܵܐ ܕܐܲܠܵܗܵܐ ܕܠܵܐ ܡܸܬܼܚܙܸܐ : ܘܒܼܐܝܼܕܹܗ ܠܲܡ ܥ̣ܒܲܕܼ ܐܸܢܘܿܢ ܠܥܵܠܡܹ̈ܐ . ܠܲܢ ܠܲܡ ܓܠ̣ܵܐ ܐܲܠܵܗܵܐ ܒܪܘܼܚܹܗ . ܘܬܼܘܼܒܼ : ܩܲܠܝܼܠ ܗ̄ܘ̣ ܡ̣ܢ ܤܲܓܝܼ ܝܵܕܼܥܝܼܢܲܢ : ܘܩܲܠܝܼܠ ܗ̄ܘ̣ ܡ̣ܢ ܤܲܓܝܼ ܤܸܡܬܲܟܿܠܝܼܢܲܢ . ܘܐܲܝܟܼ ܗܵܝ̇ ܕܲܒܼܪܵܫܝܼܬܼ ܐܝܼܬܼܵܘ̈ܗܝ ܗ̄ܘ̣ܵܐ ܡܸܠܬܼܵܐ : ܘܗܵܝ̇ ܕܐܲܢ̄ܬܿܘܼ ܡܫܝܼܚܵܐ ܒܪܹܗ ܕܐܲܠܵܗܵܐ ܚܲܝܵܐ : ܘܫܲܪܟܵܐ . ܘܐܲܝܟܼ ܗܵܝ̇ ܕܐ̄ܢܵܫ ܠܵܐ ܡܵܫ̣ ܕܝܼܢܵܘ̈ܗܝ : ܘܐܘܼܪ̈ܚܵܬܹܗ ܠܵܐ ܡܸܬܼܥܲܩ̈ܒܼܵܢ . ܘܗܵܘ̇ ܠܲܡ ܕܟܼܠ ܤܵܥܲܪ ܐܲܝܟܼ ܬܲܪܥܝܼܬܼܵܐ ܕܨܸܒܼܝܵܢܹܗ . ܘܗܵܝ̇ ܕܲܚܒܲܫ̣ ܐܲܠܵܗܵܐ ܐܟܼܠܢܵܫ ܒܠܵܐ ܡܸܬܿܛܦܝܼܤܵܢܘܼܬܼܵܐ : ܕܥܲܠ ܟܠܢܵܫ ܢܪ̈ܲܚܸܡ : ܘܫܲܪܟܵܐ . ܗܵܠܝܹܢ ܝܲܕ̈ܥܵܬܼܵܐ ܐܸܢܹܝܢ ܕܤܘܼ̈ܟܵܠܹܐ : ܕܲܒܼܝܲܕܼ ܪܘܼܚܵܐ ܥܲܠ ܟܝܵܢܵܐ ܐܲܠܵܗܵܝܵܐ ܐܸܬܼܝܼܗܸܒܼ ܠܗܘܿܢ ܠܡܸܕܲܥ ܘܲܠܡܸܤܬܲܟܵܠܘܼ ܀ ܒܝܲܕܼ ܚܸܠܡܹ̈ܐ ܕܹܝܢ : ܐܲܝܟܼ ܗܵܝ̇ ܕܲܠܘܵܬܼ ܐܲܒܼܝܲܡܠܟ ܘܝܵܘܤܸܦ ܘܦܸܪܥܘܿܢ ܘܲܢܒܼܘܼܟܲܕܼܢܵܨܲܪ . ܘܗܵܝ̇ ܕܐܸܬܼܚܙܝܼ ܠܲܡ ܡܲܠܲܐܟܼܵܐ ܕܡܵܪܝܵܐ ܒܚܸܠܡܵܐ ܠܝܵܘܤܸܦ ܓܲܒܼܪܵܗ̇ ܕܡܲܪܝܲܡ : ܘܫܲܪܟܵܐ ܀ ܐܵܦ ܗܵܕܹܐ ܕܹܝܢ : ܐܵܠܨܵܐ ܠܡܸܕܲܥ . ܕܟܼܠ ܓܸܠܝܵܢܹ̈ܐ : ܐܲܝܠܹܝܢ ܕܲܠܝܘܼܠܦܵܢܵܐ ܕܲܒܼܢܲܝ̈ܢܵܫܵܐ ܘܝܼܕܲܥܬܼܵܐ ܕܥܲܠ ܨܸܒܼ̈ܘܵܬܼܵܐ ܥܒܲܕܼ ܐܲܠܵܗܵܐ : ܒܝܲܕܼ ܕܸܡ̈ܘܵܬܼܵܐ ܗܵܘܹ̇ܝܢ : ܝܲܬܝܼܪܵܐܝܼܬܼ ܠܘܵܬܼ ܦܫܝܼ̈ܛܲܝ ܒܝܼܕܲܥܬܼܵܐ ܘܲܒܼܨܝܼܪ̈ܲܝ ܤܘܼ̈ܟܵܠܹܐ ܕܲܫܪܵܪܵܐ . ܐܲܝܠܹܝܢ ܓܹܝܪ ܕܲܠܒܼܘܼܤܵܡܵܐ ܘܲܦܝܵܤܵܐ ܕܝܼܠܹܗ ܕܐ̄ܢܵܫ : ܘܒܼܘܼܝܵܐܵܐ ܡܸܕܸܡ ܘܲܦܝܵܤܵܐ ܕܲܠܘܵܬܼ ܩܢܘܿܡܵܐ ܝܑܼܚܝܼܕܼܵܝܵܐ : pb. 160 ܒܠܵܐ ܕܸܡ̈ܘܵܬܼܵܐ : ܘܲܒܼܡܲܪܓܫܵܢܘܼܬܼܵܐ ܡܸܬܼܝܲܕܼܥܵܢܝܼܬܼܵܐ ܗܵܘܹ̇ܐ . ܘܲܠܗܵܕܹܐ ܢܲܗܝܼܪܵܐܝܼܬܼ ܡܚܵܘܸܐ ܛܘܼܒܼܵܢܵܐ ܡܦܲܫܩܵܢܵܐ : ܒܦܸܢܩܝܼܬܼܵܐ ܕܬܲܪܬܹܝܢ ܕܐܝܼܘܿܒܼ . ܚܙܝܼ ܓܹܝܪ ܕܲܟܼܡܵܐ ܪܵܘܪ̈ܒܼܵܢ ܗܵܠܹܝܢ ܕܲܒܼܓܸܠܝܵܐ ܕܝܼܕܲܥܬܼܵܐ ܘܤܘܼ̈ܟܵܠܹܐ : ܒܝܲܕܼ ܡܲܕܥܵܐ ܡܸܤܬܲܟܿܠܵܢܵܐ ܡܸܬܼܝܼܗܸܒܼ : ܘܲܟܼܡܵܐ ܪܵܡܝܼܢ ܐ̄ܪ̈ܵܙܹܐ ܗܵܠܹܝܢ ܕܠܝܼܕܲܥܬܼܵܐ ܕܟܼܠ ܕܥܲܠ ܐܲܠܵܗܵܐ : ܡ̣ܢ ܗܵܢܘܿܢ ܓܸܠܝܵܢܹ̈ܐ ܕܫܲܪܟܵܐ . ܗܵܕܹܐ : ܓܡܝܼܪܘܼܬܼܵܐ ܗ̣̄ܝ ܕܝܼܕܲܥܬܼܵܐ ܀ ܘܬܼܘܼܒܼ ܐܵܦ ܗܵܕܹܐ ܙܵܕܹܩ ܠܡܸܕܲܥ : ܕܲܐ̄ܚܪܹܢܵܐ ܗ̄ܘ̣ ܓܸܠܝܵܢܵܐ ܘܡܲܥܒܿܕܼܵܢܘܼܬܼܵܐ : ܘܲܐ̄ܚܪܹܢܵܐ ܗ̄ܘ̣ ܫܪܵܪܵܐ ܘܝܼܕܲܥܬܼܵܐ . ܒܗܵܝ̇ ܕܠܸܠܝܵܢܵܐ : ܠܵܘ ܚܲܬܿܝܼܬܼܘܼܬܼܵܐ ܕܥܲܠ ܫܪܵܪܵܐ ܐܝܼܬܹܒܗ̇ : ܐܸܠܵܐ ܠܦܘܼܬܼ ܚܲܝܠܵܐ ܐ̄ܢܵܫܵܝܵܐ ܪܸ̈ܡܙܹܐ ܘܐܸܬܼ̈ܘܵܬܼܵܐ ܡܸܕܸܡ ܡܚܵܘܸܐ . ܘܐܵܦ ܡܲܥ̈ܒܿܕܼܵܢܘܵܬܼܵܐ ܘܬܸܡ̈ܗܹܐ ܕܲܒܼܗܘܿܢ ܒܓܸܠܝܵܢܹ̈ܐ : ܠܵܘ ܝܑܼܕܲܥܬܼܵܐ ܘܲܫܪܵܪܵܐ ܡܸܬܼܐܡܲܪ . ܠܗܵܢܹܝܢ : ܡܲܓܿܢܵܢܘܼܬܼܵܐ ܕܡܲܥܒܿܕܼܵܢܘܼܬܼܵܐ ܩܵܪܹܝܢ . ܕܡܸܕܸܡ ܒܗܹܝܢ ܥܲܠ ܡܩܲܕܿܡܘܼܬܼ ܝܑܼܕܲܥܬܼܵܐ ܕܐܲܠܵܗܵܐ : ܐܵܘ ܥܲܠ ܠܵܐ ܡܸܬܿܕܲܪܟܵܢܘܼܬܼܵܐ ܕܲܟܼܝܵܢܹܗ : ܐܵܘ ܥܲܠ ܦܼܘܼܪ̈ܫܵܢܹܐ ܕܕܸܝ̈ܠܵܝܵܬܹܗ : ܐܵܘ ܤܘܼܟܵܠܵܐ ܕܐ̄ܪ̈ܵܙܲܝ ܨܸܒܼܝܵܢܹܗ ܕܲܠܘܵܬܼܸ ܓܵܘܵܐ : ܘܫܲܪܟܵܐ ܐܲܝܠܹܝܢ ܕܒܼܝܼܕܲܥܬܼܵܐ ܚܠܝܼܡܬܼܵܐ ܥܠܵܘܗܝ ܐܝܼܬܼ ܠܡܲܕܼܪܵܟܼܘܼ : ܡ̣ܢ ܗܵܢܹܝܢ ܠܡܹܐܠܲܦ ܗܵܠܹܝܢ : ܠܝܬܹܝܗ̇ . ܡܵܕܹܝܢ ܐ̄ܚܪ̈ܵܢܹܐ ܐܸܢܘܿܢ ܐ̄ܪ̈ܵܙܹܐ ܕܲܒܼܗܘܼܟܵܠܵܐ ܥܲܠ ܟܝܵܢܵܐ ܐܲܠܵܗܵܝܵܐ ܡܸܬܿܕܪܸܟܼ ܠܡܲܕܥܵܐ : ܘܲܐ̄ܚܪܹܬܼܵܐ ܗ̣̄ܝ ܡܲܥܒܿܕܼܵܢܘܼܬܼܵܐ ܡܸܕܸܡ ܕܥܲܠ ܗܵܘܢܵܐ ܡܲܓܿܝܵܐ ܒܲܡܠܸܐ ܙܒܲܢ . ܡܵܕܹܝܢ : ܠܵܘ ܟܠ ܕܓܸܠܝܵܢܵܐ ܠܘܵܬܹܗ ܗܵܘܹ̇ܐ : ܐܵܘ ܡܲܥܒܿܕܼܵܢܘܼܬܼܵܐ ܡܸܕܸܡ ܒܘܼܝܵܐܵܐ ܕܲܠܘܵܬܹܗ ܡܸܬܿܬܿܙܝܼܥ : ܡ̣ܢ ܟܠܦܪܘܿܣ ܐܵܦ ܠܲܫܪܵܪܵܐ ܘܲܠܚܲܬܝܼܬܼܘܼܬܼܵܐ ܕܝܼܕܲܥܬܼܵܐ pb. 161 ܕܐܲܠܵܗܵܐ ܝܵܕܲܥ̇ . ܤܲܓܝܼ̈ܐܹܐ ܕܹܝܢ ܗܘ̤ܵܘ ܕܗܵܢܹܝܢ ܨܹܐܕܲܝܗܘܿܢ ܗ̤ܘܲܝ̈ : ܟܲܕ ܠܐܲܠܵܗܵܐ : ܐܲܝܟܼ ܫܲܒܼܪܹ̈ܐ ܝܵܕܼܥ̇ܝܼܢ ܗ̄ܘ̣ܵܘ . ܛܲܟܼܤܵܐ ܕܹܝܢ ܕܓܸܠܝܵܢܵܐ ܦܪܝܼܫܘܼ : ܡ̣ܢ ܗܵܝ̇ ܕܐ̄ܢܵܫ ܒܝܲܕܼ ܕܘܼܪܵܫܵܐ ܕܚܸܟܼܡܬܼܵܐ ܘܥܲܡܠܵܐ ܕܪܸܥܝܵܢܵܐ ܡܲܥܡܸܩ ܙܵܘܥܵܘ̈ܗܝ : ܠܘܵܬܼ ܤܘܼܟܵܠܵܐ ܡܸܕܸܡ ܘܲܒܼܥܵܬܼܵܐ ܘܬܹܐܘܿܪܝܼܵܐ ܕܥܲܠ ܨܒܼܘܼ : ܒܝܲܕܼ ܦܸܗܝܵܐ  pb. 155  ܕܡܲܕܥܵܐ ܕܲܥܠܲܝܗܹܝܢ . ܡܸܬܼܐܡܲܪ ܓܹܝܪ ܓܸܠܝܵܢܵܐ : ܫܸܬܼܩܵܐ ܕܡܲܕܥܵܐ . ܘܠܵܘ ܗ̤ܘ ܐ̄ܢܵܫ ܒܝܲܕܼ ܚܘܼܦܵܛܵܐ ܘܪܸܢܝܵܐ ܐ̄ܢܵܫܵܝܵܐ ܡܸܬܼܦܲܪܲܣ ܕܡܘܼܬܼܵܐ ܠܲܫܟܼܵܚܬܼܵܐ ܕܝܼܕܲܥܬܼܵܐ : ܐܸܠܵܐ ܒܡܲܥܒܕܼܵܢܘܼܬܼܵܐ ܪܘܼܚܵܢܵܝܬܼܵܐ ܗܵܘܹ̇ܐ . ܟܲܕܼ ܗ̤ܘ ܗܵܘ̇ ܕܗܵܘܹ̇ܐ ܠܘܵܬܹܗ ܓܸܠܝܵܢܵܐ : ܒܹܗ ܒܥܸܕܵܢܵܐ ܗܵܘ̇ : ܒܡܸܕܸܡ ܚܘܼܫܵܒܼܵܐ ܢܲܦܫܵܢܵܝܵܐ ܘܒܲܐܝܠܹܝܢ ܕܲܩܕܼܵܡ ܪܸ̈ܓܼܫܹܐ ܠܵܐ ܡܲܪܓܸܫ . ܘܠܵܐ ܡܸܬܼܚܲܫܲܚ : ܐܵܦܠܵܐ ܡܦܵܣ . ܘܗܵܕܹܐ : ܠܵܘ ܡ̣ܢ ܪܸܥܝܵܢܲܢ ܐܵܡܪܝܼܢܲܢ : ܐܸܠܵܐ ܐܝܼܬܼ ܠܡܸܕܲܥ ܝܲܬܿܝܼܪ ܡ̣ܢ ܟܬܼܵܒܹ̈ܐ ܕܲܢܒܼܝܹ̈ܐ : ܕܲܒܼܕܵܢܹ̈ܐ ܕܗܵܘܹ̇ܝܢ ܗ̄ܘ̣ܵܘ ܠܘܵܬܼܗܘܿܢ ܓܸܠܝܵܢܹ̈ܐ : ܒܗܵܝ̇ ܕܲܒܼܝܲܕܼ ܬܸܡܗܵܐ ܗܵܘܹ̇ܝܢ ܗ̄ܘ̣ܵܘ : ܒܗܘܿܢ ܒܥܸܕܵܢܹ̈ܐ ܗܵܢܘܿܢ ܡܸܕܸܡ ܡ̣ܢ ܗܵܠܹܝܢ ܕܲܥܝܵܕܼܵܐ ܘܲܚܫܲܚܬܼܵܐ ܕܚܘܼ̈ܫܵܒܹܐ ܨܸܒܼܝܵܢܵܝܹ̈ܐ : ܐܵܘ ܒܐܲܝܠܹܝܢ ܕܲܩܕܼܵܡ ܪܸ̈ܓܼܫܹܐ : ܠܲܝܬ ܗ̄ܘ̣ܵܐ ܠܗܘܿܢ . ܐܸܠܵܐ ܟ̱ܠܹܗ ܒܟܼܠܹܗ ܟܢܝܼܫ ܗ̄ܘ̣ܵܐ ܗܵܘܢܗܘܿܢ ܠܘܵܬܼ ܗܵܢܹܝܢ ܒܲܠܚܘܿܕܼ : ܕܲܒܼܓܸܠܝܵܢܵܐ ܡܸܬܼܚܲܙ̈ܝܵܢ ܗ̣̄ܘܲܝ̈ ܠܗܘܿܢ . ܘܐܲܝܟܼ ܗܵܝ̇ ܕܲܠܘܵܬܼ ܛܘܼܒܼܵܢܵܐ ܦܲܛܪܘܿܣ ܐܸܤܬܲܥܪܲܬ̤ : ܟܲܕܼ ܟܦܸܢ ܘܲܤܠܸܩ̣ ܠܐܸܓܵܪܵܐ ܕܲܢܨܲܠܸܐ . ܡ̣ܢ ܕܲܗܘ̤ܵܐ ܥܠܵܘܗܝ ܓܸܠܝܵܢܵܐ ܗܵܘ̇ : ܗܵܝܕܹܝܢ ܐܵܦܠܵܐ ܒܟܲܦܢܹܗ ܐܲܪܓܸܫ ܗ̄ܘ̣ܵܐ . ܐܸܠܵܐ ܕܐܵܦ ܥܘܼܗܕܵܢܵܐ ܕܤܲܝܒܵܪܬܵܐ : ܐܸܬܼܥܛܝܼ ܡ̣ܢ ܪܸܥܝܵܢܹܗ . ܒܕܲܗܘ̤ܵܐ ܒܬܸܡܗܵܐ : ܐܲܝܟܼ ܕܐܸܡ݂ܲܪ ܟܬܼܵܒܼܵܐ . ܘܲܠܗܵܠܹܝܢ ܟܠܗܹܝܢ ܡ̣ܢ ܡܲܟܼܬܒܼܵܢܘܼܬܹܗ ܕܢܲܗܝܼܪܵܐ ܕܟܼܠܵܗ̇ ܬܹܒܹܝܠ ܛܘܼܒܼܵܢܵܐ ܬܹܐܵܕܘܿܪܘܿܣ ܐܲܦܸܤܩܘܿܦܵܐ ܦܘܼܪ̈ܵܫܲܝܗܹܝܢ ܫܲܦܝܼܪ ܐ̄ܢܵܫ ܡܨܸܐ ܕܢܹܐܠܲܦ . ܡܡܲܠܸܠ ܕܹܝܢ ܥܲܠ ܙܢܵܐ ܘܛܲܟܼܤܵܐ ܕܓܸܠܝܵܢܹ̈ܐ : ܝܲܬܿܝܼܪܵܐܝܼܬܼ ܒܗܵܠܹܝܢ ܟܬܼܵܒܹ̈ܐ . ܒܲܬܼܠܵܐ ܦܸܢܩ̈ܝܵܬܼܵܐ ܕܲܒܼܪܝܼܬܼܵܐ : ܘܲܒܼܬܲܪ̈ܬܹܝܢ ܕܐܝܼܘܿܒܼ :  pb. 156  ܘܒܲܐ̄ܚܪܵܝܬܼܵܐ ܕܲܬܼܪܸܥܤܲܪ : ܘܲܒܼܦܘܼܫܵܩܵܐ ܕܲܦܪܲܤܝܼܣ ܘܒܲܕܼܡܲܬܲܝ ܀ ܠܸܫܬܼܵܐ ܓܹܝܪ ܙܢܲܝ̈ܵܐ ܕܓܸܠܝܵܢܹ̈ܐ ܐܵܡܲ݁ܪ ܟܬܼܵܒܼܵܐ . ܚܲܕܼ : ܗܵܘ̇ ܕܲܒܼܪܸ̈ܓܼܫܹܐ . ܘܕܲܬܼܪܹܝܢ : ܒܚܸܙܘܵܐ ܢܲܦܫܵܢܵܝܐ . ܘܕܲܬܼܠܵܬܼܵܐ : ܒܝܲܕܼ ܚܛܘܼܦܝܵܐ ܪܸܗܝܵܢܵܝܐ . ܘܕܲܐܪܒܿܥܵܐ : ܒܛܲܟܼܤܵܐ ܕܢܒܼܝܼܘܼܬܼܵܐ . ܘܲܚܡܝܼܫܵܝܵܐ : ܒܲܙܢܵܐ ܡܸܕܸܡ ܡܸܤܬܲܟܿܠܵܢܵܐ . ܘܕܸܫܬܼܵܐ : ܐܲܝܟܼ ܕܲܒܼܚܸܠܡܵܐ . ܘܗܵܢܘܿܢ ܡܲܢ ܕܲܒܼܪܸ̈ܓܼܫܹܐ : ܠܲܬܼܪܹܝܢ ܦܘܼܪ̈ܫܵܢܝܼܢ ܡܸܬܼܦܲܠܓܼܝܼܢ . ܠܓܸܠܝܵܢܵܐ ܕܐܸܤܛܘܼ̈ܟܼܤܹܐ : ܘܠܲܐܝܠܹܝܢ ܕܒܸܠܥܵܕܼ ܗܝܼܘܼܠܹ̈ܐ ܗܵܘܹ̇ܝܢ . ܒܐܸܤܛܘܼ̈ܟܼܤܹܐ ܕܹܝܢ : ܐܲܝܟܼ ܗܵܘ̇ ܕܤܲܢܝܵܐ : ܘܒܲܥܢܵܢܵܐ : ܘܲܒܼܠܘܼ̈ܚܹܐ ܘܫܲܪܟܵܐ : ܕܐܸܬܼܚܙܝܼ ܐܵܦ ܠܥܲܡܵܐ . ܘܐܲܝܟܼ ܗܵܠܹܝܢ ܬܗܝܼܪ̈ܵܬܼܵܐ ܕܟܼܠܝܘܿܡ ܡܸܤܬܲܥܪܵܢ ܒܗܵܢܵܐ ܟܠ : ܘܕܲܒܼܝܲܕܼܸ ܓܸܠܝܵܢܹ̈ܐ ܡܲܕܼܪܟܼܝܼܢ ܩܲܕܝܼ̈ܫܹܐ ܥܸܠ̈ܠܵܬܼܗܹܝܢ ܘܡܵܢܵܝܘܼܬܼܗܹܝܢ : ܘܕܼܵܐܦ ܥ̇ܒܼܵܕܹ̈ܐ ܘܤܘܼܥܪ̈ܵܢܹܐ ܘܨܸܒܼ̈ܘܵܬܼܵܐ ܟܲܤ̈ܝܵܬܼܵܐ ܐܵܘ ܪ̈ܲܚܝܼܩܵܬܼܵܐ ܕܡܸܬܼܓܲܠ̈ܝܵܢ ܠܐ̄ܢܵܫܝܼ̈ܢ ܟܲܕܼ ܡܸܤܬܲܥܪ̈ܵܢ ܘܗܵܘ̈ܝܵܢ . ܒܸܠܥܵܕܼ ܗܝܼܘܼܠܹ̈ܐ ܕܹܝܢ : ܐܲܝܟܼ ܓܲܒܼܪܹ̈ܐ ܕܐܸܬܼܚܙܝܼܘ ܠܐܲܒܼܪܵܗܵܡ : ܘܤܸܒܠܬܼܵܐ ܕܝܲܥܩܘܿܒܼ : ܘܓܸܠܝܵܢܵܐ ܕܥܲܠ ܡܲܫܟܲܢ ܙܲܒܼܢܵܐ . ܚܙܝܼ ܠܲܡ ܘܲܥܒܸܕܼ ܒܲܕܼܡܘܼܬܼܵܐ ܗܵܝ̇ ܕܐܸܬܼܚܲܙܝܲܬ̤ ܠܵܟܼ ܒܛܘܼܪܵܐ : ܥܲܡ ܫܲܪܟܵܐ ܕܐܲܝܟܼ ܗܵܠܹܝܢ . ܘܐܲܝܟܼ ܢܘܼܗܪܵܐ ܗܵܘ̇ ܐܲܠܵܗܝܵܐ ܘܪܵܡ ܙܸܠܓܹ̈ܐ ܕܐܲܒܼܪܸܩ̣ ܥܲܠ ܦܵܘܠܘܿܣ ܒܐܘܼܪܚܵܐ : ܘܲܠܥܲܝܢܵܘ̈ܗܝ ܤܲܡܝܼ . ܘܝܑܼܕܼܝܼܥܵܐ ܗ̣̄ܝ ܓܹܝܪ : ܕܐܵܦܸܢ ܓܸܠܝܵܢܵܐ ܗ̄ܘ̣ܵܐ ܡܸܬܼܚܲܙܝܵܢܵܐ ܗܵܢܵܐ ܘܲܒܼܪܸ̈ܓܼܫܹܐ ܡܸܬܼܩܲܒܲܠ ܗ̄ܘ̣ܵܐ : ܐܲܝܟܼ ܕܐܵܦ ܐܲܝܠܹܝܢ ܕܥܲܡܹܗ ܚܵܙܹ̇ܝܬ ܐܵܦ ܫܵܡܥܝܼܢ ܗ̄ܘ̣ܵܘ : ܐܸܠܵܐ ܠܵܘ ܓܸܠܝܵܢܵܐ ܗܘܼܠܵܢܵܝܵܐ ܗ̄ܘ̣ܵܐ : ܘܠܵܘ ܢܘܼܗܪܵܐ ܟܝܵܢܵܝܵܐ ܘܐܸܤܛܘܼܟܼܤܵܝܵܐ . ܐܲܝܟܼ ܕܐܵܦ ܛܘܼܒܼܵܢܵܐ ܡܦܲܫܩܵܢܵܐ : ܟܲܕܼ ܡܦܲܫܸܩ ܠܹܗ ܒܲܦܪܲܟܤܝܼܣ ܡܵܘܕܲܥ  pb. 157  ܒܦܘܼܫܵܩܹܗ ܕܫܲܪܒܵܐ ܐܲܝܟܵܐ ܕܐܵܡܲ݁ܪ : ܘܗܵܢܘܿܢ ܕܪܵܕܹܝܢ ܗ̄ܘ̣ܵܘ ܥܲܡ ܦܵܘܠܘܿܣ ܒܐܘܼܪܚܵܐ ܩܵܝ̇ܡܝܼܢ ܗ̄ܘ̣ܵܘ ܬܲܡܝܼ̈ܡܹܐ : ܟܲܕܼ ܫܵܡ̇ܥܝܼܢ ܩܵܠܵܐ : ܐ̄ܢܵܫ ܕܹܝܢ ܠܵܐ ܚܵܙܹ̇ܝܢ ܗ̄ܘ̣ܵܘ . ܘܲܡܦܲܫܸܩ : ܬܲܡܝܼ̈ܗܹܐ ܠܲܡ ܐܵܡܲ݁ܪ : ܗܵܢܵܘ ܕܹܝܢ : ܒܫܸܬܼܩܵܐ ܘܲܕܼܠܵܐ ܡܸܠܬܼܵܐ : ܒܦܘܼܪܬܵܟܼܵܐ ܐܵܦ ܗܸܢܘܿܢ ܐܸܬܿܬܿܚܸܕܼܘ . ܒܗܵܝ̇ ܕܲܪܓܸܫܬܼܵܐ ܕܩܵܠܵܐ ܕܲܗܘ̤ܵܐ ܠܘܵܬܹܗ ܢܵܤ̇ܒܿܝܼܢ ܗ̄ܘ̣ܵܘ : ܘܲܒܼܢܘܼܗܪܵܐ ܕܐܸܬܼܚܙܝܼ ܠܹܗ ܟܡܵܐ ܕܲܡܨܹܝܢ ܗ̄ܘ̣ܵܘ ܠܡܸܚܙܵܐ : ܚܵܙܹ̇ܝܢ ܗ̄ܘ̣ܵܘ . ܕܠܵܐ ܢܸܤܬܒܲܪ ܫܵܐܘܿܠ ܒܵܬܲܪܟܸܿܢ ܕܡܸܒܼܕܵܐ ܒܕܼܵܐ ܗܵܘ̇ ܡܵܐ ܕܲܗܘ̤ܵܐ ܘܲܠܘܵܬܹܗ ܐܸܤܥܬܲܪ : ܟܲܕܼ ܠܵܐ ܐ̄ܢܵܫ ܡ̣ܢ ܗܵܢܘܿܢ ܕܥܲܡܹܗ ܐܵܘ ܫܡܲܥ̣ ܐܵܘ ܚ̣ܙܵܐ . ܠܐ̄ܢܵܫ ܕܹܝܢ : ܠܵܐ ܚ̣ܙܵܘ . ܠܵܐ ܓܹܝܪ ܚܵܙܹ̇ܝܢ ܗ̄ܘ̣ܵܘ ܗܵܢܘܿܢ ܠܝܼܫܘܿܥ . ܡܸܛܠ ܕܐܲܝܟܼ ܕܐܸܡ̇ܪܹܬܼ : ܐܵܦܠܵܐ ܢܘܼܗܪܵܐ ܗ̄ܘ̣ܵܐ ܡܸܬܼܪܲܓܼܫܵܢܵܐ ܗܵܘ̇ ܕܐܸܬܼܚܙܝܼ . ܡܲܪܓܫܵܢܘܼܬܼܵܐ ܕܹܝܢ ܕܠܵܐ ܡܸܬܿܕܲܪܟܵܐ ܒܲܙܢܵܐ ܠܵܐ ܡܓܲܫܡܵܐ : ܒܝܲܕܼ ܡܲܥܒܿܕܼܵܢܘܼܬܼܵܐ ܐܲܠܵܗܵܝܬܼܵܐ ܗܘ̤ܵܬܼ ܠܘܵܬܹܗ : ܒܲܕܼܡܘܼܬܼ ܚܙܵܬܼܵܐ ܕܢܘܼܗܪܵܐ : ܐܲܝܟܼ ܕܢܸܤܒܲܪ ܕܲܫܡܲܝܵܐ ܐܸܬܦܬܲܚ̣ܘ : ܘܫܲܪܟܵܐ . ܗܵܠܹܝܢ ܓܸܠܝܵܢܹ̈ܐ ܐܸܢܘܿܢ ܕܲܒܼܪܸ̈ܓܼܫܹܐ ܕܦܲܓܼܪܵܐ ܗܵܘܹ̇ܝܢ ܗ̄ܘ̣ܵܘ : ܟܲܕܼ ܪܵܡܝܼܢ ܡ̣ܢ ܚܘܼܠܛܵܢܵܐ ܕܒܸܐܤܛܘܼ̈ܟܼܤܹܐ ܘܲܙ̈ܢܲܝܵܐ ܕܤܵܥܘܿܪ̈ܘܵܬܼܵܐ ܕܲܒܼܡܸܬܼܪ̈ܲܓܼܫܵܢܝܬܼܵܐ ܘܐ̄ܢܵܫܵܢܵܝ̈ܬܼܵܐ . ܒܪܲܡ : ܠܵܐ ܡܫܵܘܬܸܦ ܬܸܡܗܵܐ ܕܗܵܘܢܵܐ ܠܲܡܩܲܒܿܠܵܢܲܝ̈ܗܘܿܢ : ܐܲܝܟܼ ܓܸܠܝܵܢܵܐ ܕܲܒܼܥܲܝ̈ܢܹܐ ܕܢܲܦܫܵܐ ܗܵܘܹ̇ܐ . ܒܚܸܙܘܵܐ ܕܹܝܢ ܢܲܦܫܵܢܵܐ : ܐܲܝܟܼ ܗܵܝ̇ ܕܲܚܙܹ̇ܝܬܼ ܠܡܵܪܝܵܐ ܝܵܬܹ̇ܒܼ ܥܲܠ ܟܘܼܪܤܝܵܐ ܪܵܡܵܐ : ܘܲܤܪ̈ܵܦܹܐ ܕܸܫܬܼܵܐ ܫܬܼܵܐ ܓܸܦܲܝ̈݁ܗܘܿܢ ܚܕܼܵܪܵܘܗܝ . ܘܐܲܝܟܼ ܓܸܠܝܵܢܵܐ ܗܵܘ̇ ܕܚܲܙܩܝܼܐܹܝܠ : ܕܓܼܝܼ̈ܓܼܠܹܐ ܘܕܸܡ̈ܘܵܬܼܵܐ ܬܗܝܼܪ̈ܵܬܼܵܐ : ܘܩܵܠܵܐ ܕܡ̣ܢ ܓܵܘ ܓܝܼ̈ܓܼܠܹܐ ܒܲܕܼܡܘܼܬܼ ܩܵܠܵܐ ܕܕܼܵܡܹ̇ܐ ܠܲܕܼܝܲܡܵܐ : ܘܬܸܫ̈ܒܿܚܵܬܼܵܐ ܕܡܸܫܬܲܡ̈ܥܵܢ ܡ̣ܢ  pb. 158  ܟܪ̈ܘܿܒܹܐ ܗܵܢܘܿܢ ܤܲܓܝܼ̈ܐܲܝ ܥܲܝ̈ܢܹܐ ܕܐܵܡ̇ܪܝܼܢ : ܒܪܝܼܟܼܘܼ ܐܝܼܩܵܪܹܗ ܕܡܵܪܝܵܐ ܡ̣ܢ ܐܲܬܼܪܹܗ . ܕܲܟܼܡܵܗ . ܕܲܟܼܡܵܐ ܕܹܝܢ ܩܲܛܝܼܢܝܼܢ ܗܵܠܹܝܢ ܓܸܒܝܵܢܹ̈ܐ ܡ̣ܢ ܛܲܟܼܤܹ̈ܐ ܗܵܢܘܿܢ ܩܲܕܼܡܵܝܹ̈ܐ ܕܐܸܬܼܐܡܲܪܘ : ܝܑܼܕܼܝܼܥܵܐ ܠܢܲܗܝܼܪܹ̈ܐ . ܘܐܲܝܟܼ ܡܵܐܢܵܐ ܗܵܘ̇ ܕܐܸܬܼܚܙܝܼ ܠܦܲܛܪܘܿܣ ܘܚܲܝ̈ܘܵܬܼܵܐ ܕܒܹܗ : ܥܲܡ ܐ̄ܚܪ̈ܵܢܝܼܬܼܵܐ ܕܲܟܼܬܼܝܼ̈ܒܼܵܢ . ܘܐܲܝܢܵܐ ܕܒܼܵܥܹ̇ܐ : ܡܨܸܐ ܠܡܸܕܲܥ ܐܸܢܹܝܢ ܡ̣ܢ ܟܬܼܵܒܹ̈ܐ . ܒܲܚܛܘܼܦܝܵܐ ܕܹܝܢ ܪܸܥܝܵܢܵܝܵܐ : ܐܲܝܟܼ ܗܵܝ̇ ܕܐܸܬܼܚܛܸܦ ܠܲܡ ܥܕܲܡܵܐ ܠܬܼܘܼܠܬܼܵܐ ܕܲܡܫܲܝܵܐ : ܘܐܸܢ ܒܲܦܓܲܪ ܘܐܸܢ ܕܠܵܐ ܦܓܲܪ : ܠܵܐ ܝܵܕܲܥ̇ܢܵܐ . ܘܐܸܬܼܚܛܸܦ ܠܦܲܪܕܲܝܤܵܐ : ܘܲܡܫܲܥ̣ ܡܸܠܹ̈ܐ ܕܠܵܐ ܡܸܬܼܡܲܠ̈ܠܵܢ : ܐܲܝܠܹܝܢ ܕܠܵܐ ܫܲܠܝܼܛ ܠܹܗ ܠܒܲܪܢܵܫܵܐ ܠܲܡܡܲܠܵܠܘܼ ܐܸܢܹܝܢ ܀ ܕܲܢܒܼܝܼܘܼܬܼܵܐ ܕܹܝܢ : ܐܲܝܟܼ ܗܵܢܹܝܢ ܕܲܗܘܲܝ̈ ܠܘܵܬܼ ܢܒܼܝܹ̈ܐ : ܕܩܲܕܼܸܡ̣ܘ ܡܲܠܸܠ̣ܘ ܥܲܠ ܥܬܼܝܼ̈ܕܼܵܬܼܵܐ ܕܡ̣ܢ ܩܕܼܵܡ ܕܵܕܹ̈ܐ ܤܲܓܿܝܼ̈ܐܹܐ . ܐܲܝܟܼ ܕܐܵܦ ܠܒܸܠܥܲܡ ܩܵܨܘܿܡܵܐ ܐܸܬܼܝܼܗܸܒܼ ܠܲܡܡܲܠܵܠܘܼ ܪܵܘܪ̈ܒܼܵܬܼܵܐ ܒܪܘܼܚܵܐ ܕܲܢܒܼܝܼܘܼܬܼܵܐ : ܐܲܝܠܹܝܢ ܕܥܵܠ̈ܒܵܡ ܒܤܲܓܝܼܐܘܼܬܼܗܹܝܢ ܐܵܦ ܡ̣ܢ ܕܲܢܒܼܝܹ̈ܐ ܐܸܬܼܢܲܒܿܝܼܘ ܀ ܒܲܙܢܵܐ ܡ̇ܢ ܡܸܤܬܲܟܿܠܵܢܵܐ : ܐܲܝܟܼ ܗܵܠܹܝܢ ܕܛܘܼܒܼܵܢܵܐ ܦܵܘܠܘܿܣ ܐܵܡܲ݁ܪ : ܡܨܲܠܸܐ ܐ̄ܢܵܐ ܠܲܡ ܕܬܸܬܼܡܠܘܿܢ ܝܑܼܕܲܥܬܼܵܐ ܕܐܲܠܵܗܵܐ : ܒܟܼܠ ܚܸܟܼܡܵܐ ܘܲܒܼܟܼܠ ܤܘܼܟܵܠ ܕܪܘܼܚ . ܘܐܲܠܵܗܹܗ ܠܲܡ ܕܡܵܪܲܢܝܼܫܘܿܥ ܡܫܝܼܚܵܐ ܐܲܒܼܵܐ ܕܬܸܫܒܿܘܿܚܬܼܵܐ : ܢܸܬܸܠ ܠܟܼܘܿܢ ܪܘܼܚܵܐ ܕܟܸܟܼܡܬܼܵܐ ܘܲܕܼܓܸܠܝܵܢܵܐ ܒܝܼܕܲܥܬܹܗ : ܘܢܸܢܗܪ̈ܵܢ ܥܲܝ̈ܢܹܐ ܕܠܸܒܵܘ̈ܵܬܼܟܼܘܿܢ : ܕܬܸܕܿܘܼܢ ܡܵܢܵܘ ܤܲܒܼܪܵܐ ܕܩܸܪܝܵܢܹܗ : ܘܡܵܢܵܘ ܥܘܼܬܼܪܵܐ ܕܫܘܼܒܼܚܹܗ ܒܩܲܕܝ̈ܫܹܐ : ܘܡܵܢܲܐ ܗ̣̄ܝ ܝܲܬܝܼܪܘܼܬܼܵܐ ܪܪܲܒܿܘܼܬܼܵܐ ܕܚܲܝܠܹܗ : ܒܲܢ ܒܐܲܝܠܹܝܢ ܕܲܡܗܲܝܡܢܝܼܢܲܢ . ܘܫܲܪܟܵܐ ܗܵܢܹܝܢ ܕܠܹܗ ܠܲܫܠܝܼܚܵܐ ܐܸܬܼܝܸܗܸܒܼ : ܒܓܸܠܝܵܢܵܐ ܕܝܼܕܲܥܬܼܵܐ ܥܲܠ  pb. 159  ܗܵܢܹܝܢ ܕܥܵܠܡܵܐ ܕܲܬܬܼܝܼܕܼ : ܘܛܲܟܼܤܵܐ ܕܲܩܝܵܡܬܼܵܐ : ܘܫܘܼܚܠܵܦܵܐ ܕܦܲܓܼܪܹ̈ܐ ܐ̄ܢܵܫܵܝܹ̈ܐ : ܥܲܡ ܕܫܲܪܟܵܐ . ܘܥܲܠ ܛܲܟܼܤܵܐ ܬܘܼܒܼ ܕܤܘܼ̈ܟܵܠܹܐ ܪ̈ܵܡܹܐ : ܘܝܼܕܲܥܬܼܵܐ ܬܘܼܒܼ ܕܥܲܠ ܟܝܵܢܵܐ ܐܲܠܵܗܵܝܵܐ : ܐܲܝܟܼ ܗܵܝ̇ ܕܗܸܘܝܘܼ ܕܡܘܼܬܼܵܐ ܕܐܲܠܵܗܵܐ ܕܠܵܐ ܡܸܬܼܚܙܸܐ : ܘܒܼܐܝܼܕܹܗ ܠܲܡ ܥ̣ܒܲܕܼ ܐܸܢܘܿܢ ܠܥܵܠܡܹ̈ܐ . ܠܲܢ ܠܲܡ ܓܠ̣ܵܐ ܐܲܠܵܗܵܐ ܒܪܘܼܚܹܗ . ܘܬܼܘܼܒܼ : ܩܲܠܝܼܠ ܗ̄ܘ̣ ܡ̣ܢ ܤܲܓܝܼ ܝܵܕܼܥܝܼܢܲܢ : ܘܩܲܠܝܼܠ ܗ̄ܘ̣ ܡ̣ܢ ܤܲܓܝܼ ܤܸܡܬܲܟܿܠܝܼܢܲܢ . ܘܐܲܝܟܼ ܗܵܝ̇ ܕܲܒܼܪܵܫܝܼܬܼ ܐܝܼܬܼܵܘ̈ܗܝ ܗ̄ܘ̣ܵܐ ܡܸܠܬܼܵܐ : ܘܗܵܝ̇ ܕܐܲܢ̄ܬܿܘܼ ܡܫܝܼܚܵܐ ܒܪܹܗ ܕܐܲܠܵܗܵܐ ܚܲܝܵܐ : ܘܫܲܪܟܵܐ . ܘܐܲܝܟܼ ܗܵܝ̇ ܕܐ̄ܢܵܫ ܠܵܐ ܡܵܫ̣ ܕܝܼܢܵܘ̈ܗܝ : ܘܐܘܼܪ̈ܚܵܬܹܗ ܠܵܐ ܡܸܬܼܥܲܩ̈ܒܼܵܢ . ܘܗܵܘ̇ ܠܲܡ ܕܟܼܠ ܤܵܥܲܪ ܐܲܝܟܼ ܬܲܪܥܝܼܬܼܵܐ ܕܨܸܒܼܝܵܢܹܗ . ܘܗܵܝ̇ ܕܲܚܒܲܫ̣ ܐܲܠܵܗܵܐ ܐܟܼܠܢܵܫ ܒܠܵܐ ܡܸܬܿܛܦܝܼܤܵܢܘܼܬܼܵܐ : ܕܥܲܠ ܟܠܢܵܫ ܢܪ̈ܲܚܸܡ : ܘܫܲܪܟܵܐ . ܗܵܠܝܹܢ ܝܲܕ̈ܥܵܬܼܵܐ ܐܸܢܹܝܢ ܕܤܘܼ̈ܟܵܠܹܐ : ܕܲܒܼܝܲܕܼ ܪܘܼܚܵܐ ܥܲܠ ܟܝܵܢܵܐ ܐܲܠܵܗܵܝܵܐ ܐܸܬܼܝܼܗܸܒܼ ܠܗܘܿܢ ܠܡܸܕܲܥ ܘܲܠܡܸܤܬܲܟܵܠܘܼ ܀ ܒܝܲܕܼ ܚܸܠܡܹ̈ܐ ܕܹܝܢ : ܐܲܝܟܼ ܗܵܝ̇ ܕܲܠܘܵܬܼ ܐܲܒܼܝܲܡܠܟ ܘܝܵܘܤܸܦ ܘܦܸܪܥܘܿܢ ܘܲܢܒܼܘܼܟܲܕܼܢܵܨܲܪ . ܘܗܵܝ̇ ܕܐܸܬܼܚܙܝܼ ܠܲܡ ܡܲܠܲܐܟܼܵܐ ܕܡܵܪܝܵܐ ܒܚܸܠܡܵܐ ܠܝܵܘܤܸܦ ܓܲܒܼܪܵܗ̇ ܕܡܲܪܝܲܡ : ܘܫܲܪܟܵܐ ܀ ܐܵܦ ܗܵܕܹܐ ܕܹܝܢ : ܐܵܠܨܵܐ ܠܡܸܕܲܥ . ܕܟܼܠ ܓܸܠܝܵܢܹ̈ܐ : ܐܲܝܠܹܝܢ ܕܲܠܝܘܼܠܦܵܢܵܐ ܕܲܒܼܢܲܝ̈ܢܵܫܵܐ ܘܝܼܕܲܥܬܼܵܐ ܕܥܲܠ ܨܸܒܼ̈ܘܵܬܼܵܐ ܥܒܲܕܼ ܐܲܠܵܗܵܐ : ܒܝܲܕܼ ܕܸܡ̈ܘܵܬܼܵܐ ܗܵܘܹ̇ܝܢ : ܝܲܬܝܼܪܵܐܝܼܬܼ ܠܘܵܬܼ ܦܫܝܼ̈ܛܲܝ ܒܝܼܕܲܥܬܼܵܐ ܘܲܒܼܨܝܼܪ̈ܲܝ ܤܘܼ̈ܟܵܠܹܐ ܕܲܫܪܵܪܵܐ . ܐܲܝܠܹܝܢ ܓܹܝܪ ܕܲܠܒܼܘܼܤܵܡܵܐ ܘܲܦܝܵܤܵܐ ܕܝܼܠܹܗ ܕܐ̄ܢܵܫ : ܘܒܼܘܼܝܵܐܵܐ ܡܸܕܸܡ ܘܲܦܝܵܤܵܐ ܕܲܠܘܵܬܼ ܩܢܘܿܡܵܐ ܝܑܼܚܝܼܕܼܵܝܵܐ :  pb. 160  ܒܠܵܐ ܕܸܡ̈ܘܵܬܼܵܐ : ܘܲܒܼܡܲܪܓܫܵܢܘܼܬܼܵܐ ܡܸܬܼܝܲܕܼܥܵܢܝܼܬܼܵܐ ܗܵܘܹ̇ܐ . ܘܲܠܗܵܕܹܐ ܢܲܗܝܼܪܵܐܝܼܬܼ ܡܚܵܘܸܐ ܛܘܼܒܼܵܢܵܐ ܡܦܲܫܩܵܢܵܐ : ܒܦܸܢܩܝܼܬܼܵܐ ܕܬܲܪܬܹܝܢ ܕܐܝܼܘܿܒܼ . ܚܙܝܼ ܓܹܝܪ ܕܲܟܼܡܵܐ ܪܵܘܪ̈ܒܼܵܢ ܗܵܠܹܝܢ ܕܲܒܼܓܸܠܝܵܐ ܕܝܼܕܲܥܬܼܵܐ ܘܤܘܼ̈ܟܵܠܹܐ : ܒܝܲܕܼ ܡܲܕܥܵܐ ܡܸܤܬܲܟܿܠܵܢܵܐ ܡܸܬܼܝܼܗܸܒܼ : ܘܲܟܼܡܵܐ ܪܵܡܝܼܢ ܐ̄ܪ̈ܵܙܹܐ ܗܵܠܹܝܢ ܕܠܝܼܕܲܥܬܼܵܐ ܕܟܼܠ ܕܥܲܠ ܐܲܠܵܗܵܐ : ܡ̣ܢ ܗܵܢܘܿܢ ܓܸܠܝܵܢܹ̈ܐ ܕܫܲܪܟܵܐ . ܗܵܕܹܐ : ܓܡܝܼܪܘܼܬܼܵܐ ܗ̣̄ܝ ܕܝܼܕܲܥܬܼܵܐ ܀ ܘܬܼܘܼܒܼ ܐܵܦ ܗܵܕܹܐ ܙܵܕܹܩ ܠܡܸܕܲܥ : ܕܲܐ̄ܚܪܹܢܵܐ ܗ̄ܘ̣ ܓܸܠܝܵܢܵܐ ܘܡܲܥܒܿܕܼܵܢܘܼܬܼܵܐ : ܘܲܐ̄ܚܪܹܢܵܐ ܗ̄ܘ̣ ܫܪܵܪܵܐ ܘܝܼܕܲܥܬܼܵܐ . ܒܗܵܝ̇ ܕܠܸܠܝܵܢܵܐ : ܠܵܘ ܚܲܬܿܝܼܬܼܘܼܬܼܵܐ ܕܥܲܠ ܫܪܵܪܵܐ ܐܝܼܬܹܒܗ̇ : ܐܸܠܵܐ ܠܦܘܼܬܼ ܚܲܝܠܵܐ ܐ̄ܢܵܫܵܝܵܐ ܪܸ̈ܡܙܹܐ ܘܐܸܬܼ̈ܘܵܬܼܵܐ ܡܸܕܸܡ ܡܚܵܘܸܐ . ܘܐܵܦ ܡܲܥ̈ܒܿܕܼܵܢܘܵܬܼܵܐ ܘܬܸܡ̈ܗܹܐ ܕܲܒܼܗܘܿܢ ܒܓܸܠܝܵܢܹ̈ܐ : ܠܵܘ ܝܑܼܕܲܥܬܼܵܐ ܘܲܫܪܵܪܵܐ ܡܸܬܼܐܡܲܪ . ܠܗܵܢܹܝܢ : ܡܲܓܿܢܵܢܘܼܬܼܵܐ ܕܡܲܥܒܿܕܼܵܢܘܼܬܼܵܐ ܩܵܪܹܝܢ . ܕܡܸܕܸܡ ܒܗܹܝܢ ܥܲܠ ܡܩܲܕܿܡܘܼܬܼ ܝܑܼܕܲܥܬܼܵܐ ܕܐܲܠܵܗܵܐ : ܐܵܘ ܥܲܠ ܠܵܐ ܡܸܬܿܕܲܪܟܵܢܘܼܬܼܵܐ ܕܲܟܼܝܵܢܹܗ : ܐܵܘ ܥܲܠ ܦܼܘܼܪ̈ܫܵܢܹܐ ܕܕܸܝ̈ܠܵܝܵܬܹܗ : ܐܵܘ ܤܘܼܟܵܠܵܐ ܕܐ̄ܪ̈ܵܙܲܝ ܨܸܒܼܝܵܢܹܗ ܕܲܠܘܵܬܼܸ ܓܵܘܵܐ : ܘܫܲܪܟܵܐ ܐܲܝܠܹܝܢ ܕܒܼܝܼܕܲܥܬܼܵܐ ܚܠܝܼܡܬܼܵܐ ܥܠܵܘܗܝ ܐܝܼܬܼ ܠܡܲܕܼܪܵܟܼܘܼ : ܡ̣ܢ ܗܵܢܹܝܢ ܠܡܹܐܠܲܦ ܗܵܠܹܝܢ : ܠܝܬܹܝܗ̇ . ܡܵܕܹܝܢ ܐ̄ܚܪ̈ܵܢܹܐ ܐܸܢܘܿܢ ܐ̄ܪ̈ܵܙܹܐ ܕܲܒܼܗܘܼܟܵܠܵܐ ܥܲܠ ܟܝܵܢܵܐ ܐܲܠܵܗܵܝܵܐ ܡܸܬܿܕܪܸܟܼ ܠܡܲܕܥܵܐ : ܘܲܐ̄ܚܪܹܬܼܵܐ ܗ̣̄ܝ ܡܲܥܒܿܕܼܵܢܘܼܬܼܵܐ ܡܸܕܸܡ ܕܥܲܠ ܗܵܘܢܵܐ ܡܲܓܿܝܵܐ ܒܲܡܠܸܐ ܙܒܲܢ . ܡܵܕܹܝܢ : ܠܵܘ ܟܠ ܕܓܸܠܝܵܢܵܐ ܠܘܵܬܹܗ ܗܵܘܹ̇ܐ : ܐܵܘ ܡܲܥܒܿܕܼܵܢܘܼܬܼܵܐ ܡܸܕܸܡ ܒܘܼܝܵܐܵܐ ܕܲܠܘܵܬܹܗ ܡܸܬܿܬܿܙܝܼܥ : ܡ̣ܢ ܟܠܦܪܘܿܣ ܐܵܦ ܠܲܫܪܵܪܵܐ ܘܲܠܚܲܬܝܼܬܼܘܼܬܼܵܐ ܕܝܼܕܲܥܬܼܵܐ  pb. 161  ܕܐܲܠܵܗܵܐ ܝܵܕܲܥ̇ . ܤܲܓܝܼ̈ܐܹܐ ܕܹܝܢ ܗܘ̤ܵܘ ܕܗܵܢܹܝܢ ܨܹܐܕܲܝܗܘܿܢ ܗ̤ܘܲܝ̈ : ܟܲܕ ܠܐܲܠܵܗܵܐ : ܐܲܝܟܼ ܫܲܒܼܪܹ̈ܐ ܝܵܕܼܥ̇ܝܼܢ ܗ̄ܘ̣ܵܘ .