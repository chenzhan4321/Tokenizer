ܥܲܠ ܝܘܼܒܵܠܵܐ ܕܐܘܼܪܚܵܐ ܕܝܼܚܝܼܕܼܵܝܘܼܬܼܵܐ : ܟܲܪܝܵܐܝܼܬܼ ܘܩܲܠܝܼܠ ܡܦܲܪܫܵܐܝܼܬܼ : ܘܕܲܐܝܟܲܢ ܘܒܲܐܝܢܵܐ ܙܢܵܐ ܡܸܬܼܝܼܠ̈ܕܵܢ ܡ̣ܢ ܚܕܼܵܕܹ̈ܐ ܡܝܲܬܪ̈ܵܬܼܵܐ ܕܒܼܵܗ̇ ܝܗ . ܥܲܠ ܝܘܼܒܵܠܵܐ ܕܐܘܼܪܚܵܐ ܕܝܼܚܝܼܕܼܵܝܘܼܬܼܵܐ : ܟܲܪܝܵܐܝܼܬܼ ܘܩܲܠܝܼܠ ܡܦܲܪܫܵܐܝܼܬܼ : ܘܕܲܐܝܟܲܢ ܘܒܲܐܝܢܵܐ ܙܢܵܐ ܡܸܬܼܝܼܠ̈ܕܵܢ ܡ̣ܢ ܚܕܼܵܕܹ̈ܐ ܡܝܲܬܪ̈ܵܬܼܵܐ ܕܒܼܵܗ̇ ܝܗ . ܢܲܗܝܼܪܵܐܝܼܬܼ ܕܹܝܢ ܘܲܡܦܲܪܫܵܐܝܼܬܼ : ܕܐܲܝܟܼ ܗܵܟܲܢ ܐܝܼܬܼܵܘܗܝ ܝܘܼܒܵܠܗܹܝܢ . ܡ̣ܢ ܥܲܡ̈ܠܹܐ ܕܥܸܨܝܵܢܵܐ ܕܲܒܼܫܸܠܝܵܐ ܡܸܬܼܝܼܠܸܕܼ ܪܸܬܼܚܵܐ ܗܵܘ̇ ܫܓܼܝܼܪܵܐ pb. 128 ܘܲܕܼܠܵܐ ܡܘܼܫܚܵܐ : ܗܵܘ̇ ܕܡܸܬܼܢܲܒܼܪܲܫ ܒܠܸܒܵܐ ܡ̣ܢ ܚܘܼ̈ܫܵܒܹܐ ܚܲܡܝܼ̈ܡܹܐ ܕܚܲܕܼܬܼܵܐܝܼܬܼ ܒܵܠ̇ܩܝܼܢ ܒܪܸܥܝܵܢܵܐ . ܗܸܢܘܿܢ ܕܹܝܢ ܥܲܡ̈ܠܹܐ ܘܲܙܗܝܼܪܘܼܬܼܵܐ :܆ ܡܩܲܛܢܝܼܢ ܠܗܵܘܢܵܐ ܒܚܲܡܝܼܡܘܼܬܼܗܘܿܢ : ܘܝܵܗ̇ܒܿܝܼܢ ܠܹܗ ܚܙܵܝܵܐ . ܘܗ̤ܘ ܚܙܵܝܵܐ ܡܵܘܠܸܕܼ ܠܚܘܼ̈ܫܵܒܹܐ ܚܲܡܝ̈ܡܹܐ ܕܐܸܡ̇ܪܹܬܼ : ܒܝܲܕܼ ܥܲܡܝܼܩܘܼܬܼ ܚܙܵܬܼܵܐ ܢܲܦܫܵܢܵܝܬܼܵܐ : ܗܵܝ̇ ܕܡܸܬܼܩܲܪܝܵܐ ܬܹܐܘܿܪܝܼܵܐ . ܘܗ̤ܝ ܬܹܐܘܿܪܝܼܵܐ : ܡܵܘܠܕܼܵܐ ܠܪܸܬܼܚܵܐ . ܘܡ̣ܢ ܪܵܬܼܚܵܐ ܗܵܢܵܐ : ܚܙܵܝܵܐ ܕܡ̣ܢ ܛܲܝܒܿܘܼܬܼܵܐ . ܘܟܸܢ ܡܸܬܼܝܲܠܕܵܐ : ܬܪܝܼܥܘܼܬܼܵܐ ܕܕܸܡ̈ܥܹܐ . ܩܲܕܼܡܵܝܑܬܼ : ܗܵܝ̇ ܕܒܲܡܢܵܬܼܵܐ . ܗܵܢܵܘ ܕܹܝܢ : ܕܙܲܒܼ̈ܢܝܼܢ ܤܲܓܝܼ̈ܐܵܢ ܢܸܬܿܬܲܪ̈ܥܵܢ ܠܹܗ ܠܐ̄ܢܵܫ ܕܸܡ̈ܥܹܐ ܒܚܲܕܼ ܝܵܘܡܵܐ . ܘܡ̣ܢ ܗܵܕܹܐ : ܐܵܬܹ̇ܐ ܠܗܵܝ̇ ܕܠܵܐ ܦܤܵܩ . ܘܡ̣ܢ ܕܸܡ̈ܥܹܐ : ܡܩܲܒܿܠܵܐ ܢܲܦܫܵܐ ܫܲܝܢܵܐ ܕܚܘܼ̈ܫܵܒܹܐ . ܘܡ̣ܢ ܫܲܝܢܵܐ ܕܚܘܼ̈ܫܵܒܹܐ : ܡܸܬܼܥܲܠܝܵܐ ܠܫܲܦܝܘܼܬܼ ܡܲܕܥܵܐ . ܘܲܒܼܡܲܕܥܵܐ ܫܲܦܝܵܐ : ܐܵܬܹ̇ܐ ܐ̄ܢܵܫ ܠܗܵܝ̇ ܕܲܗܘ̤ܵܐ ܚܵܙܹ̇ܐ ܤܬܝܼܪ̈ܵܬܼܵܐ . ܡܸܛܠ ܕܕܲܟܼܝܘܼܬܼܵܐ : ܒܲܡܫܲܝܢܘܼܬܼܵܐ ܕܡ̣ܢ ܩܪ̈ܵܒܹܐ ܚܡܝܼܠܵܐ . ܘܡ̣ܢ ܒܵܬܲܪ ܗܵܠܹܝܢ : ܡܵܛܹܐ ܗܵܘܢܵܐ ܠܡܸܕܸܡ ܕܲܪܫܝܼܡܵܐ ܒܹܗ ܬܲܚܘܝܼܬܼܵܐ ܕܗܵܝ̇ ܪܓܸܠܬܼܵܐ ܕܲܒܼܚܲܙܩܝܼܐܹܝܠ ܢܒܼܝܼܵܐ : ܕܨܵܝܪܵܐ ܛܘܼܦܤܵܐ ܕܗܵܠܹܝܢ ܬܠܵܬܼ ܡܘܼ̈ܫܚܵܬܼܵܐ ܕܢܲܦ̈ܫܵܬܼܵܐ ܕܡܸܬܼܩܲܪ̈ܒܼܵܢ ܠܐܲܠܵܗܵܝ̈ܬܼܵܐ : ܕܲܬܼܠܝܼܬܼܵܝܬܵܗ̇ ܐܝܼܬܹܝܗ̇ ܕܠܵܐ ܡܲܥܒܲܪܬܵܐ . ܠܗܵܠܹܝܢ ܟܠܗܹܝܢ ܫܘܼܪܵܝܵܐ ܐܝܼܬܼܵܘܗܝ ܨܸܒܼܝܵܢܵܐ ܫܲܦܝܼܪܵܐ ܕܲܠܘܵܬܼ ܐܲܠܵܗܵܐ : ܘܥܲܡ̈ܠܹܐ ܡܦܲܬ̈ܟܹܐ ܕܲܒܼܫܸܠܝܵܐ : ܘܠܵܐ ܡܥܲܩܡܘܼܬܼܵܐ ܗܵܝ̇ ܕܡܸܬܼܝܲܠܕܵܐ ܡ̣ܢ ܦܤܝܼܩܘܼܬܼܵܐ ܤܲܓܝܼܐܬܼܵܐ ܕܡ̣ܢ ܥܵܠܡܵܐ ܀ ܦܘܼܪ̈ܫܵܢܹܐ ܕܹܝܢ ܕܥܲܡ̈ܠܹܐ : ܠܵܐ ܐܵܠܨܵܐ ܗ̄ܘ̣ܵܬܼ ܠܡܸܥܒܲܕܼ : ܕܲܠܟܼܠܢܵܫ ܝܑܼܕܼܝܼܥܝܼܢ . ܐܸܠܵܐ ܡ̣ܢ ܟܠܦܪܘܿܣ ܡܵܐ ܕܦܵܓܲܥ̇ ܒܗܘܿܢ ܐ̄ܢܵܫ : ܠܵܐ ܚܵܤܲܪ . ܡܹܐܬܲܪ pb. 129 ܕܹܝܢ ܝܵܕܲܥ̇ ܐ̄ܢܵܐ : ܕܝܵܬܲܪ . ܕܐܝܼܬܲܝܗܘܿܢ ܗܵܠܹܝܢ : ܥܲܡܠܵܐ ܕܟܲܦܢܵܐ . ܘܩܸܪܝܵܢܵܐ : ܘܫܲܗܪܵܐ ܥܝܼܪܵܐ ܕܠܲܝ̈ܠܵܘܵܬܼܵܐ : ܐ̄ܢܵܫ ܐܲܝܟܼ ܚܲܝܠܹܗ . ܘܤܸܓܼ̈ܕܵܬܼܵܐ ܤܲܓܝܼ̈ܐܵܬܼܵܐ : ܕܤܵܓܹ̇ܕܼ ܐ̄ܢܵܫ ܒܥܸܕܵܢܹ̈ܐ ܕܐܝܼܡܵܡܵܐ : ܘܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܒܠܸܠܝܵܐ . ܐܝܼܬܼ ܕܲܬܼܠܵܬܼܝܼܢ ܒܲܚܕܼܵܐ ܙܒܲܢ ܤܵܓܹ̇ܕܼ ܘܲܡܫܲܠܸܡ : ܘܟܸܢ ܢܵܦܹ̇ܩ ܡ̣ܢ ܩܕܼܵܡ ܨܠܝܼܒܼܵܐ . ܘܐܝܼܬܼ : ܕܐܵܦ ܥܲܠ ܗܵܠܹܝܢ ܡܸܢܝܵܢܹ̈ܐ ܡܵܘܤܸܦ . ܘܐܝܼܬܼ : ܕܒܲܚܕܼܵܐ ܨܠܘܿܬܼܵܐ : ܬܠܵܬܼܵܐ ܥܸܕܵܢ̈ܝܼܢ ܡܵܘܚܲܪ : ܘܲܢܓܼܝܼܕܼ ܠܘܵܬܼ ܡܲܕܥܹܗ ܟܲܕܼ ܪܡܸܐ ܥܲܠ ܐܲܦܵܘ̈ܗܝ : ܟܲܕܼ ܠܲܝܬܿ ܬܲܡܵܢ ܥܸܨܝܵܢܵܐ : ܘܠܵܐ ܦܸܗܝܵܐ ܕܚܘܼ̈ܫܵܒܹܐ . ܘܲܬܼܪ̈ܲܝܗܘܿܢ ܗܵܠܹܝܢ ܫܘܼ̈ܚܠܵܦܹܐ ܪܲܒܿܘܼܬܼ ܥܘܼܬܼܪܵܐ ܡܚܵܘܹܝܢ ܕܛܲܝܒܿܘܼܬܼܵܐ : ܕܲܡܫܲܚܠܦܵܐܝܼܬܼ ܤܵܥ̇ܪܵܐ ܠܐ̄ܢܵܫ ܐ̄ܢܵܫ ܐܲܝܟܼ ܡܫܘܼܚܬܹܗ . ܐܸܢ ܗܵܝ̇ ܕܤܲܓܝܼܐܘܼܬܼܵܐ ܕܲܒܼܪܸܬܼܚܵܐ ܫܓܼܝܼܪܵܐ ܡܲܤܓܸܐ ܡܸܢܝܵܢܵܐ : ܘܐܸܢ ܗܵܝ̇ ܕܲܒܼܗܝܼܠܘܼܬܼܵܐ ܡܩܲܒܿܠܵܐ ܒܹܗ ܢܲܦܫܹܗ : ܘܚܵܒܼ̇ܫܵܐ ܒܝܲܕܼ ܚܕܼܵܐ ܠܲܤܓܝܼܐܘܼܬܼܵܐ ܕܡܸܢܝܵܢܹ̈ܐ ܕܩܲܕܼ̈ܡܵܝܵܬܼܵܐ ܀ ܕܡܵܢܲܐ ܗ̣̄ܝ ܕܹܝܢ ܥܸܠܬܼܵܐ ܕܲܨܠܘܿܬܼܵܐ ܗܵܝ̇ ܐ̄ܚܪܹܬܼܵܐ ܘܫܘܼܘܚܵܪܵܐ ܕܒܼܵܗ̇ ܘܕܲܡܒܲܪܝܵܐ ܡ̣ܢ ܥܸܨܝܵܢܵܐ : ܠܵܐ ܐܸܬܼܚܲܙܝܲܬ̤ ܠܝܼ ܕܙܵܕܹܩ ܕܲܢܦܲܪܸܫ ܠܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ : ܟܲܕܼ ܘܲܥܕܲܡܵܐ ܠܡܲܡܠܠܵܐ ܕܠܸܫܵܢܵܐ ܘܲܕܼܤܘܼܪ̈ܛܹܐ ܢܲܝܬܸܐ ܙܢܲܝ̈ܗܹܝܢ . ܕܠܵܐ ܟܲܕܼ ܠܵܐ ܢܸܫܟܲܚ ܢܲܕܼܪܸܟܼ ܡܸܢܵܗ̇ ܡܸܕܸܡ ܗܵܘ̇ ܡܲܢ ܕܩܵܪܹܐ : ܡܸܬܼܚܲܙܝܵܐ ܠܹܗ ܐܲܝܟܼ ܡܸܕܸܡ ܦܲܟܿܝܼܗܵܐ . ܘܐܸܢ ܬܘܼܒܼ ܝܵܕܲܘܿܥܵܐ ܐܝܼܬܼܵܘܗܝ ܕܗܵܠܹܝܢ : ܒܵܤܲܪ ܠܹܗ ܠܗܵܘ̇ ܡܲܢ ܕܲܬܼܚܘܼܡܵܐ ܕܨܸܒܼ̈ܘܵܬܼܵܐ ܠܵܐ ܝܵܕܲܥ̇ ܕܢܸܥܒܸܿܕܼ . ܘܡ̣ܢ ܗܵܢܵܐ ܕܹܝܢ : ܥܸܕܼܠܵܝܵܐ . ܘܡ̣ܢ ܗܵܘ̇ : ܓܘܼܚܟܵܐ . ܘܗܵܘܹ̇ܐ ܐ̄ܢܵܐ ܠܹܗ : ܒܲܪܒܪܵܝܵܐ ܒܫܲܪܒܵܐ : ܠܗܵܘ̇ ܡ̇ܢ ܕܗ̤ܘ : ܐܲܝܟܼ ܡܸܠܬܹܗ ܕܲܫܠܝܼܚܵܐ ܕܐܸܡ݂ܲܪ ܥܲܠ pb. 130 ܗܵܘ̇ ܕܡܸܬܼܢܲܒܸܐ ܀ ܐܲܝܢܵܐ ܕܹܝܢ ܕܲܪܓܼܝܼܓܼ ܠܡܸܕܲܥ ܠܗܵܠܹܝܢ : ܗܵܐ ܪܫܝܼܡ ܝܘܼܒܵܠܗܹܝܢ ܠܥܸܠ . ܢܲܩܸܦ ܥ̇ܒܼܵܕܼܵܐ ܠܚܘܼܫܵܒܼܵܐ : ܒܛܲܝܒܿܘܼܬܹܗ ܕܡܵܪܲܢ . ܘܡܵܐ ܕܲܗܘ̤ܵܐ ܒܗܹܝܢ ܤܘܼܥܪܵܢܵܐܝܼܬܼ : ܝܵܠܹ̇ܦ ܗ̤ܘ ܡ̣ܢ ܢܲܦܫܹܗ . ܬܸܒܼ ܠܲܡ ܒܩܸܠܵܝܬܵܟܼ : ܘܗ̤ܝ ܩܸܠܵܝܬܼܵܐ ܡܲܠܦܵܐ ܠܵܟܼ ܡܠܡܸܕܸܡ . ܢܲܗܝܼܪܵܐܝܼܬܼ ܕܹܝܢ ܘܲܡܦܲܪܫܵܐܝܼܬܼ : ܕܐܲܝܟܼ ܗܵܟܲܢ ܐܝܼܬܼܵܘܗܝ ܝܘܼܒܵܠܗܹܝܢ . ܡ̣ܢ ܥܲܡ̈ܠܹܐ ܕܥܸܨܝܵܢܵܐ ܕܲܒܼܫܸܠܝܵܐ ܡܸܬܼܝܼܠܸܕܼ ܪܸܬܼܚܵܐ ܗܵܘ̇ ܫܓܼܝܼܪܵܐ  pb. 128  ܘܲܕܼܠܵܐ ܡܘܼܫܚܵܐ : ܗܵܘ̇ ܕܡܸܬܼܢܲܒܼܪܲܫ ܒܠܸܒܵܐ ܡ̣ܢ ܚܘܼ̈ܫܵܒܹܐ ܚܲܡܝܼ̈ܡܹܐ ܕܚܲܕܼܬܼܵܐܝܼܬܼ ܒܵܠ̇ܩܝܼܢ ܒܪܸܥܝܵܢܵܐ . ܗܸܢܘܿܢ ܕܹܝܢ ܥܲܡ̈ܠܹܐ ܘܲܙܗܝܼܪܘܼܬܼܵܐ :܆ ܡܩܲܛܢܝܼܢ ܠܗܵܘܢܵܐ ܒܚܲܡܝܼܡܘܼܬܼܗܘܿܢ : ܘܝܵܗ̇ܒܿܝܼܢ ܠܹܗ ܚܙܵܝܵܐ . ܘܗ̤ܘ ܚܙܵܝܵܐ ܡܵܘܠܸܕܼ ܠܚܘܼ̈ܫܵܒܹܐ ܚܲܡܝ̈ܡܹܐ ܕܐܸܡ̇ܪܹܬܼ : ܒܝܲܕܼ ܥܲܡܝܼܩܘܼܬܼ ܚܙܵܬܼܵܐ ܢܲܦܫܵܢܵܝܬܼܵܐ : ܗܵܝ̇ ܕܡܸܬܼܩܲܪܝܵܐ ܬܹܐܘܿܪܝܼܵܐ . ܘܗ̤ܝ ܬܹܐܘܿܪܝܼܵܐ : ܡܵܘܠܕܼܵܐ ܠܪܸܬܼܚܵܐ . ܘܡ̣ܢ ܪܵܬܼܚܵܐ ܗܵܢܵܐ : ܚܙܵܝܵܐ ܕܡ̣ܢ ܛܲܝܒܿܘܼܬܼܵܐ . ܘܟܸܢ ܡܸܬܼܝܲܠܕܵܐ : ܬܪܝܼܥܘܼܬܼܵܐ ܕܕܸܡ̈ܥܹܐ . ܩܲܕܼܡܵܝܑܬܼ : ܗܵܝ̇ ܕܒܲܡܢܵܬܼܵܐ . ܗܵܢܵܘ ܕܹܝܢ : ܕܙܲܒܼ̈ܢܝܼܢ ܤܲܓܝܼ̈ܐܵܢ ܢܸܬܿܬܲܪ̈ܥܵܢ ܠܹܗ ܠܐ̄ܢܵܫ ܕܸܡ̈ܥܹܐ ܒܚܲܕܼ ܝܵܘܡܵܐ . ܘܡ̣ܢ ܗܵܕܹܐ : ܐܵܬܹ̇ܐ ܠܗܵܝ̇ ܕܠܵܐ ܦܤܵܩ . ܘܡ̣ܢ ܕܸܡ̈ܥܹܐ : ܡܩܲܒܿܠܵܐ ܢܲܦܫܵܐ ܫܲܝܢܵܐ ܕܚܘܼ̈ܫܵܒܹܐ . ܘܡ̣ܢ ܫܲܝܢܵܐ ܕܚܘܼ̈ܫܵܒܹܐ : ܡܸܬܼܥܲܠܝܵܐ ܠܫܲܦܝܘܼܬܼ ܡܲܕܥܵܐ . ܘܲܒܼܡܲܕܥܵܐ ܫܲܦܝܵܐ : ܐܵܬܹ̇ܐ ܐ̄ܢܵܫ ܠܗܵܝ̇ ܕܲܗܘ̤ܵܐ ܚܵܙܹ̇ܐ ܤܬܝܼܪ̈ܵܬܼܵܐ . ܡܸܛܠ ܕܕܲܟܼܝܘܼܬܼܵܐ : ܒܲܡܫܲܝܢܘܼܬܼܵܐ ܕܡ̣ܢ ܩܪ̈ܵܒܹܐ ܚܡܝܼܠܵܐ . ܘܡ̣ܢ ܒܵܬܲܪ ܗܵܠܹܝܢ : ܡܵܛܹܐ ܗܵܘܢܵܐ ܠܡܸܕܸܡ ܕܲܪܫܝܼܡܵܐ ܒܹܗ ܬܲܚܘܝܼܬܼܵܐ ܕܗܵܝ̇ ܪܓܸܠܬܼܵܐ ܕܲܒܼܚܲܙܩܝܼܐܹܝܠ ܢܒܼܝܼܵܐ : ܕܨܵܝܪܵܐ ܛܘܼܦܤܵܐ ܕܗܵܠܹܝܢ ܬܠܵܬܼ ܡܘܼ̈ܫܚܵܬܼܵܐ ܕܢܲܦ̈ܫܵܬܼܵܐ ܕܡܸܬܼܩܲܪ̈ܒܼܵܢ ܠܐܲܠܵܗܵܝ̈ܬܼܵܐ : ܕܲܬܼܠܝܼܬܼܵܝܬܵܗ̇ ܐܝܼܬܹܝܗ̇ ܕܠܵܐ ܡܲܥܒܲܪܬܵܐ . ܠܗܵܠܹܝܢ ܟܠܗܹܝܢ ܫܘܼܪܵܝܵܐ ܐܝܼܬܼܵܘܗܝ ܨܸܒܼܝܵܢܵܐ ܫܲܦܝܼܪܵܐ ܕܲܠܘܵܬܼ ܐܲܠܵܗܵܐ : ܘܥܲܡ̈ܠܹܐ ܡܦܲܬ̈ܟܹܐ ܕܲܒܼܫܸܠܝܵܐ : ܘܠܵܐ ܡܥܲܩܡܘܼܬܼܵܐ ܗܵܝ̇ ܕܡܸܬܼܝܲܠܕܵܐ ܡ̣ܢ ܦܤܝܼܩܘܼܬܼܵܐ ܤܲܓܝܼܐܬܼܵܐ ܕܡ̣ܢ ܥܵܠܡܵܐ ܀ ܦܘܼܪ̈ܫܵܢܹܐ ܕܹܝܢ ܕܥܲܡ̈ܠܹܐ : ܠܵܐ ܐܵܠܨܵܐ ܗ̄ܘ̣ܵܬܼ ܠܡܸܥܒܲܕܼ : ܕܲܠܟܼܠܢܵܫ ܝܑܼܕܼܝܼܥܝܼܢ . ܐܸܠܵܐ ܡ̣ܢ ܟܠܦܪܘܿܣ ܡܵܐ ܕܦܵܓܲܥ̇ ܒܗܘܿܢ ܐ̄ܢܵܫ : ܠܵܐ ܚܵܤܲܪ . ܡܹܐܬܲܪ  pb. 129  ܕܹܝܢ ܝܵܕܲܥ̇ ܐ̄ܢܵܐ : ܕܝܵܬܲܪ . ܕܐܝܼܬܲܝܗܘܿܢ ܗܵܠܹܝܢ : ܥܲܡܠܵܐ ܕܟܲܦܢܵܐ . ܘܩܸܪܝܵܢܵܐ : ܘܫܲܗܪܵܐ ܥܝܼܪܵܐ ܕܠܲܝ̈ܠܵܘܵܬܼܵܐ : ܐ̄ܢܵܫ ܐܲܝܟܼ ܚܲܝܠܹܗ . ܘܤܸܓܼ̈ܕܵܬܼܵܐ ܤܲܓܝܼ̈ܐܵܬܼܵܐ : ܕܤܵܓܹ̇ܕܼ ܐ̄ܢܵܫ ܒܥܸܕܵܢܹ̈ܐ ܕܐܝܼܡܵܡܵܐ : ܘܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܒܠܸܠܝܵܐ . ܐܝܼܬܼ ܕܲܬܼܠܵܬܼܝܼܢ ܒܲܚܕܼܵܐ ܙܒܲܢ ܤܵܓܹ̇ܕܼ ܘܲܡܫܲܠܸܡ : ܘܟܸܢ ܢܵܦܹ̇ܩ ܡ̣ܢ ܩܕܼܵܡ ܨܠܝܼܒܼܵܐ . ܘܐܝܼܬܼ : ܕܐܵܦ ܥܲܠ ܗܵܠܹܝܢ ܡܸܢܝܵܢܹ̈ܐ ܡܵܘܤܸܦ . ܘܐܝܼܬܼ : ܕܒܲܚܕܼܵܐ ܨܠܘܿܬܼܵܐ : ܬܠܵܬܼܵܐ ܥܸܕܵܢ̈ܝܼܢ ܡܵܘܚܲܪ : ܘܲܢܓܼܝܼܕܼ ܠܘܵܬܼ ܡܲܕܥܹܗ ܟܲܕܼ ܪܡܸܐ ܥܲܠ ܐܲܦܵܘ̈ܗܝ : ܟܲܕܼ ܠܲܝܬܿ ܬܲܡܵܢ ܥܸܨܝܵܢܵܐ : ܘܠܵܐ ܦܸܗܝܵܐ ܕܚܘܼ̈ܫܵܒܹܐ . ܘܲܬܼܪ̈ܲܝܗܘܿܢ ܗܵܠܹܝܢ ܫܘܼ̈ܚܠܵܦܹܐ ܪܲܒܿܘܼܬܼ ܥܘܼܬܼܪܵܐ ܡܚܵܘܹܝܢ ܕܛܲܝܒܿܘܼܬܼܵܐ : ܕܲܡܫܲܚܠܦܵܐܝܼܬܼ ܤܵܥ̇ܪܵܐ ܠܐ̄ܢܵܫ ܐ̄ܢܵܫ ܐܲܝܟܼ ܡܫܘܼܚܬܹܗ . ܐܸܢ ܗܵܝ̇ ܕܤܲܓܝܼܐܘܼܬܼܵܐ ܕܲܒܼܪܸܬܼܚܵܐ ܫܓܼܝܼܪܵܐ ܡܲܤܓܸܐ ܡܸܢܝܵܢܵܐ : ܘܐܸܢ ܗܵܝ̇ ܕܲܒܼܗܝܼܠܘܼܬܼܵܐ ܡܩܲܒܿܠܵܐ ܒܹܗ ܢܲܦܫܹܗ : ܘܚܵܒܼ̇ܫܵܐ ܒܝܲܕܼ ܚܕܼܵܐ ܠܲܤܓܝܼܐܘܼܬܼܵܐ ܕܡܸܢܝܵܢܹ̈ܐ ܕܩܲܕܼ̈ܡܵܝܵܬܼܵܐ ܀ ܕܡܵܢܲܐ ܗ̣̄ܝ ܕܹܝܢ ܥܸܠܬܼܵܐ ܕܲܨܠܘܿܬܼܵܐ ܗܵܝ̇ ܐ̄ܚܪܹܬܼܵܐ ܘܫܘܼܘܚܵܪܵܐ ܕܒܼܵܗ̇ ܘܕܲܡܒܲܪܝܵܐ ܡ̣ܢ ܥܸܨܝܵܢܵܐ : ܠܵܐ ܐܸܬܼܚܲܙܝܲܬ̤ ܠܝܼ ܕܙܵܕܹܩ ܕܲܢܦܲܪܸܫ ܠܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ : ܟܲܕܼ ܘܲܥܕܲܡܵܐ ܠܡܲܡܠܠܵܐ ܕܠܸܫܵܢܵܐ ܘܲܕܼܤܘܼܪ̈ܛܹܐ ܢܲܝܬܸܐ ܙܢܲܝ̈ܗܹܝܢ . ܕܠܵܐ ܟܲܕܼ ܠܵܐ ܢܸܫܟܲܚ ܢܲܕܼܪܸܟܼ ܡܸܢܵܗ̇ ܡܸܕܸܡ ܗܵܘ̇ ܡܲܢ ܕܩܵܪܹܐ : ܡܸܬܼܚܲܙܝܵܐ ܠܹܗ ܐܲܝܟܼ ܡܸܕܸܡ ܦܲܟܿܝܼܗܵܐ . ܘܐܸܢ ܬܘܼܒܼ ܝܵܕܲܘܿܥܵܐ ܐܝܼܬܼܵܘܗܝ ܕܗܵܠܹܝܢ : ܒܵܤܲܪ ܠܹܗ ܠܗܵܘ̇ ܡܲܢ ܕܲܬܼܚܘܼܡܵܐ ܕܨܸܒܼ̈ܘܵܬܼܵܐ ܠܵܐ ܝܵܕܲܥ̇ ܕܢܸܥܒܸܿܕܼ . ܘܡ̣ܢ ܗܵܢܵܐ ܕܹܝܢ : ܥܸܕܼܠܵܝܵܐ . ܘܡ̣ܢ ܗܵܘ̇ : ܓܘܼܚܟܵܐ . ܘܗܵܘܹ̇ܐ ܐ̄ܢܵܐ ܠܹܗ : ܒܲܪܒܪܵܝܵܐ ܒܫܲܪܒܵܐ : ܠܗܵܘ̇ ܡ̇ܢ ܕܗ̤ܘ : ܐܲܝܟܼ ܡܸܠܬܹܗ ܕܲܫܠܝܼܚܵܐ ܕܐܸܡ݂ܲܪ ܥܲܠ  pb. 130  ܗܵܘ̇ ܕܡܸܬܼܢܲܒܸܐ ܀ ܐܲܝܢܵܐ ܕܹܝܢ ܕܲܪܓܼܝܼܓܼ ܠܡܸܕܲܥ ܠܗܵܠܹܝܢ : ܗܵܐ ܪܫܝܼܡ ܝܘܼܒܵܠܗܹܝܢ ܠܥܸܠ . ܢܲܩܸܦ ܥ̇ܒܼܵܕܼܵܐ ܠܚܘܼܫܵܒܼܵܐ : ܒܛܲܝܒܿܘܼܬܹܗ ܕܡܵܪܲܢ . ܘܡܵܐ ܕܲܗܘ̤ܵܐ ܒܗܹܝܢ ܤܘܼܥܪܵܢܵܐܝܼܬܼ : ܝܵܠܹ̇ܦ ܗ̤ܘ ܡ̣ܢ ܢܲܦܫܹܗ . ܬܸܒܼ ܠܲܡ ܒܩܸܠܵܝܬܵܟܼ : ܘܗ̤ܝ ܩܸܠܵܝܬܼܵܐ ܡܲܠܦܵܐ ܠܵܟܼ ܡܠܡܸܕܸܡ .