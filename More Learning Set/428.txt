ܥܲܠ ܐܲܝܠܹܝܢ ܕܒܼܝܼܕܲܥܬܼܵܐ ܕܦܘܼܪܫܵܢܵܐ ܐܸܬܼܝܲܠܦܹ̇ܬܼܸ ܚܲܬܿܝܼܬܼܘܼܬܼܵܐ ܕܚܲܫ̈ܚܵܬܼܗܹܝܢ . ܠܙ . ܥܲܠ ܐܲܝܠܹܝܢ ܕܒܼܝܼܕܲܥܬܼܵܐ ܕܦܘܼܪܫܵܢܵܐ ܐܸܬܼܝܲܠܦܹ̇ܬܼܸ ܚܲܬܿܝܼܬܼܘܼܬܼܵܐ ܕܚܲܫ̈ܚܵܬܼܗܹܝܢ . ܠܙ . ܟܲܕܼ ܓܹܝܪ ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܐܸܬܼܸܢܲܤ̇ܝܼܬܼ ܒܲܕܼܝܲܡܝܼܢܵܐ ܘܒܲܕܼܤܸܡܵܠܵܐ : ܘܲܒܼܩܹ̇ܝܬܼ ܢܲܦܫܝܼ ܒܲܬܼܪ̈ܲܝܗܘܿܢ ܫܘܼ̈ܚܠܵܦܹܐ ܙܲܒܼ̈ܢܝܼܢ ܤܲܓܝܼ̈ܐܵܢ : ܘܩܲܒܿܠܹ̇ܬܼ ܡܲܚ̈ܘܵܬܼܵܐ ܕܠܵܐ ܡܸܢܝܵܢ ܡ̣ܢ ܕܲܠܩܘܼܒܼܠܵܐ : ܘܐܸܫ̇ܬܿܘܝܼܬܼ ܠܥܘܼܕܼܪ̈ܵܢܹܐ ܪܵܘܪ̈ܒܹܐ ܒܟܸܤܝܵܐ : ܘܫܸܩ̇ܠܹܬܼ ܒܘܼܩܝܵܐ ܕܲܩܢܘܿܡܝ ܙܲܒܼܢܵܐ ܢܲܓܝܼܪܵܐ ܕܲܫܢܲܝ̈ܵܐ : ܒܢܸܤܝܵܢܵܐ ܗܵܕܹܐ ܝܼܠܦܹ̇ܬܼ . ܕܫܲܬܼܐܸܤܲܝ̈ ܟܠܗܹܝܢ ܛܵܒܼ̈ܬܼܵܐ : ܘܦܘܼܢܵܝܵܐ ܕܢܲܦܫܵܐ ܡ̣ܢ ܫܒܼܝܼܬܼܵܐ ܕܲܒܼܥܸܠܕܒܼܵܒܹ̈ܐ : ܘܐܘܼܪܚܵܐ ܕܲܠܘܵܬܼ ܚܲܝܹ̈ܐ ܘܢܘܼܗܪܵܐ : ܗܵܠܹܝܢ ܬܲܪܬܹܝܢ ܐܝܼܬܲܝܗܹܝܢ : ܟܵܘܫܵܐ ܕܒܲܚܕܼܵܐ ܕܘܼܟܵܐ : ܘܨܵܘܡܵܐ ܐܲܡܝܼܢܵܐ . ܗܵܢܵܘ ܕܹܝܢ : ܕܲܢܤܝܼܡ ܐ̄ܢܵܫ ܢܵܡܘܿܤܵܐ ܦܲܐܝܵܐ ܠܟܲܪܤܹܗ ܐܲܝܟܼ ܚܲܟܿܝܼܡܵܐ : ܒܝܲܕܼ ܡܵܘܬܿܒܼܵܐ ܠܵܐ ܡܸܙܕܲܥܙܲܥܢܵܐ ܕܐܲܡܝܼܢܘܼܬܼܵܐ . ܡ̣ܢ ܗܵܪܟܵܐ : ܟܘܼܒܵܫܵܐ ܕܪܸ̈ܓܼܫܹܐ . ܡ̣ܢ ܗܵܪܟܵܐ : ܥܝܼܪܘܼܬܼܵܐ ܕܗܵܘܢܵܐ . ܡ̣ܢ ܗܪܟܵܐ : ܡܫܲܝܢܘܼܬܼܵܐ ܕܚܲܫܹ̈ܐ ܒܲܥܪܝܼܪܵܐܝܹܐ : ܕܲܒܼܦܲܓܼܪܵܐ ܢܵܒܼ̇ܗܝܼܢ . ܡ̣ܢ ܗܵܪܟܵܐ : ܒܗܝܼܠܘܼܬܼܵܐ ܕܡܲܚܫ̈ܒܼܵܬܐ . ܡ̣ܢ ܗܵܪܟܵܐ : ܙܵܘ̈ܥܹܐ ܢܲܗܝܼܪܹ̈ܐ ܕܪܸܥܝܵܢܵܐ . ܡ̣ܢ ܗܵܪܟܵܐ : ܚܦܝܼܛܘܼܬܼܵܐ ܕܲܠܘܵܬܼ ܥ̇ܒܼܵܕܹ̈ܐ ܕܲܡܝܲܬܿܪܘܼܬܼܵܐ . ܡ̣ܢ ܗܵܪܟܵܐ : ܤܘܼ̈ܟܵܠܹܐ ܪ̈ܵܡܹܐ ܘܩܲܛܝ̈ܢܹܐ . ܡ̣ܢ ܗܵܪܟܵܐ : ܕܸܡ̈ܥܹܐ ܕܠܵܐ ܟܲܝܠܵܐ ܕܟܼܠܥܸܕܵܢ . ܡ̣ܢ ܗܵܪܟܵܐ : ܢܲܟܼܦܘܼܬܼܵܐ ܙܗܝܼܬܼܵܐ : ܕܪܲܚܝܼܩܵܐ ܠܲܓܼܡܵܪ ܡ̣ܢ ܢܸܤ̈ܝܵܢܹܐ ܕܕܸܡ̈ܘܵܬܼܵܐ ܕܲܒܼܪܸܥܝܵܢܵܐ . ܡ̣ܢ ܗܵܪܟܵܐ : ܕܵܘܩܵܐ ܩܲܠܝܼܠܵܐ ܘܚܲܪܝܼܦܵܐ ܕܲܠܪܘܼܚܩܵܐ . ܡ̣ܢ ܗܵܪܟܵܐ : pb. 282 ܒܘܼܝܵܢܵܐ ܥܲܡܝܼܩܵܐ ܕܥܵܡܹ̇ܕܼ ܘܡܲܕܼܪܸܟܼ ܤܬܼܝܼܪ̈ܵܬܼܵܐ ܕܟܼܠ ܥܘܼܡ̈ܩܝܼܢ . ܚܲܝܠܵܐ ܕܦܸܓܼܵܡܹ̈ܐ : ܘܙܵܘ̈ܥܹܐ ܤܬܝܼܪܹ̈ܐ ܕܲܒܼܢܲܦܫܵܐ . ܘܦܘܼܪ̈ܫܵܢܹܐ ܕܪ̈ܘܼܚܹܐ : ܘܲܕܼܚܲܝ̈ܠܹܐ ܩܲܕܝܼ̈ܫܹܐ . ܘܚܸܙ̈ܘܹܐ ܫܲܪܝܼܪܹ̈ܐ : ܘܕܸܡ̈ܘܵܬܼܵܐ ܕܫܘܼܩܪܵܐ .¬¬ ܡ̣ܢ ܗܵܪܟܵܐ : ܕܸܚܠܬܼܵܐ ܕܐܘܼܪ̈ܚܵܬܼܵܐ ܘܲܫܒܼܝܼ̈ܠܹܐ ܒܝܲܡܵܐ ܕܪܸܥܝܵܢܵܐ : ܕܦܵܤ̇ܩܵܐ ܠܡܲܗܡܝܵܢܘܼܬܼܵܐ . ܘܫܘܼܠܗܵܒܼܵܐ ܕܲܛܢܵܢܵܐ ܕܕܼܵܐܹ̇ܫ ܟܠ ܩܹܘܲܢܕܝܢܘܿܣ : ܘܦܵܤܲܥ̇ ܥܲܠ ܟܠ ܕܸܚ̈ܠܵܢ : ܘܪܸܬܼܚܵܐ ܕܒܼܵܤܲܪ ܟܠ ܪ̈ܓܼܝܼܓܼܵܢ : ܘܕܼܵܚܹ̇ܐ ܡ̣ܢ ܬܲܪܥܝܼܬܼܵܐ ܘܡܲܢܫܸܐ ܥܘܼܗܕܵܢܵܐ ܕܟܼܠܗܹܝܢ ܥܵܒܼܘܿܪ̈ܝܵܬܼܵܐ . ܥܲܡ ܐ̄ܚܪ̈ܢܝܵܬܼܵܐ ܘܲܐ̄ܚܪ̈ܵܢܝܵܬܐ . ܘܲܒܼܦܵܤܝܼ̈ܩܵܬܐ : ܚܘܼܪܵܪܵܐ ܕܒܲܪܢܵܫܵܐ ܕܲܫܪܵܪܵܐ : ܘܚܘܼܕܵܬܼܵܐ ܕܢܲܦܫܵܐ : ܘܲܩܝܵܡܬܵܐ ܕܥܲܡ ܡܫܝܼܚܵܐ ܒܡܲܠܟܿܘܼܬܼܵܐ : ܡ̣ܢ ܗܵܪܟܵܐ . ܐܲܝܢܵܐ ܕܲܒܼܗܵܠܹܝܢ ܬܲܪܬܹܝܢ ܡܲܗܡܸܐ : ܢܸܗܘܸܐ ܝܵܕܲܥ : ܕܠܵܘ ܡ̣ܢ ܗܵܠܹܝܢ ܗ̄ܘ̣ ܒܲܠܚܘܿܕܼ ܡܲܚܤܲܪ ܢܲܦܫܹܗ : ܐܸܠܵܐ ܠܫܲܬܼܐܸܤܬܐ ܗ̄ܘ̣ ܕܟܼܠܗܹܝܢ ܡܝܲܬܿܪ̈ܵܬܼܵܐ ܡܙܲܥܙܲܥ : ܒܒܲܤܝܘܼܬܼܵܐ ܕܗܵܠܹܝܢ ܬܲܪܬܹܝܢ ܡܝܲܬܿܪ̈ܵܢ . ܘܐܲܝܟܲܢܵܐ ܕܲܠܗܵܠܹܝܢ ܟܠܗܹܝܢ ܐܝܼܬܲܝܗܹܝܢ ܫܘܼܪܵܝܵܐ ܒܢܲܦܫܵܐ : ܗܵܠܹܝܢ ܪܹ̈ܫܲܝ ܦܘܼܠܚܵܢܵܐ ܕܟܼܠܗܹܝܢ ܐܲܠܵܗܵܝ̈ܬܐ : ܘܬܲܪܥܵܐ ܘܲܫܒܼܝܼܠܵܐ ܕܲܠܘܵܬܼ ܡܫܝܼܚܵܐ : ܠܐܲܝܢܵܐ ܕܐܵܚܹ̇ܕܼ ܘܲܒܼܗܹܝܢ ܡܚܲܡܤܸܢ : ܗܵܟܲܢܵܐ ܘܫܘܼܢܵܝܵܐ ܘܲܫܘܵܪܬܵܐ ܕܡܸܢܗܹܝܢ : ܠܘܵܬܼ ܗܵܢܹܝܢ ܬܲܪܬܹܝܢ ܕܲܠܩܘܼܒܼܠܵܐ ܕܗܵܠܹܝܢ : ܐܵܡܲ݁ܪܢܵܐ ܦܸܗܝܵܐ ܕܦܲܓܼܪܵܐ ܘܟܲܪܤܵܐ ܕܠܵܐ ܢܵܡܘܿܣ : ܠܫܘܼܪܵܝܵܐ ܕܟܼܠܗܹܝܢ ܕܤܲܩܘܼܒܼܠܵܐ ܠܐܲܝܠܹܝܢ ܕܐܸܬܼܐܡܲܪ ܐܲܬܼܪܵܐ ܥܵܒܹ̇ܕܼ ܒܢܲܦܫܹܗ . ܪܹܫܝܼܬܼܵܐ ܐܝܼܬܹܝܗ̇ ܘܲܠܗܵܝ̇ ܡ̇ܢ ܚܕܼܵܐ : ܕܠܘܼܩܕܼܵܡ ܠܪܸ̈ܓܼܫܵܘܗܝ ܟܒܼܝܼ̈ܫܹܐ ܢܸܫܪܸܐ ܡ̣ܢ ܐܲܤܘܼܪܹ̈ܐ ܕܟܼܵܘܫܵܐ . ܘܡܵܢܵܐ ܡܸܟܹܝܠ ܡ̣ܢ ܗܵܠܹܝܢ ؟ ܡ̣ܢ ܗܵܪܟܵܐ : ܦܸܓܼܥܹ̈ܐ ܫܟܼܝܼܪܹ̈ܐ ܕܠܵܐ ܤܘܼܟܵܝ : ܩܸܢܛܵܐ ܩܲܪܝܼܒܼܵܐ ܕܡ̣ܢ pb. 283 ܡܲܦ̈ܠܵܬܼܵܐ . ܕܠܘܼܚܝܵܐ : ܘܓܲܠ̈ܠܹܐ ܥܲܫܝ̈ܢܹܐ ܕܡ̣ܢ ܚܵܘܪܵܐ ܕܥܲܝ̈ܢܹܐ ܡܸܬܿܬܿܥܝܼܪ . ܫܲܠܗܹܒܼ̈ܝܵܬܼܵܐ ܥܲܙܝܼ̈ܙܵܬܼܵܐ ܕܲܒܼܓܼܘܼܫܡܵܐ ܤܵܒܼ̈ܟܟܵܢ : ܫܲܪ̈ܥܵܬܼܵܐ ܩܲܠܝܼ̈ܠܵܬܼܵܐ ܕܲܒܼܬܲܪܥܝܼܬܼܵܐ . ܚܘܼ̈ܫܒܹܐ ܠܵܐ ܡܸܬܼܠܲܒܼ̈ܟܵܢܹܐ : ܕܲܠܘܵܬܼ ܡܲܦܘܼܠܬܼܵܐ ܡܸܤܬܲܪܗܒܼܝܼܢ . ܫܘܼܗܵܝܵܐ ܕܡ̣ܢ ܪܸܚܡ̱ܬܐ ܕܦܘܼܠܚܵܢܹܗ . ܥܛܵܝܵܐ ܕܲܒܼܩܲܠܝܼܠ ܩܲܠܝܼܠ ܕܦܘܼܪ̈ܫܵܢܹܐ ܕܫܸܠܝܵܐ . ܫܒܼܝܼܩܘܼܬܼܵܐ ܓܡܝܼܪܬܵܐ ܕܩܵܢܘܿܢܲܝ̈ ܕܘܼܒܵܪܹܗ . ܚܘܼܕܵܬܼܵܐ ܕܩܲܕܼ̈ܡܵܝܬܼܵܐ ܕܐܸܬܼܥܛܝܼ ܗ̄ܘܲܝ̈ : ܘܝܘܼܠܦܵܢܵܐ ܕܥܲܠ ܐ̄ܚܪ̈ܵܢܝܬܼܵܐ ܚܲܕܼ̈ܬܼܵܬܼܵܐ ܕܠܵܐ ܝܵܕܲܥ̇ ܗ̄ܘ̣ܵܐ . ܗܵܠܹܝܢ ܕܡ̣ܢ ܫܡ̈ܘܼܥܵܬܼܵܐ ܡܫܲܚ̈ܠܦܵܬܼܵܐ ܘܐܲܡܝܼ̈ܢܵܬܼܵܐ : ܘܚܸܙܘܹ̈ܐ ܤܲܓܝܼܐܲܝ̈ ܙܢܲܝ̈ܵܐ ܕܲܕܼܠܵܐ ܒܨܸܒܼܝܵܢܵܐ : ܕܲܒܼܝܲܕܼ ܚܙܘܼܩܝܵܐ ܐܲܡܝܼܢܵܐ ܕܡ̣ܢ ܐܲܬܲܪ ܠܐܲܬܲܪ ܘܕܼܘܼܟܵܐ ܠܕܼܘܼܟܵܐ ܠܹܗ ܡܸܤܬܲܩ̈ܒܿܠܵܢ . ܐܲܝܟܲܢܵܐ ܕܚܲܫܹ̈ܐ ܗܵܢܘܿܢ ܕܲܒܼܛܲܝܒܿܘܼܬܹܗ ܕܐܲܠܵܗܵܐ ܡ̣ܢ ܟܲܕܼܘܼ ܕܡܸܟܼܘ ܒܢܲܦܫܵܐ : ܒܝܲܕܼ ܡܸܬܼܢܲܫܝܵܢܘܼܬܼܵܐ ܕܥܘܼܗ̈ܕܵܢܹܐ ܕܐܸܒܲܕܼܘ ܗ̄ܘ̣ܵܘ ܡ̣ܢ ܪܸܥܝܵܢܵܐ : ܬܘܼܒܼ ܠܘܵܬܼ ܙܵܘܥܵܐ ܡܫܲܪܹܝܢ ܠܡܸܬܼܢܲܚܵܡܘܼ . ܘܲܠܢܲܦܫܵܐ : ܠܘܵܬܼ ܥܒܼܵܕܹܵܐ ܡܫܲܪܹܝܢ ܠܡܸܥܨܵܐ . ܥܲܡ ܐ̄ܚܪ̈ܵܢܝܵܬܼܵܐ : ܕܠܵܐ ܟܠܗܹܝܢ ܐܸܬܼܢܸܐ ܠܝܼ . ܗܵܠܹܝܢ ܡܲܢ : ܡ̣ܢ ܗܵܝ̇ ܩܲܕܼܡܵܝܬܼܵܐ : ܡܸܬܼܦܲܬ̈ܚܵܢ ܥܠܵܘܗܝ ܠܲܡܤܲܝܒܵܪܘܼ ܕܵܘܝܵܐܝܼܬܼ ܀ ܘܡܵܢܵܐ ܘܲܒܼܗܵܝ̇ ܐ̄ܚܪܹܬܼܵܐ ؟ ܗܵܢܵܘ ܕܹܝܢ : ܕܲܢܫܲܪܸܐ ܒܲܥ̇ܒܼܵܕܼܵܐ ܕܲܚܙܝܼܪܹ̈ܐ . ܘܡܵܢܵܐ ܐܝܼܬܼܵܘܗܝ ܥ̇ܒܼܵܕܼܗܘܿܢ ܕܲܚܙܝܼܪܹ̈ܐ ؟ ܕܲܕܼܠܵܐ ܬܚܘܼܡܵܐ ܢܤܝܼܡܝܼܗ̇ ܠܟܲܪܤܵܐ : ܘܲܒܼܟܼܠܙܒܲܢ ܠܡܸܡܠܝܵܗ̇ : ܘܲܕܼܠܵܐ ܢܸܗܘܸܐ ܥܸܕܵܢܵܐ ܠܲܛܥܘܼܡܵܐ ܐܲܝܟܼ ܡܠܝܼ̈ܠܹܐ . ܘܡܵܢܵܐ ܡܸܟܹܝܠ ؟ ܡ̣ܢ ܗܵܪܟܵܐ ܫܸܢܬܐ ܛܲܒܿܝܼܥܬܼܵܐ ܘܝܲܩܝܼܪܬܵܐ : ܝܘܼܩܪܵܐ ܤܲܓܝܼܐܵܐ ܕܦܲܓܼܪܵܐ : ܥܲܡ ܦܘܼܪܵܩܵܐ pb. 284 ܕܟܲܬܼ̈ܦܵܬܼܵܐ . ܥܸܨܝܵܢܵܐ ܕܦܵܘܫܵܐ ܕܡ̣ܢ ܬܸܫܡ̈ܫܵܬܼܵܐ : ܡܲܐܝܼܢܘܼܬܼܵܐ ܕܡ̣ܢ ܟܦܵܦܹ̈ܐ ܕܲܒܼܗܹܝܢ . ܒܲܤܝܘܼܬܼܵܐ ܕܡ̣ܢ ܤܸܓܼ̈ܕܵܬܼܵܐ ܕܲܥܝܵܕܼܵܐ : ܥܲܡܘܼܛܘܼܬܼܵܐ ܘܩܲܪܝܼܪܘܼܬܼܵܐ ܕܬܲܪܥܝܼܬܼܵܐ . ܗܵܘܢܵܐ ܐܲܛܝܼܡܵܐ ܕܠܵܐ ܦܵܪܹܫ : ܕܠܘܼܚܝܵܐ ܘܥܲܡܛܵܢܵܐ ܤܲܓܝܼܐܵܐ ܕܡܲܚܫ̈ܒܼܵܬܐ . ܥܲܪܦܸܠܵܐ ܥܒܼܝܼܬܵܐ ܘܚܸܫܘܿܟܼܬܵܐ ܕܲܦܪܝܼܤܵܐ : ܥܲܠ ܟ̱ܠܵܗ̇ ܢܲܦܫܵܐ . ܩܘܼܛܵܥܵܐ ܤܲܓܝܼܐܵܐ ܕܲܒܼܟܼܠ ܥ̇ܒܼܵܕܼ ܕܐܲܠܵܗܵܐ : ܐܲܟܲܚ̄ܕܼ ܘܲܒܼܩܸܪܝܵܢܵܐ . ܡ̣ܢ ܗܵܝ̇ ܕܠܵܐ ܛܵܥܹ̇ܡ ܒܲܤܝܼܡܘܼܬܼܵܐ ܕܤܘܼܟܵܠܗܹܝܢ ܕܡܸ̈ܠܹܐ . ܒܸܛܠܵܢܹ̈ܐ ܤܲܓܿܝܼ̈ܐܹܐ ܕܡ̣ܢ ܐܵܠ̈ܨܵܬܼܵܐ . ܗܵܘܢܵܐ ܠܵܐ ܡܸܬܼܠܲܒܼܟܵܢܵܐ : ܕܲܡܕܲܥܲܪ ܒܦܸܗܝܵܐ ܕܲܒܼܟܼܠܵܗ̇ ܬܹܒܹܝܠ : ܟܘܼܡܘܿ ܤܲܓܝܼܐܬܼܵܐ ܕܲܡܟܲܢܫܵܐ ܒܗܲܕܵܡܹ̈ܐ . ܦܲܢܛܵܤ̈ܝܼܷܵܣ ܢܕܼܝܼ̈ܕܵܬܼܵܐ ܕܟܼܠܹܗ ܠܸܠܝܵܐ : ܒܝܲܕܼ ܕܸܡ̈ܘܵܬܼܵܐ ܛܲܢ̈ܦܵܬܼܵܐ ܘܨܲܠܡܹ̈ܐ ܡܫܲܟܿܪܹ̈ܐ ܡܲܠܚܲܝ̈ ܪܸܓܿܬܼܵܐ : ܕܲܠܢܲܦܫܵܐ ܕܲܒܿܝܼܩܝܼܢ : ܘܲܡܫܲܡܠܹܝܢ ܒܵܗ̇ ܨܸܒܼܝܵܢܗܘܿܢ ܨܲܚܢܵܐܝܼܬܼ . ܘܬܸܫܘܝܼܬܹܗ ܘܦܲܓܼܪܹܗ ܟ̱ܠܹܗ ܕܲܡܛܲܢܲܦ ܒܝܲܕܼ ܤܲܓܝܼܐܘܼܬܼ ܫܸܚܠܵܐ ܕܒܸܗܬܿܬܼܵܐ : ܕܪܵܘܕܹܐ ܡܸܢܹܗ ܐܲܝܟܼ ܕܡ̣ܢ ܡܲܒܿܘܼܥܵܐ . ܘܗܵܠܹܝܢ ܠܵܘ ܒܠܲܝ̈ܠܵܘܵܬܼܵܐ ܒܲܠܚܘܿܕܼ : ܐܸܠܵܐ ܘܒܼܐܝܼܡܵܡܵܐ : ܦܲܓܼܪܵܐ ܕܫܵܚܹ̇ܠ ܒܟܼܠܥܸܕܵܢ : ܘܲܡܛܲܢܸܦ ܠܪܸܥܝܵܢܵܐ . ܘܐܲܝܟܼ ܕܡܸܢܗܘܿܢ ܕܤܘܼܥܪ̈ܵܢܹܐ : ܡ̣ܢ ܟܲܕܼܘܼ ܟܦܲܪ ܠܹܗ ܒܢܲܟܼܦܘܼܬܼܵܐ . ܘܚܲܠܝܘܼܬܼ ܚܘܼ̈ܬܼܚܵܬܹܐ ܕܡܲܥܒܿܕܼܝܼܢ ܒܓܼܘܼܫܡܹܗ ܟ̱ܠܹܗ : ܒܚܲܡܝܼܡܘܼܬܼܵܐ ܠܵܐ ܡܸܤܬܲܝܒܿܪܵܢܝܼܬܼܵܐ ܕܲܕܼܠܵܐ ܫܲܠܘܵܐ . ܚܘܼ̈ܫܵܒܹܐ ܡܓܲܪ̈ܓܼܵܢܹܐ ܕܲܛܥܝܼܢܝܼܢ ܫܘܼܦܪܹ̈ܐ ܕܦܲܪ̈ܨܘܿܦܹܐ ܕܡܸܬܿܬܿܨܝܼܪܝܼܢ ܩܕܼܵܡܵܘܗܝ ܙܲܠܝܼܠܵܐܝܼܬܼ ܒܟܼܠܗܘܿܢ ܥܸܕܵܢܵܘ̈ܗܝ ܘܲܡܚܲܬܼܚܬܼܝܼܢ : ܘܗܵܘܢܵܐ ܕܲܥܦܸܐ ܒܥܸܢܝܵܢܗܘܿܢ ܕܠܵܐ ܦܘܼܫܵܟܼ : ܘܫܵܠܹ̇ܡ ܠܗܘܿܢ ܒܝܲܐܝܼܒܼܘܼܬܼܵܐ ܘܗܸܪܓܵܐ : ܡܸܛܠ ܦܵܪܘܿܫܘܼܬܼܵܐ ܕܐܸܤܬܲܡܝܲܬ̤ . pb. 285 ܘܗܵܕܹܐ ܗ̣̄ܝ ܕܐܲܡܝܼܪܵܐ ܠܚܲܕܼ ܪ̈ܲܒܵܢܹܐ ܕܦܝܼܠܵܤ̈ܘܿܦܹܐ : ܕܐܲܝܢܵܐ ܕܲܠܦܲܓܼܪܹܗ ܒܪܵܘܪ̈ܒܼܵܬܼܵܐ ܡܬܲܪܤܸܐ : ܬܚܹܝܬܼ ܩܹܐܪܤܵܐ ܤܵܐܹ̇ܡ ܢܲܦܫܹܗ . ܘܐܵܦܸܢ ܐܝܼܬܼ ܐܸܡܲܬܼܝ ܕܥܵܗܹ̇ܕܼ ܢܲܦܫܹܗ : ܘܒܼܵܥܹ̇ܐ ܕܢܸܥܨܸܐ ܗ̤ܘ ܠܹܗ : ܕܢܸܠܒܿܘܿܟܼ ܢܲܦܫܹܗ ܠܵܐ ܡܸܫܟܲܚ : ܡܸܛܠ ܡܸܬܿܬܿܙܝܼ̈ܥܵܢܘܵܬܼܵܐ ܚܲܡܝܼ̈ܡܵܬܼܵܐ ܕܲܒܼܦܲܓܼܪܵܐ : ܕܲܒܼܝܲܕܼ ܩܛܝܼܪܵܐ ܕܚܘܼܬܼܚܵܬܼܗܹܝܢ : ܚܲܝܠܬܼܵܢܵܐܝܼܬܼ ܫܸܒܼ̈ܝܵܢ ܠܵܗ̇ ܠܢܲܦܫܵܐ ܠܨܸܒܼܝܵܢܗܹܝܢ . ܐܲܝܟܼ ܕܐܸܡ݂ܲܪ ܡܠܝܼܛ ܒܲܡܠܝܼܠܘܼܬܼܵܐ ܘܪܵܡ ܒܘܼܝܵܢܵܐ ܡܵܪܝ ܕܝܼܵܕܘܿܪܘܿܣ ܕܛܲܪܤܘܿܣ : ܬܘܼܪܤܵܝܵܐ ܠܲܡ ܕܦܲܓܼܪܵܐ ܒܪܲܓܼܝܼܘܼܬܹܗ ܘܲܒܼܪܲܟܿܝܼܟܼܘܼܬܹܗ : ܪܓܸܫܬܼܵܐ ܕܚܲܫܵܐ ܚܲܪܝܼܦܵܐܝܼܬܼ ܡܲܩܢܸܐ ܠܵܗ̇ ܠܢܲܦܫܵܐ : ܘܲܚܢܝܼܓܼ ܥܠܹܝܗ̇ ܡܵܘܬܵܐ : ܘܲܠܕܼܝܼܢܹܗ ܕܐܲܠܵܗܵܐ ܕܚܝܼܠܵܐܝܼܬܼ ܩܵܢ̇ܝܵܐ . ܢܲܦܫܵܐ ܕܹܝܢ ܗܵܝ̇ ܕܐܲܡܝܼܢܵܐܝܼܬܼ ܪܵܢܝܵܐ ܒܨܸܦܬܼܵܐ ܕܐܲܝܠܹܝܢ ܕܘܵܠ̈ܝܵܢ : ܢܝܼܚܵܐ ܒܝܵܬܼܵܗ̇ : ܘܲܒܼܝܼܪ̈ܵܢ ܡܲܪ̈ܢܝܵܬܼܵܗ̇ : ܟܲܕܼ ܠܵܐ ܡܸܬܿܬܵܘܝܵܢܘܼܬܼܵܐ ܩܵܢ̇ܝܵܐ . ܒܛܝܼܠܘܼܬܼܵܐ ܕܥܲܠ ܡܝܲܬܿܪܘܼܬܼܵܐ : ܗܸܢܝܘܿܟܼܵܐ ܐܝܼܬܹܝܗ̇ ܕܚܲܫܹ̈ܐ . ܡܢܲܛܪܵܢܝܼܬܼܵܐ ܕܲܡܝܲܬܿܪܘܼܬܼܵܐ : ܘܬܲܪܒܿܝܼܬܼܵܐ ܕܠܵܐ ܦܘܼܠܵܓܼܵܐ . ܘܚܲܕܼܘܼܬܼܵܐ ܕܠܵܐ ܨܸܦܬܼܵܐ : ܚܲܝܹ̈ܐ ܛܵܒܹ̈ܐ : ܘܲܠܡܹܐܢܵܐ ܕܠܵܐ ܩܹܘܲܢܕܹܝܢܘܿܣ . ܦܘܼܪ̈ܦܵܥܹܐ ܓܹܝܪ ܦܲܓܼܪ̈ܵܢܵܝܹܐ : ܡܚܲܝܠܝܼܢ ܠܚܲܫܹ̈ܐ : ܘܡܲܥܫܢܝܼܢ ܠܗܘܿܢ ܥܲܠ ܢܲܦܫܵܐ . ܟܹܐܡܲܪ ܕܹܝܢ : ܘܐܲܝܟܼ ܕܡ̣ܢ ܫܸܪ̈ܫܹܝܗ̇ ܥܵܩ̇ܪܝܼܢ ܠܵܗ̇ . ܘܥܲܡ ܗܵܠܹܝܢ ܟܠܗܹܝܢ : ܥܕܲܟܹܝܠ ܫܵܓܲܪ ܠܵܗ̇ ܠܟܲܪܤܵܐ ܒܝܲܕܼ ܠܲܥܒܿܘܼܬܼܵܐ : ܘܲܒܼܠܵܐ ܡܛܲܟܿܤܘܼܬܼܵܐ ܕܥܸܕܼܵܢܹ̈ܐ . ܘܠܵܐ ܨܵܒܹ̇ܐ ܕܲܒܼܝܲܕܼ ܩܲܠܝܼܠ ܚܲܫܹ̈ܐ ܕܟܲܦܢܵܐ ܢܸܫܬܲܠܲܛ ܥܲܠ ܢܲܦܫܹܗ : ܕܲܕܼܒܼܝܼܪܵܐ ܡܸܢܹܗ ܒܲܩܛܝܼܪܵܐ ܠܚܹܐܦܵܐ ܕܚܲܫܹ̈ܐ . ܗܵܠܹܝܢ ܐܸܢܘܿܢ ܦܹܐܪܹ̈ܐ ܕܒܸܗܬܿܬܼܵܐ ܕܡ̣ܢ ܟܲܪܤܵܐ : ܘܗܵܠܹܝܢ ܐܸܢܘܿܢ ܦܹܐܪܹ̈ܐ ܕܡ̣ܢ ܠܵܐ pb. 286 ܚܘܼܡܤܵܢܵܐ ܕܒܲܚܕܼܵܐ ܕܘܼܟܵܐ ܒܫܲܠܝܘܼܬܼܵܐ . ܕܒܲܕܼܓܼܘܿܢ ܐܲܝܟܼ ܡ̇ܢ ܕܲܠܗܘܿܢ ܠܗܵܠܹܝܢ ܙܲܒܼ̈ܢܹܐ ܝܵܕܲܥ̇ ܘܲܒܼܥܸܠܕܲܪܲܢ ܗܵܘ̇ ܕܢܲܩܝܼܦ ܠܲܢ ܒܟܼܠܥܸܕܵܢ : ܕܲܒܼܗܵܠܹܝܢ ܬܪܹܝܢ ܥܸܕܵܢܹ̈ܐ ܝܲܬܿܝܼܪ ܡܥܵܕܼ ܡܸܬܿܕܲܠܲܚ ܟܝܵܢܵܐ ܘܙܵܩܹ̇ܬܼ ܠܹܗ ܚܲܫܹ̈ܐ . ܘܗܵܘܢܵܐ ܡܸܬܿܕܵܘܲܕܼ ܝܲܬܝܼܪܵܐܝܼܬܼ : ܗܵܢܵܘ ܕܹܝܢ ܡ̣ܢ ܚܵܘܪܵܐ ܕܥܲܝ̈ܢܹܐ ܘܡ̣ܢ ܢܝܵܚܵܐ ܕܟܲܪܤܵܐ : ܐܵܦ ܗ̤ܘ ܡܸܬܼܚܲܦܲܛ : ܕܬܼܵܘܤܲܦܬܼܵܐ ܢܸܥܒܸܿܕܼ ܥܲܠ ܗܵܝ̇ ܕܲܟܼܝܵܢܵܐ . ܘܲܒܼܗܵܠܹܝܢ ܥܸܕܵܢܹ̈ܐ ܪܵܡܹ̇ܐ ܒܹܗ ܚܘܼ̈ܫܵܒܹܐ ܕܲܙܢ̈ܝܼܢ ܙܢ̈ܝܼܢ : ܐܲܝܟܼ ܕܐܸܢ ܡܸܫܟܿܚܵܐ ܢܸܬܼܥܲܫܲܢ ܚܲܫܵܐ ܥܲܠ ܟܝܵܢܵܐ : ܒܝܲܕܼ ܓܵܘܙܵܠܵܐ ܝܲܬܿܝܼܪܵܐ : ܘܲܢܛܲܒܲܥ ܠܐ̄ܢܵܫ ܒܡܲܦܘܼܠܬܼܵܐ . ܡܸܛܠܗܵܢܵܐ . ܙܵܕܹܩ ܘܐܵܦ ܠܲܢ : ܕܐܲܟܼܙܢܵܐ ܕܲܒܼܥܸܠܕܲܪܲܢ ܝܵܕܲܥ ܠܗܘܿܢ ܠܗܵܠܹܝܢ ܙܲܒܼ̈ܢܹܐ : ܘܐܵܦ ܚܢܲܢ ܢܸܫܬܵܘܕܲܥ ܐܸܢܘܿܢ : ܘܠܲܡܚܝܼܠܘܼܬܲܢ . ܘܲܠܚܲܝܠܹܗ ܕܲܟܼܝܵܢܲܢ ܕܠܵܐ ܤܵܦܹ̇ܩ ܠܘܼܩܒܲܠ ܚܹܐܦܹ̈ܐ ܕܡܸܬܿܬܿܙܝܼ̈ܥܵܢܘܵܬܼܵܐ ܕܡ̣ܢ ܗܵܠܹܝܢ ܙܲܒܼ̈ܢܹܐ : ܘܲܠܚܘܼ̈ܫܵܒܹܐ ܕܲܩܝܼ̈ܩܹܐ ܕܡܘܼܬܼ ܥܲܦܪܵܐ ܕܡܲܕܼܪܸܐ ܩܕܼܵܡ ܥܲܝ̈ܢܲܝܢ : ܕܠܵܐ ܢܸܫܟܲܚ ܠܡܸܚܙܵܐ ܩܢܘܿܡܲܢ : ܘܲܠܡܸܤܡܲܟܼ ܩܕܼܵܡ ܓܸܕܼܫܹ̈ܐ . ܘܲܒܼܝܲܕܼ ܢܸܤ̈ܝܵܢܹܐ ܕܐܲܝܠܹܝܢ ܕܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ : ܕܵܘܝܵܐܝܼܬܼ ܡܸܢܹܗ ܤܒܲܠܢܲܢ : ܕܢܸܬܼܚܲܟܲܡ ܡܸܟܹܝܠ . ܘܠܵܐ ܢܲܪܦܸܐ ܚܢܲܢ ܠܲܢ ܕܢܸܫܬܿܪܸܐ ܠܡܸܥܒܲܕܼ ܨܸܒܼܝܵܢܵܐ ܕܲܢܝܵܚܲܢ : ܘܲܢܚܘܼܒܼ ܡ̣ܢ ܟܲܦܢܵܐ : ܘܐܵܦܸܢ ܤܲܓܝܼ ܢܸܬܼܐܠܸܨ . ܐܵܘ ܕܢܸܬܿܬܿܙܝܼܥ ܡ̣ܢ ܕܘܼܟܿܬܼܵܐ ܕܫܸܠܝܲܢ : ܘܢܸܬܼܘܲܥܲܕܼ ܠܐܲܝܟܵܐ ܕܲܕܼܠܝܼܠ ܠܓܸܕܼܫܹ̈ܐ ܕܕܲܐܝܟܼ ܗܵܠܹܝܢ : ܟܲܕܼ ܓܵܒܼܠܝܼܢܲܢ ܥܸܠ̈ܠܵܬܼܵܐ ܘܲܡܪܲܟܿܒܼܝܼܢܲܢ ܦܘܼܪ̈ܤܹܐ : ܕܢܸܦܘܿܩ ܡ̣ܢ ܚܘܼܪܒܵܐ ܠܒܲܪ . ܗܵܠܹܝܢ ܕܨܸܢ̈ܥܵܬܼܵܐ ܐܸܢܹܝܢ ܓܲܠܝܵܐܝܼܬܼ : ܕܤܵܛܵܢܵܐ . ܐܸܢܕܹܝܢ ܬܚܲܡܤܸܢ ܒܚܘܼܪܒܵܐ : ܠܵܐ ܡܸܬܼܢܲܤܸܐ ܐܲܢ̄ܬܿ . ܠܵܐ ܓܹܝܪ ܚܵܙܹ̇ܐ ܐܲܢ̄ܬܿ ܐܲܢ̄ܬܿܬܼܵܐ ܒܚܘܼܪܒܵܐ : ܘܠܵܐ pb. 287 ܡܸܕܸܡ ܕܲܠܕܼܘܼܒܵܪܵܟܼ ܡܲܟܸ̇ܐ : ܘܠܵܐ ܒܢܵܬܼ̈ ܩܵܠܹ̈ܐ ܕܠܵܐ ܫܲܦܝܼܪ̈ܵܢ . ܡܵܐ ܠܵܟܼ ܘܠܐܘܼܪ̈ܚܵܬܐ ܕܡܸܼܨܪܹܝܢ : ܠܡܸܫܬܼܵܐ ܡܲܝ̈ܵܐ ܡ̣ܢ ܓܝܼܚܘܿܢ ؟ ܐܸܤܬܲܟܲܠ ܡܸܕܸܡ ܕܐܵܡ̇ܲܪܢܵܐ . ܗܲܒܼ ܠܲܒܼܥܸܠܕܲܪܵܟܼ ܢܸܤܝܵܢܵܟܼ : ܒܚܘܼܡܤܵܢܵܟܼ ܕܒܲܙܥܘܿܪ̈ܝܵܬܼܵܐ : ܕܠܵܐ ܢܸܬܼܒܲܥ ܠܵܟܼ ܪܵܘܪܒܼܵܬܼܵܐ . ܒܐܲܡܝܼܢܘܼ ܢܸܗܘܸܐ ܐܝܼܬܼ ܠܵܟܼ ܢܵܡܘܿܤܹ̈ܐ ܕܗܵܠܹܝܢ ܕܲܩܪ̈ܩܵܬܼܵܐ : ܕܲܗܘ̤ܵܐ ܪܵܡܹ̇ܐ ܐܲܢ̄ܬܿ ܠܹܗ ܓܸܪܓܼܵܐ ܒܐܵܓܼܘܿܢܵܐ ܕܲܒܼܗܘܿܢ . ܕܡܸܢܗܘܿܢ ܠܵܐ ܢܸܗܘܸܐ ܤܦܝܼܩ : ܠܡܸܛܡܲܪ ܠܵܟܼ ܦܲܚܹ̈ܐ ܪܵܘܪ̈ܒܹܐ . ܐܲܝܢܵܐ ܕܹܝܢ ܕܲܠܡܸܦܲܩ ܘܲܥܕܲܡܵܐ ܬܘܼܒܼ ܠܚܲܡܸܫ ܦܤ̈ܵܥܵܢ ܡ̣ܢ ܬܲܪܥܵܐ ܕܟܼܘܼܪܚܹܗ ܠܵܐ ܡܸܬܿܛܦܝܼܣ : ܐܲܝܟܲܢܵܐ ܡܸܫܟܲܚ ܕܲܡܦܝܼܣ ܠܹܗ ܕܡ̣ܢ ܚܘܼܪܒܵܐ ܢܸܦܘܿܩ : ܐܵܘ ܕܲܠܘܲܥܕܵܐ ܕܲܩܪܝܼܬܼܵܐ ܢܸܬܼܩܲܪܲܒܼ . ܘܗܵܘ̇ ܕܐܵܦܠܵܐ ܡ̣ܢ ܟܵܘܬܼܵܐ ܡܸܙܕܟܸܐ ܕܲܢܕܝܼܩ ܠܒܲܪ ܡ̣ܢ ܚܒܼܘܼܫܝܹܗ : ܐܲܝܟܲܢ ܡܦܝܼܣ ܠܹܗ ܕܲܠܒܲܪ ܡܸܢܹܗ ܢܸܦܘܿܩ ؟ ܐܲܝܢܵܐ ܕܐܲܦܠܵܐ ܒܪܲܡܫܵܐ ܥܲܡܝܼܩܵܐ ܕܢܸܤܬܲܝܒܲܪ ܡܸܬܿܛܦܝܼܣ : ܒܗܵܝ̇ ܕܲܠܒܼܵܘ̈ܬܹܐ ܡܸܬܼܪܲܓܼܪܲܓܼ : ܐܲܝܟܲܢ ܘܡ̣ܢ ܩܕܼܵܡ ܥܸܕܵܢܵܐ ܕܢܸܫܪܸܐ ܡܓܲܪܸܓܼ ܠܚܘܼܫܵܒܼܵܘ̈ܗܝ ؟ ܘܗܵܘ̇ ܕܐܵܽܦ ܡ̣ܢ ܫܝܼ̈ܛܵܬܼܵܐ ܒܵܗܹ̇ܬܼ ܠܡܸܤܒܲܥ : ܐܲܝܟܲܢ ܠܘܵܬܼ ܪܵܘܪ̈ܒܼܵܬܼܵܐ ܩܵܪܹܐ ܠܹܗ ؟ ܘܗܵܘ̇ ܕܐܵܦܠܵܐ ܒܦܲܓܼܪܹܗ ܕܝܼܠܹܗ ܡܸܬܿܛܦܝܼܣ ܕܢܸܬܼܒܲܩܸܐ : ܐܲܝܟܲܢܵܐ ܠܘܵܬܼ ܫܘܼܦܪܹܐ ܢܘܼܟܼܪ̈ܵܝܹܐ ܢܓܲܪܓܼܘܼܗܝ ؟ ܩܲܕܼܡܵܝܑܬܼ ܡ̣ܢ ܙܥܘܿܪ̈ܝܵܬܼܵܐ ܡܸܙܕܟܸܐ ܐ̄ܢܵܫ ܟܲܕܼ ܒܵܤܹ̇ܐ : ܘܗܵܝܕܹܝܢ ܝܵܗܹ̇ܒܼ ܥܸܠܬܼܵܐ ܕܢܸܬܿܕܿܚܸܐ ܠܘܵܬܼ ܪܵܘܪ̈ܵܒܼܵܬܐ . ܘܗܵܘ̇ ܕܥܲܠ ܚܲܝܹ̈ܐ ܕܙܲܒܼܢܵܐ ܐܵܦܠܵܐ ܩܲܠܝܼܠ ܒܛܝܼܠ ܠܹܗ ܠܲܡܟܲܬܵܪܘܼ ܒܗܵܘܿܢ : ܐܲܝܟܲܢ ܡܙܝܼܥ ܠܹܗ ܡ̣ܢ ܐܘܼ̈ܠܨܵܢܹܐ ܕܲܡܝܲܒܿܠܝܼܢ ܠܘܵܬܼ ܡܵܘܬܵܐ ܗܵܘ̇ ܕܪܵܚܹ̇ܡ ؟ ܗܵܟܲܢ ܐܝܼܬܼܵܘܗܝ ܩܪܵܒܼܵܐ ܕܦܵܪܘܿܫܘܼܬܼܵܐ : ܠܵܐ ܫܵܒܼܩ̇ܝܼܢ ܚܲܟܿܝ̈ܡܹܐ pb. 288 ܕܲܠܘܵܬܼ ܐܵܓܼܘܿܢܹ̈ܐ ܪܵܘܪ̈ܒܹܐ ܡܙܲܡܸܢ ܠܗܘܿܢ ܒܥܸܠܕܲܪܗܘܿܢ . ܐܸܠܵܐ ܚܘܼܡܤܵܢܗܘܿܢ ܕܲܒܼܕܲܙܥܘܿܪ̈ܝܵܢ ܕܲܡܚܵܘܹܝܢ : ܗ̤ܘ ܡܢܲܛܲܪ ܠܗܘܿܢ ܕܲܒܼܗܲܡ̈ܠܹܐ ܪܵܘܪ̈ܒܹܐ ܠܵܐ ܢܸܦܠܘܼܢ . ܩܲܕܼܡܵܝܑܬܼ ܡ̣ܢ ܨܠܘܿܬܼܵܐ ܗܵܝ̇ ܕܐܲܡܝܼܢܘܼܬܼܵܐ ܒܒܼܵܥܘܼܬܼܵܐ ܕܲܒܼܪܸܥܝܵܢܵܐ ܦܵܐܹ̇ܫ : ܘܗܵܝܕܹܝܢ ܡܦܝܼܣ ܠܹܗ : ܕܲܒܼܗܵܕܹܐ ܕܦܲܓܼܪܵܐ ܘܲܕܼܙܲܒܼ̈ܢܹܐ ܝܑܼܕܼܝܼ̈ܥܹܐ ܕܢܵܡܘܿܤܵܐܝܼܬܼ ܢܸܒܼܤܸܐ . ܘܠܘܼܩܕܲܡ ܡܸܬܼܪܲܫܲܠ ܚܘܼܫܵܒܼܵܐ : ܕܡ̣ܢ ܩܕܼܵܡ ܥܸܕܵܢܵܐ ܢܸܫܬܿܪܸܐ ܒܲܙܥܘܿܪ̈ܝܵܬܼܵܐ ܘܲܒܼܫܝܼ̈ܛܵܬܼܸܵܐ ܘܲܒܼܡܸܕܸܡ ܙܥܘܿܪ . ܘܒܼܵܬܲܪ ܡܲܦܘܼܠܬܐ ܕܡ̣ܢ ܚܘܼܡܤܵܢܹܗ : ܡܸܫܬܿܪܲܥ ܒܗܵܝ̇ ܕܠܲܥܒܵܐܝܼܬܼ . ܘܠܘܼܩܕܲܡ ܡܸܙܕܟܸܐ : ܡܵܠܘܿܢ ܕܹܝܢ ܙܥܘܿܪܝܵܐ ܒܥܲܝܢܵܘ̈ܗܝ : ܕܢܸܬܼܒܲܩܸܐ ܒܦܲܓܼܪܹܗ ܥܲܪܛܸܠܵܐܝܼܬܼ : ܐܵܘ ܒܲܤܩܝܼܠܘܼܬܼܵܐ ܕܚܲܕܼ ܚܲܕܼ ܡ̣ܢ ܗܲܕܵܡܵܘ̈ܗܝ ܕܲܢܚܘܼܪ ܟܲܕܼ ܓܠܸܐ ܡ̣ܢ ܡܵܐܢܵܐ : ܐܵܘ ܟܹܝܬܼ ܒܲܤܝܵܐܝܼܬܼ ܢܲܪܦܸܐ ܪܸ̈ܓܼܫܵܘܗܝ : ܡܵܐ ܕܢܵܦܹ̇ܿܩ ܠܲܚܫܲܚܬܐ ܕܦܲܓܼܪܵܐ : ܐܵܘ ܕܢܲܥܸܠ ܬܟܼܝܼܠܵܐܝܼܬܼ ܘܲܒܼܦܵܪܹܗ̄ܤܝܼܵܐ ܐܝܼܕܹܗ ܠܓܼܵܘ ܡܵܐܢܵܘ̈ܗܝ ܘܲܢܡܘܼܫ ܒܓܼܘܼܫܡܹܗ : ܘܗܵܝܕܹܝܢ ܒܵܠ̈ܩܵܢ ܥܠܵܘܗܝ ܐ̄ܚܪ̈ܵܢܝܵܬܼܵܐ ܘܲܐ̄ܚܪ̈ܵܢܝܬܼܵܐ . ܡܵܐ ܕܠܘܼܩܕܲܡ ܙܗܝܼܪܘܼܬܼܵܐ ܕܪܸܥܝܵܢܵܐ ܢܸܫܪܸܐ : ܘܒܲܚܕܼܵܐ ܡ̣ܢ ܗܵܠܹܝܢ ܡܲܗܡܝܵܢܘܼܬܼܵܐ ܢܚܵܘܸܐ : ܘܗܵܝܕܹܝܢ ܡܸܬܼܦܬܲܚ ܥܠܵܘܗܝ ܬܲܪܥܵܐ ܠܪܵܘܪ̈ܒܼܵܬܼܵܐ . ܚܘܼ̈ܫܵܒܲܝܢ ܕܹܝܢ : ܐܲܝܟܼ ܡܲܝ̈ܵܐ ܐܝܼܬܲܝܗܘܿܢ : ܐܲܝܟܼ ܕܲܒܼܬܲܚܘܝܼܬܼܵܐ . ܘܲܟܼܡܵܐ ܕܲܚܒܼܝܼܫܝܼܢ ܡ̣ܢ ܟܠ ܓܲܒܿܗܘܿܢ : ܒܛܲܟܼܤܗܘܿܢ ܪܵܕܹܝܢ . ܐܸܢܕܹܝܢ ܟܠ ܟ̱ܠܹܗ ܐܸܫܟܲܚܘ ܡܲܦܩܵܢܵܐ ܙܥܘܿܪܵܐ : ܡ̣ܢ ܬܲܡܵܢ ܢܵܦ̇̄ܩܝܼܢ ܠܒܲܪ : ܟܲܕܼ ܥܵܒܼ̇ܕܝܼܢ ܬܘܼܪ̈ܥܵܬܼܵܐ ܘܚܘܼܪ̈ܒܹܐ ܤܲܓܝܼ̈ܐܹܐ . ܩܵܐܹ̇ܡ ܓܹܝܪ ܗ̤ܘ ܩܲܛܝܼܢܵܐ ܕܢܵܛܲܤ ܘܲܥܕܲܢ : ܘܲܡܤܲܟܸܐ ܟܲܕܼ ܝܲܬܿܝܼܒܼ ܠܹܠܲܝ ܐܝܼܡܵܡ ܩܕܼܵܡ ܢܚܝܼܪ̈ܲܝܢ ܘܚܵܐܲܪ pb. 289 ܒܲܢ : ܕܐܲܝܢܵܐ ܐܲܪܥܵܐ ܢܸܬܼܦܬܲܚ ܠܹܗ ܥܠܲܝܢ ܒܚܲܕܼ ܡ̣ܢ ܪܸ̈ܓܼܫܲܝܢ : ܐܵܘ ܒܒܲܤܝܘܼܬܼܵܐ ܕܚܲܕܼܵܐ ܡ̣ܢ ܗܵܠܹܝܢ ܕܤܸ̇ܕܼܪܹܬܼ : ܘܡܸܚܕܼܵܐ ܡܫܲܡܲܪ ܥܠܲܝܢ ܗܵܠܹܝܢ ܕܝܼܠܹܗ . ܒܲܙܒܲܢ : ܐܵܦ ܗ̤ܘ ܟܝܵܢܲܢ . ܕܐܵܦ ܗ̤ܘ : ܪܵܚܹ̇ܡ ܢܝܵܚܵܐ ܗ̄ܘ̣ : ܘܪܵܚܹ̇ܡ ܥܸܢܝܵܢܵܐ ܤܲܢܝܵܐ : ܘܪܵܚܹܡ ܨܲܕܘܵܐ : ܘܪܵܚܹ̇ܡ ܦܘܼܪܓܵܝܵܐ : ܘܪܵܚܹ̇ܡ ܪܲܦܝܘܼܬܼܵܐ . ܘܡܲܒܘܼܥܵܐ ܕܲܚܲܫܹ̈ܐ ܆ ܘܝܲܡܵܐ ܕܲܕܼܠܝܼܚܘܼܬܼܵܐ . ܒܲܙܒܲܢ ܕܹܝܢ : ܗ̤ܘ ܒܥܸܠܕܲܪܲܢ . ܢܚܲܠܸܦ ܡܵܕܹܝܢ ܠܥܲܡ̈ܠܹܐ ܪܵܘܪ̈ܒܹܐ ܘܥܸܠ̈ܠܵܬܐ ܕܩܹܘܲܢܕܹܝܢܘܿܣ ܕܲܫܚܵܩܵܐ : ܒܥܲܡ̈ܠܹܐ ܙܥܘܿܪܹ̈ܐ ܕܲܡܚܵܘܹܝܢܲܢ ܒܗܵܠܹܝܢ ܙܥܘܿܪ̈ܵܝܵܬܼܵܐ ܕܠܵܐ ܡܸܕܸܡ ܐܸܢܹܝܢ : ܕܡܲܨ̈ܝܵܢ ܡܵܘ̈ܠܕܼܵܢ ܐܸܢ ܡܸܬܼܒܲܤ̈ܝܵܢ ܐܵܓܼܘܿܢܹ̈ܐ ܪܵܘܪ̈ܒܹܐ : ܘܥܲܡ̈ܠܹܐ ܥܲܤ̈ܩܲܝ ܠܬܼܘܼܪܵܨܵܐ : ܘܲܩܪ̈ܵܒܹܐ ܡܥܲܪ̈ܩܠܹܐ ܘܫܘܼܚ̈ܢܹܐ ܪܵܘܪ̈ܒܹܐ . ܡܲܢ̣ܘܼ ܕܒܼܢܦܲܩܬܼܵܐ ܙܥܘܿܪܬܵܐ : ܠܵܐ ܢܸܕܼܡܲܟܼ ܫܸܢܬܐ ܢܝܼܚܬܵܐ ؟ ܐܘܿ ܚܸܟܼܡܬܐ ܟܡܵܐ ܬܗܝܼܪܲܝܬܿܝ ! ܘܲܟܼܡܵܐ ܩܵܕܼܡܵܐ ܚܵܙ̇ܝܵܐ ܐܲܢ̄ܬܿܝ ܟܠܡܸܕܸܡ ܡ̣ܢ ܪܘܼܚܩܵܐ ! ܛܘܼܒܼܵܘܗܝ ܠܟܼܸܠ ܕܐܸܫܟܿܚܹܟܼܣ : ܕܡ̣ܢ ܕܲܡܟܘܼܬܼܵܐ ܕܛܲܠܝܘܼܬܼܵܐ ܐܸܬܼܚܲܪܲܪ ܠܹܗ : ܗܵܝ̇ ܕܡܸܬܿܬܲܓܪܵܐ ܒܒܲܤܝܘܼܬܼܵܐ ܙܥܘܿܪܬܵܐ ܫܚܵܩܹ̈ܐ ܪܵܘܪ̈ܒܹܐ . ܘܫܲܦܝܼܪ ܐܸܡ݂ܲܪ ܚܲܟܿܝܼܡܵܐ ܚܲܕܼ : ܕܟܲܕܼ ܒܲܙܒܲܢ ܒܲܨܒܘܼܬܼܵܐ ܕܲܡܫܵܟܼܵܐ : ܕܡܸܢܫܹܠܝ ܐܸܬܿܬܿܙܝܼܥ ܘܲܬܼܪܲܨ . ܝܑܼܬܸܒܼ ܒܵܗ̇ ܒܫܵܥܬܼܵܐ : ܗܵܝ̇ ܕܠܵܐ ܫܵܘܝܵܐ ܗ̄ܘ̣ܵܬܼ ܗ̤ܝ ܨܒܼܘܼܬܼܵܐ ܠܕܸܚܠ̱ܬܐ . ܐ̄ܢܵܫ ܕܹܝܢ ܐܲܝܟܼ ܕܒܲܪܦܸܐ ܬܲܪܥܝܼܬܼܵܐ ܓܚܸܟܼ ܒܹܗ ܡܸܛܠܗܵܕܹܐ . ܦܲܢ̣ܝܼ ܠܹܗ ܦܸܬܼܓܼܵܡܵܐ : ܟܲܕܼ ܐܵܡܲ݁ܪ : ܠܵܘ ܡ̣ܢ ܗܵܝ̇ ܕܸܚ̇ܠܹܬܼ : ܡ̣ܢ ܢܸܤܝܵܢܵܐ ܗ̄ܘ̣ ܕܵܚܹ̇ܠܢܵܐ : ܕܲܟܼܡܵܐ ܙܲܒܼ̈ܢܝܼܢ ܒܲܤܝܘܼܬܼܵܐ ܕܒܲܙܥܘܿܪ̈ܝܵܬܼܵܐ : pb. 290 ܠܩܹܘܲܢܕܲܝܢܘܿܣ ܕܲܒܼܪܵܘܪ̈ܒܼܵܬܼܵܐ ܡܲܝܬܿܝܵܐ . ܡܸܛܠܗܵܕܹܐ : ܒܗܵܝ̇ ܓܹܝܪ ܕܐܸܬܿܬܿܙ̇ܝܼܥܹܬܼ ܘܠܝܼܓܼ ܠܝܼܓܼ ܬܸܪܨܹ̇ܬܼ ܝܸܬܼܒܹ̇ܬܼ : ܒܲܕܩܹ̇ܬܼ ܥܲܠ ܢܲܦܫܝܼ : ܕܥܝܼܪܵܐ ܐ̄ܢܵܐ ܗ̄ܘ̣ . ܕܐܵܦܠܵܐ ܬܘܼܒܼ : ܘܲܒܼܗܵܝ̇ ܕܠܵܐ ܫܵܘܝܵܐ ܠܕܼܚܠܬܼܵܐ ܒܵܤܹ̇ܐ ܐ̄ܢܵܐ . ܦܝܼܠܵܤܘܿܦܘܼܬܼܵܐ ܗ̣̄ܝ ܓܹܷܝܪ ܗܵܕܹܐ : ܕܐ̄ܢܵܫ ܒܲܙܥܘܿܪ̈ܝܵܬܼܵܐ ܕܡܸܬܼܚܵܘ̈ܝܵܢ ܡܸܢܹܗ ܥܝܼܪܵܐܝܼܬܼ : ܢܝܵܚܹ̈ܐ ܪܵܘܪ̈ܒܹܐ ܐܵܤܹ̇ܢ ܠܢܲܦܫܹܗ . ܘܲܕܼܠܵܐ ܢܸܕܼܡܲܟܼ ܥܲܕܼ ܢܹܐܬܸܐ ܘܢܸܡܛܹܝܘܗܝ ܗ̤ܘ ܓܸܕܼܫܵܐ : ܐܸܠܵܐ ܠܥܸܠ̈ܠܵܬܐ ܕܡ̣ܢ ܩܕܼܵܡ ܙܲܒܼܢܵܐ ܢܹܐܚܘܿܕܼ : ܘܒܲܨܒܼܘܼܬܼܵܐ ܕܫܵܘܝܵܐ ܠܲܫܚܵܩܵܐ ܩܲܠܝܼܠ ܢܸܩܕܘܿܡ ܢܸܙܒܸܢ ܗܵܝ̇ ܕܪܲܒܵܐ . ܤܲܟܼ̈ܠܹܐ ܓܹܝܪ : ܝܲܩܝܼܪ ܥܠܲܝܗܘܿܢ ܢܚܵܝܵܐ ܙܥܘܿܪܵܐ ܕܩܲܪܝܼܒܼ : ܡ̣ܢ ܡܲܠܟܿܘܼܬܼܵܐ ܕܪܲܚܝܼܩܵܐ . ܛܵܒܲܐ ܗ̣̄ܝ ܕܲܒܼܟܲܫܝܼܪܘܼܬܼܵܐ ܫܘܼܢܵܩܹ̈ܐ ܠܲܡܤܲܝܒܵܪܘܼ : ܡ̣ܢ ܕܢܸܬܼܪܲܦܸܐ ܥܲܠ ܥܲܪܤܵܐ ܕܲܢܚܵܝܹ̈ܐ ܒܡܲܠܟܿܘܼܬܼܵܐ : ܒܓܼܘܼܢܵܝܵܐ ܕܫܲܦܠܘܼܬܼܵܐ . ܚܲܟܿܝܼ̈ܡܹܐ ܓܹܝܪ : ܚܲܒܿܝܼܒܼ ܥܠܲܝܗܘܿܢ ܡܵܘܬܵܐ : ܘܠܵܐ ܠܡܸܬܼܚܲܤܵܕܼܘܼ ܒܠܵܐ ܥܝܼܪܘܼܬܼܵܐ ܕܥܲܠ ܨܸܒܼ̈ܘܵܬܼܗܘܿܢ . ܗ̤ܘܲܝܬܿ ܓܹܝܪ ܥܝܼܪ ܥܲܠ ܚܲܝ̈ܝ̈ܟ : ܐܵܡܲ݁ܪ ܦܝܼܠܵܤܘܿܦܵܐ . ܒܲܪܬܼ ܓܸܢܤܵܐ ܗ̣̄ܝ ܠܲܡ ܓܹܝܪ ܕܡܵܘܬܵܐ ܫܲܪܝܼܪܵܐ : ܕܲܡܟܘܼܬܹܗ ܕܪܸܥܝܵܢܵܐ ܀ ܦܝܼܠܵܤܘܿܦܵܐ ܕܒܹܝܬܼ ܐܲܠܵܗܵܐ ܒܵܤܝܼܠܸܣ ܐܵܡܲ݁ܪ : ܐܲܝܢܵܐ ܕܒܲܙܥܘܿܪ̈ܝܵܬܹܗ ܐܝܼܬܼܵܘܗܝ ܫܲܦܠܵܐ : ܕܢܸܬܼܟܲܫܲܪ ܒܪܵܘܪ̈ܒܼܵܬܹܗ : ܠܵܐ ܬܗܲܝܡܢܝܼܘܗܝ . ܐܲܝܠܹܝܢ ܕܡܸܛܠܵܬܼܗܹܝܢ ܨܵܒܹ̇ܐ ܐܲܢ̄ܬܿ ܕܬܸܚܸܐ : ܡܸܛܠܵܬܼܗܹܝܢ ܕܗܵܠܹܝܢ ܠܲܡܡܵܬܼ ܠܵܐ ܬܸܬܼܩܲܛܲܥ ܠܵܟܼ . ܟܲܕܼ ܓܹܝܪ ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܐܸܬܼܸܢܲܤ̇ܝܼܬܼ ܒܲܕܼܝܲܡܝܼܢܵܐ ܘܒܲܕܼܤܸܡܵܠܵܐ : ܘܲܒܼܩܹ̇ܝܬܼ ܢܲܦܫܝܼ ܒܲܬܼܪ̈ܲܝܗܘܿܢ ܫܘܼ̈ܚܠܵܦܹܐ ܙܲܒܼ̈ܢܝܼܢ ܤܲܓܝܼ̈ܐܵܢ : ܘܩܲܒܿܠܹ̇ܬܼ ܡܲܚ̈ܘܵܬܼܵܐ ܕܠܵܐ ܡܸܢܝܵܢ ܡ̣ܢ ܕܲܠܩܘܼܒܼܠܵܐ : ܘܐܸܫ̇ܬܿܘܝܼܬܼ ܠܥܘܼܕܼܪ̈ܵܢܹܐ ܪܵܘܪ̈ܒܹܐ ܒܟܸܤܝܵܐ : ܘܫܸܩ̇ܠܹܬܼ ܒܘܼܩܝܵܐ ܕܲܩܢܘܿܡܝ ܙܲܒܼܢܵܐ ܢܲܓܝܼܪܵܐ ܕܲܫܢܲܝ̈ܵܐ : ܒܢܸܤܝܵܢܵܐ ܗܵܕܹܐ ܝܼܠܦܹ̇ܬܼ . ܕܫܲܬܼܐܸܤܲܝ̈ ܟܠܗܹܝܢ ܛܵܒܼ̈ܬܼܵܐ : ܘܦܘܼܢܵܝܵܐ ܕܢܲܦܫܵܐ ܡ̣ܢ ܫܒܼܝܼܬܼܵܐ ܕܲܒܼܥܸܠܕܒܼܵܒܹ̈ܐ : ܘܐܘܼܪܚܵܐ ܕܲܠܘܵܬܼ ܚܲܝܹ̈ܐ ܘܢܘܼܗܪܵܐ : ܗܵܠܹܝܢ ܬܲܪܬܹܝܢ ܐܝܼܬܲܝܗܹܝܢ : ܟܵܘܫܵܐ ܕܒܲܚܕܼܵܐ ܕܘܼܟܵܐ : ܘܨܵܘܡܵܐ ܐܲܡܝܼܢܵܐ . ܗܵܢܵܘ ܕܹܝܢ : ܕܲܢܤܝܼܡ ܐ̄ܢܵܫ ܢܵܡܘܿܤܵܐ ܦܲܐܝܵܐ ܠܟܲܪܤܹܗ ܐܲܝܟܼ ܚܲܟܿܝܼܡܵܐ : ܒܝܲܕܼ ܡܵܘܬܿܒܼܵܐ ܠܵܐ ܡܸܙܕܲܥܙܲܥܢܵܐ ܕܐܲܡܝܼܢܘܼܬܼܵܐ . ܡ̣ܢ ܗܵܪܟܵܐ : ܟܘܼܒܵܫܵܐ ܕܪܸ̈ܓܼܫܹܐ . ܡ̣ܢ ܗܵܪܟܵܐ : ܥܝܼܪܘܼܬܼܵܐ ܕܗܵܘܢܵܐ . ܡ̣ܢ ܗܪܟܵܐ : ܡܫܲܝܢܘܼܬܼܵܐ ܕܚܲܫܹ̈ܐ ܒܲܥܪܝܼܪܵܐܝܹܐ : ܕܲܒܼܦܲܓܼܪܵܐ ܢܵܒܼ̇ܗܝܼܢ . ܡ̣ܢ ܗܵܪܟܵܐ : ܒܗܝܼܠܘܼܬܼܵܐ ܕܡܲܚܫ̈ܒܼܵܬܐ . ܡ̣ܢ ܗܵܪܟܵܐ : ܙܵܘ̈ܥܹܐ ܢܲܗܝܼܪܹ̈ܐ ܕܪܸܥܝܵܢܵܐ . ܡ̣ܢ ܗܵܪܟܵܐ : ܚܦܝܼܛܘܼܬܼܵܐ ܕܲܠܘܵܬܼ ܥ̇ܒܼܵܕܹ̈ܐ ܕܲܡܝܲܬܿܪܘܼܬܼܵܐ . ܡ̣ܢ ܗܵܪܟܵܐ : ܤܘܼ̈ܟܵܠܹܐ ܪ̈ܵܡܹܐ ܘܩܲܛܝ̈ܢܹܐ . ܡ̣ܢ ܗܵܪܟܵܐ : ܕܸܡ̈ܥܹܐ ܕܠܵܐ ܟܲܝܠܵܐ ܕܟܼܠܥܸܕܵܢ . ܡ̣ܢ ܗܵܪܟܵܐ : ܢܲܟܼܦܘܼܬܼܵܐ ܙܗܝܼܬܼܵܐ : ܕܪܲܚܝܼܩܵܐ ܠܲܓܼܡܵܪ ܡ̣ܢ ܢܸܤ̈ܝܵܢܹܐ ܕܕܸܡ̈ܘܵܬܼܵܐ ܕܲܒܼܪܸܥܝܵܢܵܐ . ܡ̣ܢ ܗܵܪܟܵܐ : ܕܵܘܩܵܐ ܩܲܠܝܼܠܵܐ ܘܚܲܪܝܼܦܵܐ ܕܲܠܪܘܼܚܩܵܐ . ܡ̣ܢ ܗܵܪܟܵܐ :  pb. 282  ܒܘܼܝܵܢܵܐ ܥܲܡܝܼܩܵܐ ܕܥܵܡܹ̇ܕܼ ܘܡܲܕܼܪܸܟܼ ܤܬܼܝܼܪ̈ܵܬܼܵܐ ܕܟܼܠ ܥܘܼܡ̈ܩܝܼܢ . ܚܲܝܠܵܐ ܕܦܸܓܼܵܡܹ̈ܐ : ܘܙܵܘ̈ܥܹܐ ܤܬܝܼܪܹ̈ܐ ܕܲܒܼܢܲܦܫܵܐ . ܘܦܘܼܪ̈ܫܵܢܹܐ ܕܪ̈ܘܼܚܹܐ : ܘܲܕܼܚܲܝ̈ܠܹܐ ܩܲܕܝܼ̈ܫܹܐ . ܘܚܸܙ̈ܘܹܐ ܫܲܪܝܼܪܹ̈ܐ : ܘܕܸܡ̈ܘܵܬܼܵܐ ܕܫܘܼܩܪܵܐ .¬¬ ܡ̣ܢ ܗܵܪܟܵܐ : ܕܸܚܠܬܼܵܐ ܕܐܘܼܪ̈ܚܵܬܼܵܐ ܘܲܫܒܼܝܼ̈ܠܹܐ ܒܝܲܡܵܐ ܕܪܸܥܝܵܢܵܐ : ܕܦܵܤ̇ܩܵܐ ܠܡܲܗܡܝܵܢܘܼܬܼܵܐ . ܘܫܘܼܠܗܵܒܼܵܐ ܕܲܛܢܵܢܵܐ ܕܕܼܵܐܹ̇ܫ ܟܠ ܩܹܘܲܢܕܝܢܘܿܣ : ܘܦܵܤܲܥ̇ ܥܲܠ ܟܠ ܕܸܚ̈ܠܵܢ : ܘܪܸܬܼܚܵܐ ܕܒܼܵܤܲܪ ܟܠ ܪ̈ܓܼܝܼܓܼܵܢ : ܘܕܼܵܚܹ̇ܐ ܡ̣ܢ ܬܲܪܥܝܼܬܼܵܐ ܘܡܲܢܫܸܐ ܥܘܼܗܕܵܢܵܐ ܕܟܼܠܗܹܝܢ ܥܵܒܼܘܿܪ̈ܝܵܬܼܵܐ . ܥܲܡ ܐ̄ܚܪ̈ܢܝܵܬܼܵܐ ܘܲܐ̄ܚܪ̈ܵܢܝܵܬܐ . ܘܲܒܼܦܵܤܝܼ̈ܩܵܬܐ : ܚܘܼܪܵܪܵܐ ܕܒܲܪܢܵܫܵܐ ܕܲܫܪܵܪܵܐ : ܘܚܘܼܕܵܬܼܵܐ ܕܢܲܦܫܵܐ : ܘܲܩܝܵܡܬܵܐ ܕܥܲܡ ܡܫܝܼܚܵܐ ܒܡܲܠܟܿܘܼܬܼܵܐ : ܡ̣ܢ ܗܵܪܟܵܐ . ܐܲܝܢܵܐ ܕܲܒܼܗܵܠܹܝܢ ܬܲܪܬܹܝܢ ܡܲܗܡܸܐ : ܢܸܗܘܸܐ ܝܵܕܲܥ : ܕܠܵܘ ܡ̣ܢ ܗܵܠܹܝܢ ܗ̄ܘ̣ ܒܲܠܚܘܿܕܼ ܡܲܚܤܲܪ ܢܲܦܫܹܗ : ܐܸܠܵܐ ܠܫܲܬܼܐܸܤܬܐ ܗ̄ܘ̣ ܕܟܼܠܗܹܝܢ ܡܝܲܬܿܪ̈ܵܬܼܵܐ ܡܙܲܥܙܲܥ : ܒܒܲܤܝܘܼܬܼܵܐ ܕܗܵܠܹܝܢ ܬܲܪܬܹܝܢ ܡܝܲܬܿܪ̈ܵܢ . ܘܐܲܝܟܲܢܵܐ ܕܲܠܗܵܠܹܝܢ ܟܠܗܹܝܢ ܐܝܼܬܲܝܗܹܝܢ ܫܘܼܪܵܝܵܐ ܒܢܲܦܫܵܐ : ܗܵܠܹܝܢ ܪܹ̈ܫܲܝ ܦܘܼܠܚܵܢܵܐ ܕܟܼܠܗܹܝܢ ܐܲܠܵܗܵܝ̈ܬܐ : ܘܬܲܪܥܵܐ ܘܲܫܒܼܝܼܠܵܐ ܕܲܠܘܵܬܼ ܡܫܝܼܚܵܐ : ܠܐܲܝܢܵܐ ܕܐܵܚܹ̇ܕܼ ܘܲܒܼܗܹܝܢ ܡܚܲܡܤܸܢ : ܗܵܟܲܢܵܐ ܘܫܘܼܢܵܝܵܐ ܘܲܫܘܵܪܬܵܐ ܕܡܸܢܗܹܝܢ : ܠܘܵܬܼ ܗܵܢܹܝܢ ܬܲܪܬܹܝܢ ܕܲܠܩܘܼܒܼܠܵܐ ܕܗܵܠܹܝܢ : ܐܵܡܲ݁ܪܢܵܐ ܦܸܗܝܵܐ ܕܦܲܓܼܪܵܐ ܘܟܲܪܤܵܐ ܕܠܵܐ ܢܵܡܘܿܣ : ܠܫܘܼܪܵܝܵܐ ܕܟܼܠܗܹܝܢ ܕܤܲܩܘܼܒܼܠܵܐ ܠܐܲܝܠܹܝܢ ܕܐܸܬܼܐܡܲܪ ܐܲܬܼܪܵܐ ܥܵܒܹ̇ܕܼ ܒܢܲܦܫܹܗ . ܪܹܫܝܼܬܼܵܐ ܐܝܼܬܹܝܗ̇ ܘܲܠܗܵܝ̇ ܡ̇ܢ ܚܕܼܵܐ : ܕܠܘܼܩܕܼܵܡ ܠܪܸ̈ܓܼܫܵܘܗܝ ܟܒܼܝܼ̈ܫܹܐ ܢܸܫܪܸܐ ܡ̣ܢ ܐܲܤܘܼܪܹ̈ܐ ܕܟܼܵܘܫܵܐ . ܘܡܵܢܵܐ ܡܸܟܹܝܠ ܡ̣ܢ ܗܵܠܹܝܢ ؟ ܡ̣ܢ ܗܵܪܟܵܐ : ܦܸܓܼܥܹ̈ܐ ܫܟܼܝܼܪܹ̈ܐ ܕܠܵܐ ܤܘܼܟܵܝ : ܩܸܢܛܵܐ ܩܲܪܝܼܒܼܵܐ ܕܡ̣ܢ  pb. 283  ܡܲܦ̈ܠܵܬܼܵܐ . ܕܠܘܼܚܝܵܐ : ܘܓܲܠ̈ܠܹܐ ܥܲܫܝ̈ܢܹܐ ܕܡ̣ܢ ܚܵܘܪܵܐ ܕܥܲܝ̈ܢܹܐ ܡܸܬܿܬܿܥܝܼܪ . ܫܲܠܗܹܒܼ̈ܝܵܬܼܵܐ ܥܲܙܝܼ̈ܙܵܬܼܵܐ ܕܲܒܼܓܼܘܼܫܡܵܐ ܤܵܒܼ̈ܟܟܵܢ : ܫܲܪ̈ܥܵܬܼܵܐ ܩܲܠܝܼ̈ܠܵܬܼܵܐ ܕܲܒܼܬܲܪܥܝܼܬܼܵܐ . ܚܘܼ̈ܫܒܹܐ ܠܵܐ ܡܸܬܼܠܲܒܼ̈ܟܵܢܹܐ : ܕܲܠܘܵܬܼ ܡܲܦܘܼܠܬܼܵܐ ܡܸܤܬܲܪܗܒܼܝܼܢ . ܫܘܼܗܵܝܵܐ ܕܡ̣ܢ ܪܸܚܡ̱ܬܐ ܕܦܘܼܠܚܵܢܹܗ . ܥܛܵܝܵܐ ܕܲܒܼܩܲܠܝܼܠ ܩܲܠܝܼܠ ܕܦܘܼܪ̈ܫܵܢܹܐ ܕܫܸܠܝܵܐ . ܫܒܼܝܼܩܘܼܬܼܵܐ ܓܡܝܼܪܬܵܐ ܕܩܵܢܘܿܢܲܝ̈ ܕܘܼܒܵܪܹܗ . ܚܘܼܕܵܬܼܵܐ ܕܩܲܕܼ̈ܡܵܝܬܼܵܐ ܕܐܸܬܼܥܛܝܼ ܗ̄ܘܲܝ̈ : ܘܝܘܼܠܦܵܢܵܐ ܕܥܲܠ ܐ̄ܚܪ̈ܵܢܝܬܼܵܐ ܚܲܕܼ̈ܬܼܵܬܼܵܐ ܕܠܵܐ ܝܵܕܲܥ̇ ܗ̄ܘ̣ܵܐ . ܗܵܠܹܝܢ ܕܡ̣ܢ ܫܡ̈ܘܼܥܵܬܼܵܐ ܡܫܲܚ̈ܠܦܵܬܼܵܐ ܘܐܲܡܝܼ̈ܢܵܬܼܵܐ : ܘܚܸܙܘܹ̈ܐ ܤܲܓܝܼܐܲܝ̈ ܙܢܲܝ̈ܵܐ ܕܲܕܼܠܵܐ ܒܨܸܒܼܝܵܢܵܐ : ܕܲܒܼܝܲܕܼ ܚܙܘܼܩܝܵܐ ܐܲܡܝܼܢܵܐ ܕܡ̣ܢ ܐܲܬܲܪ ܠܐܲܬܲܪ ܘܕܼܘܼܟܵܐ ܠܕܼܘܼܟܵܐ ܠܹܗ ܡܸܤܬܲܩ̈ܒܿܠܵܢ . ܐܲܝܟܲܢܵܐ ܕܚܲܫܹ̈ܐ ܗܵܢܘܿܢ ܕܲܒܼܛܲܝܒܿܘܼܬܹܗ ܕܐܲܠܵܗܵܐ ܡ̣ܢ ܟܲܕܼܘܼ ܕܡܸܟܼܘ ܒܢܲܦܫܵܐ : ܒܝܲܕܼ ܡܸܬܼܢܲܫܝܵܢܘܼܬܼܵܐ ܕܥܘܼܗ̈ܕܵܢܹܐ ܕܐܸܒܲܕܼܘ ܗ̄ܘ̣ܵܘ ܡ̣ܢ ܪܸܥܝܵܢܵܐ : ܬܘܼܒܼ ܠܘܵܬܼ ܙܵܘܥܵܐ ܡܫܲܪܹܝܢ ܠܡܸܬܼܢܲܚܵܡܘܼ . ܘܲܠܢܲܦܫܵܐ : ܠܘܵܬܼ ܥܒܼܵܕܹܵܐ ܡܫܲܪܹܝܢ ܠܡܸܥܨܵܐ . ܥܲܡ ܐ̄ܚܪ̈ܵܢܝܵܬܼܵܐ : ܕܠܵܐ ܟܠܗܹܝܢ ܐܸܬܼܢܸܐ ܠܝܼ . ܗܵܠܹܝܢ ܡܲܢ : ܡ̣ܢ ܗܵܝ̇ ܩܲܕܼܡܵܝܬܼܵܐ : ܡܸܬܼܦܲܬ̈ܚܵܢ ܥܠܵܘܗܝ ܠܲܡܤܲܝܒܵܪܘܼ ܕܵܘܝܵܐܝܼܬܼ ܀ ܘܡܵܢܵܐ ܘܲܒܼܗܵܝ̇ ܐ̄ܚܪܹܬܼܵܐ ؟ ܗܵܢܵܘ ܕܹܝܢ : ܕܲܢܫܲܪܸܐ ܒܲܥ̇ܒܼܵܕܼܵܐ ܕܲܚܙܝܼܪܹ̈ܐ . ܘܡܵܢܵܐ ܐܝܼܬܼܵܘܗܝ ܥ̇ܒܼܵܕܼܗܘܿܢ ܕܲܚܙܝܼܪܹ̈ܐ ؟ ܕܲܕܼܠܵܐ ܬܚܘܼܡܵܐ ܢܤܝܼܡܝܼܗ̇ ܠܟܲܪܤܵܐ : ܘܲܒܼܟܼܠܙܒܲܢ ܠܡܸܡܠܝܵܗ̇ : ܘܲܕܼܠܵܐ ܢܸܗܘܸܐ ܥܸܕܵܢܵܐ ܠܲܛܥܘܼܡܵܐ ܐܲܝܟܼ ܡܠܝܼ̈ܠܹܐ . ܘܡܵܢܵܐ ܡܸܟܹܝܠ ؟ ܡ̣ܢ ܗܵܪܟܵܐ ܫܸܢܬܐ ܛܲܒܿܝܼܥܬܼܵܐ ܘܝܲܩܝܼܪܬܵܐ : ܝܘܼܩܪܵܐ ܤܲܓܝܼܐܵܐ ܕܦܲܓܼܪܵܐ : ܥܲܡ ܦܘܼܪܵܩܵܐ  pb. 284  ܕܟܲܬܼ̈ܦܵܬܼܵܐ . ܥܸܨܝܵܢܵܐ ܕܦܵܘܫܵܐ ܕܡ̣ܢ ܬܸܫܡ̈ܫܵܬܼܵܐ : ܡܲܐܝܼܢܘܼܬܼܵܐ ܕܡ̣ܢ ܟܦܵܦܹ̈ܐ ܕܲܒܼܗܹܝܢ . ܒܲܤܝܘܼܬܼܵܐ ܕܡ̣ܢ ܤܸܓܼ̈ܕܵܬܼܵܐ ܕܲܥܝܵܕܼܵܐ : ܥܲܡܘܼܛܘܼܬܼܵܐ ܘܩܲܪܝܼܪܘܼܬܼܵܐ ܕܬܲܪܥܝܼܬܼܵܐ . ܗܵܘܢܵܐ ܐܲܛܝܼܡܵܐ ܕܠܵܐ ܦܵܪܹܫ : ܕܠܘܼܚܝܵܐ ܘܥܲܡܛܵܢܵܐ ܤܲܓܝܼܐܵܐ ܕܡܲܚܫ̈ܒܼܵܬܐ . ܥܲܪܦܸܠܵܐ ܥܒܼܝܼܬܵܐ ܘܚܸܫܘܿܟܼܬܵܐ ܕܲܦܪܝܼܤܵܐ : ܥܲܠ ܟ̱ܠܵܗ̇ ܢܲܦܫܵܐ . ܩܘܼܛܵܥܵܐ ܤܲܓܝܼܐܵܐ ܕܲܒܼܟܼܠ ܥ̇ܒܼܵܕܼ ܕܐܲܠܵܗܵܐ : ܐܲܟܲܚ̄ܕܼ ܘܲܒܼܩܸܪܝܵܢܵܐ . ܡ̣ܢ ܗܵܝ̇ ܕܠܵܐ ܛܵܥܹ̇ܡ ܒܲܤܝܼܡܘܼܬܼܵܐ ܕܤܘܼܟܵܠܗܹܝܢ ܕܡܸ̈ܠܹܐ . ܒܸܛܠܵܢܹ̈ܐ ܤܲܓܿܝܼ̈ܐܹܐ ܕܡ̣ܢ ܐܵܠ̈ܨܵܬܼܵܐ . ܗܵܘܢܵܐ ܠܵܐ ܡܸܬܼܠܲܒܼܟܵܢܵܐ : ܕܲܡܕܲܥܲܪ ܒܦܸܗܝܵܐ ܕܲܒܼܟܼܠܵܗ̇ ܬܹܒܹܝܠ : ܟܘܼܡܘܿ ܤܲܓܝܼܐܬܼܵܐ ܕܲܡܟܲܢܫܵܐ ܒܗܲܕܵܡܹ̈ܐ . ܦܲܢܛܵܤ̈ܝܼܷܵܣ ܢܕܼܝܼ̈ܕܵܬܼܵܐ ܕܟܼܠܹܗ ܠܸܠܝܵܐ : ܒܝܲܕܼ ܕܸܡ̈ܘܵܬܼܵܐ ܛܲܢ̈ܦܵܬܼܵܐ ܘܨܲܠܡܹ̈ܐ ܡܫܲܟܿܪܹ̈ܐ ܡܲܠܚܲܝ̈ ܪܸܓܿܬܼܵܐ : ܕܲܠܢܲܦܫܵܐ ܕܲܒܿܝܼܩܝܼܢ : ܘܲܡܫܲܡܠܹܝܢ ܒܵܗ̇ ܨܸܒܼܝܵܢܗܘܿܢ ܨܲܚܢܵܐܝܼܬܼ . ܘܬܸܫܘܝܼܬܹܗ ܘܦܲܓܼܪܹܗ ܟ̱ܠܹܗ ܕܲܡܛܲܢܲܦ ܒܝܲܕܼ ܤܲܓܝܼܐܘܼܬܼ ܫܸܚܠܵܐ ܕܒܸܗܬܿܬܼܵܐ : ܕܪܵܘܕܹܐ ܡܸܢܹܗ ܐܲܝܟܼ ܕܡ̣ܢ ܡܲܒܿܘܼܥܵܐ . ܘܗܵܠܹܝܢ ܠܵܘ ܒܠܲܝ̈ܠܵܘܵܬܼܵܐ ܒܲܠܚܘܿܕܼ : ܐܸܠܵܐ ܘܒܼܐܝܼܡܵܡܵܐ : ܦܲܓܼܪܵܐ ܕܫܵܚܹ̇ܠ ܒܟܼܠܥܸܕܵܢ : ܘܲܡܛܲܢܸܦ ܠܪܸܥܝܵܢܵܐ . ܘܐܲܝܟܼ ܕܡܸܢܗܘܿܢ ܕܤܘܼܥܪ̈ܵܢܹܐ : ܡ̣ܢ ܟܲܕܼܘܼ ܟܦܲܪ ܠܹܗ ܒܢܲܟܼܦܘܼܬܼܵܐ . ܘܚܲܠܝܘܼܬܼ ܚܘܼ̈ܬܼܚܵܬܹܐ ܕܡܲܥܒܿܕܼܝܼܢ ܒܓܼܘܼܫܡܹܗ ܟ̱ܠܹܗ : ܒܚܲܡܝܼܡܘܼܬܼܵܐ ܠܵܐ ܡܸܤܬܲܝܒܿܪܵܢܝܼܬܼܵܐ ܕܲܕܼܠܵܐ ܫܲܠܘܵܐ . ܚܘܼ̈ܫܵܒܹܐ ܡܓܲܪ̈ܓܼܵܢܹܐ ܕܲܛܥܝܼܢܝܼܢ ܫܘܼܦܪܹ̈ܐ ܕܦܲܪ̈ܨܘܿܦܹܐ ܕܡܸܬܿܬܿܨܝܼܪܝܼܢ ܩܕܼܵܡܵܘܗܝ ܙܲܠܝܼܠܵܐܝܼܬܼ ܒܟܼܠܗܘܿܢ ܥܸܕܵܢܵܘ̈ܗܝ ܘܲܡܚܲܬܼܚܬܼܝܼܢ : ܘܗܵܘܢܵܐ ܕܲܥܦܸܐ ܒܥܸܢܝܵܢܗܘܿܢ ܕܠܵܐ ܦܘܼܫܵܟܼ : ܘܫܵܠܹ̇ܡ ܠܗܘܿܢ ܒܝܲܐܝܼܒܼܘܼܬܼܵܐ ܘܗܸܪܓܵܐ : ܡܸܛܠ ܦܵܪܘܿܫܘܼܬܼܵܐ ܕܐܸܤܬܲܡܝܲܬ̤ .  pb. 285  ܘܗܵܕܹܐ ܗ̣̄ܝ ܕܐܲܡܝܼܪܵܐ ܠܚܲܕܼ ܪ̈ܲܒܵܢܹܐ ܕܦܝܼܠܵܤ̈ܘܿܦܹܐ : ܕܐܲܝܢܵܐ ܕܲܠܦܲܓܼܪܹܗ ܒܪܵܘܪ̈ܒܼܵܬܼܵܐ ܡܬܲܪܤܸܐ : ܬܚܹܝܬܼ ܩܹܐܪܤܵܐ ܤܵܐܹ̇ܡ ܢܲܦܫܹܗ . ܘܐܵܦܸܢ ܐܝܼܬܼ ܐܸܡܲܬܼܝ ܕܥܵܗܹ̇ܕܼ ܢܲܦܫܹܗ : ܘܒܼܵܥܹ̇ܐ ܕܢܸܥܨܸܐ ܗ̤ܘ ܠܹܗ : ܕܢܸܠܒܿܘܿܟܼ ܢܲܦܫܹܗ ܠܵܐ ܡܸܫܟܲܚ : ܡܸܛܠ ܡܸܬܿܬܿܙܝܼ̈ܥܵܢܘܵܬܼܵܐ ܚܲܡܝܼ̈ܡܵܬܼܵܐ ܕܲܒܼܦܲܓܼܪܵܐ : ܕܲܒܼܝܲܕܼ ܩܛܝܼܪܵܐ ܕܚܘܼܬܼܚܵܬܼܗܹܝܢ : ܚܲܝܠܬܼܵܢܵܐܝܼܬܼ ܫܸܒܼ̈ܝܵܢ ܠܵܗ̇ ܠܢܲܦܫܵܐ ܠܨܸܒܼܝܵܢܗܹܝܢ . ܐܲܝܟܼ ܕܐܸܡ݂ܲܪ ܡܠܝܼܛ ܒܲܡܠܝܼܠܘܼܬܼܵܐ ܘܪܵܡ ܒܘܼܝܵܢܵܐ ܡܵܪܝ ܕܝܼܵܕܘܿܪܘܿܣ ܕܛܲܪܤܘܿܣ : ܬܘܼܪܤܵܝܵܐ ܠܲܡ ܕܦܲܓܼܪܵܐ ܒܪܲܓܼܝܼܘܼܬܹܗ ܘܲܒܼܪܲܟܿܝܼܟܼܘܼܬܹܗ : ܪܓܸܫܬܼܵܐ ܕܚܲܫܵܐ ܚܲܪܝܼܦܵܐܝܼܬܼ ܡܲܩܢܸܐ ܠܵܗ̇ ܠܢܲܦܫܵܐ : ܘܲܚܢܝܼܓܼ ܥܠܹܝܗ̇ ܡܵܘܬܵܐ : ܘܲܠܕܼܝܼܢܹܗ ܕܐܲܠܵܗܵܐ ܕܚܝܼܠܵܐܝܼܬܼ ܩܵܢ̇ܝܵܐ . ܢܲܦܫܵܐ ܕܹܝܢ ܗܵܝ̇ ܕܐܲܡܝܼܢܵܐܝܼܬܼ ܪܵܢܝܵܐ ܒܨܸܦܬܼܵܐ ܕܐܲܝܠܹܝܢ ܕܘܵܠ̈ܝܵܢ : ܢܝܼܚܵܐ ܒܝܵܬܼܵܗ̇ : ܘܲܒܼܝܼܪ̈ܵܢ ܡܲܪ̈ܢܝܵܬܼܵܗ̇ : ܟܲܕܼ ܠܵܐ ܡܸܬܿܬܵܘܝܵܢܘܼܬܼܵܐ ܩܵܢ̇ܝܵܐ . ܒܛܝܼܠܘܼܬܼܵܐ ܕܥܲܠ ܡܝܲܬܿܪܘܼܬܼܵܐ : ܗܸܢܝܘܿܟܼܵܐ ܐܝܼܬܹܝܗ̇ ܕܚܲܫܹ̈ܐ . ܡܢܲܛܪܵܢܝܼܬܼܵܐ ܕܲܡܝܲܬܿܪܘܼܬܼܵܐ : ܘܬܲܪܒܿܝܼܬܼܵܐ ܕܠܵܐ ܦܘܼܠܵܓܼܵܐ . ܘܚܲܕܼܘܼܬܼܵܐ ܕܠܵܐ ܨܸܦܬܼܵܐ : ܚܲܝܹ̈ܐ ܛܵܒܹ̈ܐ : ܘܲܠܡܹܐܢܵܐ ܕܠܵܐ ܩܹܘܲܢܕܹܝܢܘܿܣ . ܦܘܼܪ̈ܦܵܥܹܐ ܓܹܝܪ ܦܲܓܼܪ̈ܵܢܵܝܹܐ : ܡܚܲܝܠܝܼܢ ܠܚܲܫܹ̈ܐ : ܘܡܲܥܫܢܝܼܢ ܠܗܘܿܢ ܥܲܠ ܢܲܦܫܵܐ . ܟܹܐܡܲܪ ܕܹܝܢ : ܘܐܲܝܟܼ ܕܡ̣ܢ ܫܸܪ̈ܫܹܝܗ̇ ܥܵܩ̇ܪܝܼܢ ܠܵܗ̇ . ܘܥܲܡ ܗܵܠܹܝܢ ܟܠܗܹܝܢ : ܥܕܲܟܹܝܠ ܫܵܓܲܪ ܠܵܗ̇ ܠܟܲܪܤܵܐ ܒܝܲܕܼ ܠܲܥܒܿܘܼܬܼܵܐ : ܘܲܒܼܠܵܐ ܡܛܲܟܿܤܘܼܬܼܵܐ ܕܥܸܕܼܵܢܹ̈ܐ . ܘܠܵܐ ܨܵܒܹ̇ܐ ܕܲܒܼܝܲܕܼ ܩܲܠܝܼܠ ܚܲܫܹ̈ܐ ܕܟܲܦܢܵܐ ܢܸܫܬܲܠܲܛ ܥܲܠ ܢܲܦܫܹܗ : ܕܲܕܼܒܼܝܼܪܵܐ ܡܸܢܹܗ ܒܲܩܛܝܼܪܵܐ ܠܚܹܐܦܵܐ ܕܚܲܫܹ̈ܐ . ܗܵܠܹܝܢ ܐܸܢܘܿܢ ܦܹܐܪܹ̈ܐ ܕܒܸܗܬܿܬܼܵܐ ܕܡ̣ܢ ܟܲܪܤܵܐ : ܘܗܵܠܹܝܢ ܐܸܢܘܿܢ ܦܹܐܪܹ̈ܐ ܕܡ̣ܢ ܠܵܐ  pb. 286  ܚܘܼܡܤܵܢܵܐ ܕܒܲܚܕܼܵܐ ܕܘܼܟܵܐ ܒܫܲܠܝܘܼܬܼܵܐ . ܕܒܲܕܼܓܼܘܿܢ ܐܲܝܟܼ ܡ̇ܢ ܕܲܠܗܘܿܢ ܠܗܵܠܹܝܢ ܙܲܒܼ̈ܢܹܐ ܝܵܕܲܥ̇ ܘܲܒܼܥܸܠܕܲܪܲܢ ܗܵܘ̇ ܕܢܲܩܝܼܦ ܠܲܢ ܒܟܼܠܥܸܕܵܢ : ܕܲܒܼܗܵܠܹܝܢ ܬܪܹܝܢ ܥܸܕܵܢܹ̈ܐ ܝܲܬܿܝܼܪ ܡܥܵܕܼ ܡܸܬܿܕܲܠܲܚ ܟܝܵܢܵܐ ܘܙܵܩܹ̇ܬܼ ܠܹܗ ܚܲܫܹ̈ܐ . ܘܗܵܘܢܵܐ ܡܸܬܿܕܵܘܲܕܼ ܝܲܬܝܼܪܵܐܝܼܬܼ : ܗܵܢܵܘ ܕܹܝܢ ܡ̣ܢ ܚܵܘܪܵܐ ܕܥܲܝ̈ܢܹܐ ܘܡ̣ܢ ܢܝܵܚܵܐ ܕܟܲܪܤܵܐ : ܐܵܦ ܗ̤ܘ ܡܸܬܼܚܲܦܲܛ : ܕܬܼܵܘܤܲܦܬܼܵܐ ܢܸܥܒܸܿܕܼ ܥܲܠ ܗܵܝ̇ ܕܲܟܼܝܵܢܵܐ . ܘܲܒܼܗܵܠܹܝܢ ܥܸܕܵܢܹ̈ܐ ܪܵܡܹ̇ܐ ܒܹܗ ܚܘܼ̈ܫܵܒܹܐ ܕܲܙܢ̈ܝܼܢ ܙܢ̈ܝܼܢ : ܐܲܝܟܼ ܕܐܸܢ ܡܸܫܟܿܚܵܐ ܢܸܬܼܥܲܫܲܢ ܚܲܫܵܐ ܥܲܠ ܟܝܵܢܵܐ : ܒܝܲܕܼ ܓܵܘܙܵܠܵܐ ܝܲܬܿܝܼܪܵܐ : ܘܲܢܛܲܒܲܥ ܠܐ̄ܢܵܫ ܒܡܲܦܘܼܠܬܼܵܐ . ܡܸܛܠܗܵܢܵܐ . ܙܵܕܹܩ ܘܐܵܦ ܠܲܢ : ܕܐܲܟܼܙܢܵܐ ܕܲܒܼܥܸܠܕܲܪܲܢ ܝܵܕܲܥ ܠܗܘܿܢ ܠܗܵܠܹܝܢ ܙܲܒܼ̈ܢܹܐ : ܘܐܵܦ ܚܢܲܢ ܢܸܫܬܵܘܕܲܥ ܐܸܢܘܿܢ : ܘܠܲܡܚܝܼܠܘܼܬܲܢ . ܘܲܠܚܲܝܠܹܗ ܕܲܟܼܝܵܢܲܢ ܕܠܵܐ ܤܵܦܹ̇ܩ ܠܘܼܩܒܲܠ ܚܹܐܦܹ̈ܐ ܕܡܸܬܿܬܿܙܝܼ̈ܥܵܢܘܵܬܼܵܐ ܕܡ̣ܢ ܗܵܠܹܝܢ ܙܲܒܼ̈ܢܹܐ : ܘܲܠܚܘܼ̈ܫܵܒܹܐ ܕܲܩܝܼ̈ܩܹܐ ܕܡܘܼܬܼ ܥܲܦܪܵܐ ܕܡܲܕܼܪܸܐ ܩܕܼܵܡ ܥܲܝ̈ܢܲܝܢ : ܕܠܵܐ ܢܸܫܟܲܚ ܠܡܸܚܙܵܐ ܩܢܘܿܡܲܢ : ܘܲܠܡܸܤܡܲܟܼ ܩܕܼܵܡ ܓܸܕܼܫܹ̈ܐ . ܘܲܒܼܝܲܕܼ ܢܸܤ̈ܝܵܢܹܐ ܕܐܲܝܠܹܝܢ ܕܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ : ܕܵܘܝܵܐܝܼܬܼ ܡܸܢܹܗ ܤܒܲܠܢܲܢ : ܕܢܸܬܼܚܲܟܲܡ ܡܸܟܹܝܠ . ܘܠܵܐ ܢܲܪܦܸܐ ܚܢܲܢ ܠܲܢ ܕܢܸܫܬܿܪܸܐ ܠܡܸܥܒܲܕܼ ܨܸܒܼܝܵܢܵܐ ܕܲܢܝܵܚܲܢ : ܘܲܢܚܘܼܒܼ ܡ̣ܢ ܟܲܦܢܵܐ : ܘܐܵܦܸܢ ܤܲܓܝܼ ܢܸܬܼܐܠܸܨ . ܐܵܘ ܕܢܸܬܿܬܿܙܝܼܥ ܡ̣ܢ ܕܘܼܟܿܬܼܵܐ ܕܫܸܠܝܲܢ : ܘܢܸܬܼܘܲܥܲܕܼ ܠܐܲܝܟܵܐ ܕܲܕܼܠܝܼܠ ܠܓܸܕܼܫܹ̈ܐ ܕܕܲܐܝܟܼ ܗܵܠܹܝܢ : ܟܲܕܼ ܓܵܒܼܠܝܼܢܲܢ ܥܸܠ̈ܠܵܬܼܵܐ ܘܲܡܪܲܟܿܒܼܝܼܢܲܢ ܦܘܼܪ̈ܤܹܐ : ܕܢܸܦܘܿܩ ܡ̣ܢ ܚܘܼܪܒܵܐ ܠܒܲܪ . ܗܵܠܹܝܢ ܕܨܸܢ̈ܥܵܬܼܵܐ ܐܸܢܹܝܢ ܓܲܠܝܵܐܝܼܬܼ : ܕܤܵܛܵܢܵܐ . ܐܸܢܕܹܝܢ ܬܚܲܡܤܸܢ ܒܚܘܼܪܒܵܐ : ܠܵܐ ܡܸܬܼܢܲܤܸܐ ܐܲܢ̄ܬܿ . ܠܵܐ ܓܹܝܪ ܚܵܙܹ̇ܐ ܐܲܢ̄ܬܿ ܐܲܢ̄ܬܿܬܼܵܐ ܒܚܘܼܪܒܵܐ : ܘܠܵܐ  pb. 287  ܡܸܕܸܡ ܕܲܠܕܼܘܼܒܵܪܵܟܼ ܡܲܟܸ̇ܐ : ܘܠܵܐ ܒܢܵܬܼ̈ ܩܵܠܹ̈ܐ ܕܠܵܐ ܫܲܦܝܼܪ̈ܵܢ . ܡܵܐ ܠܵܟܼ ܘܠܐܘܼܪ̈ܚܵܬܐ ܕܡܸܼܨܪܹܝܢ : ܠܡܸܫܬܼܵܐ ܡܲܝ̈ܵܐ ܡ̣ܢ ܓܝܼܚܘܿܢ ؟ ܐܸܤܬܲܟܲܠ ܡܸܕܸܡ ܕܐܵܡ̇ܲܪܢܵܐ . ܗܲܒܼ ܠܲܒܼܥܸܠܕܲܪܵܟܼ ܢܸܤܝܵܢܵܟܼ : ܒܚܘܼܡܤܵܢܵܟܼ ܕܒܲܙܥܘܿܪ̈ܝܵܬܼܵܐ : ܕܠܵܐ ܢܸܬܼܒܲܥ ܠܵܟܼ ܪܵܘܪܒܼܵܬܼܵܐ . ܒܐܲܡܝܼܢܘܼ ܢܸܗܘܸܐ ܐܝܼܬܼ ܠܵܟܼ ܢܵܡܘܿܤܹ̈ܐ ܕܗܵܠܹܝܢ ܕܲܩܪ̈ܩܵܬܼܵܐ : ܕܲܗܘ̤ܵܐ ܪܵܡܹ̇ܐ ܐܲܢ̄ܬܿ ܠܹܗ ܓܸܪܓܼܵܐ ܒܐܵܓܼܘܿܢܵܐ ܕܲܒܼܗܘܿܢ . ܕܡܸܢܗܘܿܢ ܠܵܐ ܢܸܗܘܸܐ ܤܦܝܼܩ : ܠܡܸܛܡܲܪ ܠܵܟܼ ܦܲܚܹ̈ܐ ܪܵܘܪ̈ܒܹܐ . ܐܲܝܢܵܐ ܕܹܝܢ ܕܲܠܡܸܦܲܩ ܘܲܥܕܲܡܵܐ ܬܘܼܒܼ ܠܚܲܡܸܫ ܦܤ̈ܵܥܵܢ ܡ̣ܢ ܬܲܪܥܵܐ ܕܟܼܘܼܪܚܹܗ ܠܵܐ ܡܸܬܿܛܦܝܼܣ : ܐܲܝܟܲܢܵܐ ܡܸܫܟܲܚ ܕܲܡܦܝܼܣ ܠܹܗ ܕܡ̣ܢ ܚܘܼܪܒܵܐ ܢܸܦܘܿܩ : ܐܵܘ ܕܲܠܘܲܥܕܵܐ ܕܲܩܪܝܼܬܼܵܐ ܢܸܬܼܩܲܪܲܒܼ . ܘܗܵܘ̇ ܕܐܵܦܠܵܐ ܡ̣ܢ ܟܵܘܬܼܵܐ ܡܸܙܕܟܸܐ ܕܲܢܕܝܼܩ ܠܒܲܪ ܡ̣ܢ ܚܒܼܘܼܫܝܹܗ : ܐܲܝܟܲܢ ܡܦܝܼܣ ܠܹܗ ܕܲܠܒܲܪ ܡܸܢܹܗ ܢܸܦܘܿܩ ؟ ܐܲܝܢܵܐ ܕܐܲܦܠܵܐ ܒܪܲܡܫܵܐ ܥܲܡܝܼܩܵܐ ܕܢܸܤܬܲܝܒܲܪ ܡܸܬܿܛܦܝܼܣ : ܒܗܵܝ̇ ܕܲܠܒܼܵܘ̈ܬܹܐ ܡܸܬܼܪܲܓܼܪܲܓܼ : ܐܲܝܟܲܢ ܘܡ̣ܢ ܩܕܼܵܡ ܥܸܕܵܢܵܐ ܕܢܸܫܪܸܐ ܡܓܲܪܸܓܼ ܠܚܘܼܫܵܒܼܵܘ̈ܗܝ ؟ ܘܗܵܘ̇ ܕܐܵܽܦ ܡ̣ܢ ܫܝܼ̈ܛܵܬܼܵܐ ܒܵܗܹ̇ܬܼ ܠܡܸܤܒܲܥ : ܐܲܝܟܲܢ ܠܘܵܬܼ ܪܵܘܪ̈ܒܼܵܬܼܵܐ ܩܵܪܹܐ ܠܹܗ ؟ ܘܗܵܘ̇ ܕܐܵܦܠܵܐ ܒܦܲܓܼܪܹܗ ܕܝܼܠܹܗ ܡܸܬܿܛܦܝܼܣ ܕܢܸܬܼܒܲܩܸܐ : ܐܲܝܟܲܢܵܐ ܠܘܵܬܼ ܫܘܼܦܪܹܐ ܢܘܼܟܼܪ̈ܵܝܹܐ ܢܓܲܪܓܼܘܼܗܝ ؟ ܩܲܕܼܡܵܝܑܬܼ ܡ̣ܢ ܙܥܘܿܪ̈ܝܵܬܼܵܐ ܡܸܙܕܟܸܐ ܐ̄ܢܵܫ ܟܲܕܼ ܒܵܤܹ̇ܐ : ܘܗܵܝܕܹܝܢ ܝܵܗܹ̇ܒܼ ܥܸܠܬܼܵܐ ܕܢܸܬܿܕܿܚܸܐ ܠܘܵܬܼ ܪܵܘܪ̈ܵܒܼܵܬܐ . ܘܗܵܘ̇ ܕܥܲܠ ܚܲܝܹ̈ܐ ܕܙܲܒܼܢܵܐ ܐܵܦܠܵܐ ܩܲܠܝܼܠ ܒܛܝܼܠ ܠܹܗ ܠܲܡܟܲܬܵܪܘܼ ܒܗܵܘܿܢ : ܐܲܝܟܲܢ ܡܙܝܼܥ ܠܹܗ ܡ̣ܢ ܐܘܼ̈ܠܨܵܢܹܐ ܕܲܡܝܲܒܿܠܝܼܢ ܠܘܵܬܼ ܡܵܘܬܵܐ ܗܵܘ̇ ܕܪܵܚܹ̇ܡ ؟ ܗܵܟܲܢ ܐܝܼܬܼܵܘܗܝ ܩܪܵܒܼܵܐ ܕܦܵܪܘܿܫܘܼܬܼܵܐ : ܠܵܐ ܫܵܒܼܩ̇ܝܼܢ ܚܲܟܿܝ̈ܡܹܐ  pb. 288  ܕܲܠܘܵܬܼ ܐܵܓܼܘܿܢܹ̈ܐ ܪܵܘܪ̈ܒܹܐ ܡܙܲܡܸܢ ܠܗܘܿܢ ܒܥܸܠܕܲܪܗܘܿܢ . ܐܸܠܵܐ ܚܘܼܡܤܵܢܗܘܿܢ ܕܲܒܼܕܲܙܥܘܿܪ̈ܝܵܢ ܕܲܡܚܵܘܹܝܢ : ܗ̤ܘ ܡܢܲܛܲܪ ܠܗܘܿܢ ܕܲܒܼܗܲܡ̈ܠܹܐ ܪܵܘܪ̈ܒܹܐ ܠܵܐ ܢܸܦܠܘܼܢ . ܩܲܕܼܡܵܝܑܬܼ ܡ̣ܢ ܨܠܘܿܬܼܵܐ ܗܵܝ̇ ܕܐܲܡܝܼܢܘܼܬܼܵܐ ܒܒܼܵܥܘܼܬܼܵܐ ܕܲܒܼܪܸܥܝܵܢܵܐ ܦܵܐܹ̇ܫ : ܘܗܵܝܕܹܝܢ ܡܦܝܼܣ ܠܹܗ : ܕܲܒܼܗܵܕܹܐ ܕܦܲܓܼܪܵܐ ܘܲܕܼܙܲܒܼ̈ܢܹܐ ܝܑܼܕܼܝܼ̈ܥܹܐ ܕܢܵܡܘܿܤܵܐܝܼܬܼ ܢܸܒܼܤܸܐ . ܘܠܘܼܩܕܲܡ ܡܸܬܼܪܲܫܲܠ ܚܘܼܫܵܒܼܵܐ : ܕܡ̣ܢ ܩܕܼܵܡ ܥܸܕܵܢܵܐ ܢܸܫܬܿܪܸܐ ܒܲܙܥܘܿܪ̈ܝܵܬܼܵܐ ܘܲܒܼܫܝܼ̈ܛܵܬܼܸܵܐ ܘܲܒܼܡܸܕܸܡ ܙܥܘܿܪ . ܘܒܼܵܬܲܪ ܡܲܦܘܼܠܬܐ ܕܡ̣ܢ ܚܘܼܡܤܵܢܹܗ : ܡܸܫܬܿܪܲܥ ܒܗܵܝ̇ ܕܠܲܥܒܵܐܝܼܬܼ . ܘܠܘܼܩܕܲܡ ܡܸܙܕܟܸܐ : ܡܵܠܘܿܢ ܕܹܝܢ ܙܥܘܿܪܝܵܐ ܒܥܲܝܢܵܘ̈ܗܝ : ܕܢܸܬܼܒܲܩܸܐ ܒܦܲܓܼܪܹܗ ܥܲܪܛܸܠܵܐܝܼܬܼ : ܐܵܘ ܒܲܤܩܝܼܠܘܼܬܼܵܐ ܕܚܲܕܼ ܚܲܕܼ ܡ̣ܢ ܗܲܕܵܡܵܘ̈ܗܝ ܕܲܢܚܘܼܪ ܟܲܕܼ ܓܠܸܐ ܡ̣ܢ ܡܵܐܢܵܐ : ܐܵܘ ܟܹܝܬܼ ܒܲܤܝܵܐܝܼܬܼ ܢܲܪܦܸܐ ܪܸ̈ܓܼܫܵܘܗܝ : ܡܵܐ ܕܢܵܦܹ̇ܿܩ ܠܲܚܫܲܚܬܐ ܕܦܲܓܼܪܵܐ : ܐܵܘ ܕܢܲܥܸܠ ܬܟܼܝܼܠܵܐܝܼܬܼ ܘܲܒܼܦܵܪܹܗ̄ܤܝܼܵܐ ܐܝܼܕܹܗ ܠܓܼܵܘ ܡܵܐܢܵܘ̈ܗܝ ܘܲܢܡܘܼܫ ܒܓܼܘܼܫܡܹܗ : ܘܗܵܝܕܹܝܢ ܒܵܠ̈ܩܵܢ ܥܠܵܘܗܝ ܐ̄ܚܪ̈ܵܢܝܵܬܼܵܐ ܘܲܐ̄ܚܪ̈ܵܢܝܬܼܵܐ . ܡܵܐ ܕܠܘܼܩܕܲܡ ܙܗܝܼܪܘܼܬܼܵܐ ܕܪܸܥܝܵܢܵܐ ܢܸܫܪܸܐ : ܘܒܲܚܕܼܵܐ ܡ̣ܢ ܗܵܠܹܝܢ ܡܲܗܡܝܵܢܘܼܬܼܵܐ ܢܚܵܘܸܐ : ܘܗܵܝܕܹܝܢ ܡܸܬܼܦܬܲܚ ܥܠܵܘܗܝ ܬܲܪܥܵܐ ܠܪܵܘܪ̈ܒܼܵܬܼܵܐ . ܚܘܼ̈ܫܵܒܲܝܢ ܕܹܝܢ : ܐܲܝܟܼ ܡܲܝ̈ܵܐ ܐܝܼܬܲܝܗܘܿܢ : ܐܲܝܟܼ ܕܲܒܼܬܲܚܘܝܼܬܼܵܐ . ܘܲܟܼܡܵܐ ܕܲܚܒܼܝܼܫܝܼܢ ܡ̣ܢ ܟܠ ܓܲܒܿܗܘܿܢ : ܒܛܲܟܼܤܗܘܿܢ ܪܵܕܹܝܢ . ܐܸܢܕܹܝܢ ܟܠ ܟ̱ܠܹܗ ܐܸܫܟܲܚܘ ܡܲܦܩܵܢܵܐ ܙܥܘܿܪܵܐ : ܡ̣ܢ ܬܲܡܵܢ ܢܵܦ̇̄ܩܝܼܢ ܠܒܲܪ : ܟܲܕܼ ܥܵܒܼ̇ܕܝܼܢ ܬܘܼܪ̈ܥܵܬܼܵܐ ܘܚܘܼܪ̈ܒܹܐ ܤܲܓܝܼ̈ܐܹܐ . ܩܵܐܹ̇ܡ ܓܹܝܪ ܗ̤ܘ ܩܲܛܝܼܢܵܐ ܕܢܵܛܲܤ ܘܲܥܕܲܢ : ܘܲܡܤܲܟܸܐ ܟܲܕܼ ܝܲܬܿܝܼܒܼ ܠܹܠܲܝ ܐܝܼܡܵܡ ܩܕܼܵܡ ܢܚܝܼܪ̈ܲܝܢ ܘܚܵܐܲܪ  pb. 289  ܒܲܢ : ܕܐܲܝܢܵܐ ܐܲܪܥܵܐ ܢܸܬܼܦܬܲܚ ܠܹܗ ܥܠܲܝܢ ܒܚܲܕܼ ܡ̣ܢ ܪܸ̈ܓܼܫܲܝܢ : ܐܵܘ ܒܒܲܤܝܘܼܬܼܵܐ ܕܚܲܕܼܵܐ ܡ̣ܢ ܗܵܠܹܝܢ ܕܤܸ̇ܕܼܪܹܬܼ : ܘܡܸܚܕܼܵܐ ܡܫܲܡܲܪ ܥܠܲܝܢ ܗܵܠܹܝܢ ܕܝܼܠܹܗ . ܒܲܙܒܲܢ : ܐܵܦ ܗ̤ܘ ܟܝܵܢܲܢ . ܕܐܵܦ ܗ̤ܘ : ܪܵܚܹ̇ܡ ܢܝܵܚܵܐ ܗ̄ܘ̣ : ܘܪܵܚܹ̇ܡ ܥܸܢܝܵܢܵܐ ܤܲܢܝܵܐ : ܘܪܵܚܹܡ ܨܲܕܘܵܐ : ܘܪܵܚܹ̇ܡ ܦܘܼܪܓܵܝܵܐ : ܘܪܵܚܹ̇ܡ ܪܲܦܝܘܼܬܼܵܐ . ܘܡܲܒܘܼܥܵܐ ܕܲܚܲܫܹ̈ܐ ܆ ܘܝܲܡܵܐ ܕܲܕܼܠܝܼܚܘܼܬܼܵܐ . ܒܲܙܒܲܢ ܕܹܝܢ : ܗ̤ܘ ܒܥܸܠܕܲܪܲܢ . ܢܚܲܠܸܦ ܡܵܕܹܝܢ ܠܥܲܡ̈ܠܹܐ ܪܵܘܪ̈ܒܹܐ ܘܥܸܠ̈ܠܵܬܐ ܕܩܹܘܲܢܕܹܝܢܘܿܣ ܕܲܫܚܵܩܵܐ : ܒܥܲܡ̈ܠܹܐ ܙܥܘܿܪܹ̈ܐ ܕܲܡܚܵܘܹܝܢܲܢ ܒܗܵܠܹܝܢ ܙܥܘܿܪ̈ܵܝܵܬܼܵܐ ܕܠܵܐ ܡܸܕܸܡ ܐܸܢܹܝܢ : ܕܡܲܨ̈ܝܵܢ ܡܵܘ̈ܠܕܼܵܢ ܐܸܢ ܡܸܬܼܒܲܤ̈ܝܵܢ ܐܵܓܼܘܿܢܹ̈ܐ ܪܵܘܪ̈ܒܹܐ : ܘܥܲܡ̈ܠܹܐ ܥܲܤ̈ܩܲܝ ܠܬܼܘܼܪܵܨܵܐ : ܘܲܩܪ̈ܵܒܹܐ ܡܥܲܪ̈ܩܠܹܐ ܘܫܘܼܚ̈ܢܹܐ ܪܵܘܪ̈ܒܹܐ . ܡܲܢ̣ܘܼ ܕܒܼܢܦܲܩܬܼܵܐ ܙܥܘܿܪܬܵܐ : ܠܵܐ ܢܸܕܼܡܲܟܼ ܫܸܢܬܐ ܢܝܼܚܬܵܐ ؟ ܐܘܿ ܚܸܟܼܡܬܐ ܟܡܵܐ ܬܗܝܼܪܲܝܬܿܝ ! ܘܲܟܼܡܵܐ ܩܵܕܼܡܵܐ ܚܵܙ̇ܝܵܐ ܐܲܢ̄ܬܿܝ ܟܠܡܸܕܸܡ ܡ̣ܢ ܪܘܼܚܩܵܐ ! ܛܘܼܒܼܵܘܗܝ ܠܟܼܸܠ ܕܐܸܫܟܿܚܹܟܼܣ : ܕܡ̣ܢ ܕܲܡܟܘܼܬܼܵܐ ܕܛܲܠܝܘܼܬܼܵܐ ܐܸܬܼܚܲܪܲܪ ܠܹܗ : ܗܵܝ̇ ܕܡܸܬܿܬܲܓܪܵܐ ܒܒܲܤܝܘܼܬܼܵܐ ܙܥܘܿܪܬܵܐ ܫܚܵܩܹ̈ܐ ܪܵܘܪ̈ܒܹܐ . ܘܫܲܦܝܼܪ ܐܸܡ݂ܲܪ ܚܲܟܿܝܼܡܵܐ ܚܲܕܼ : ܕܟܲܕܼ ܒܲܙܒܲܢ ܒܲܨܒܘܼܬܼܵܐ ܕܲܡܫܵܟܼܵܐ : ܕܡܸܢܫܹܠܝ ܐܸܬܿܬܿܙܝܼܥ ܘܲܬܼܪܲܨ . ܝܑܼܬܸܒܼ ܒܵܗ̇ ܒܫܵܥܬܼܵܐ : ܗܵܝ̇ ܕܠܵܐ ܫܵܘܝܵܐ ܗ̄ܘ̣ܵܬܼ ܗ̤ܝ ܨܒܼܘܼܬܼܵܐ ܠܕܸܚܠ̱ܬܐ . ܐ̄ܢܵܫ ܕܹܝܢ ܐܲܝܟܼ ܕܒܲܪܦܸܐ ܬܲܪܥܝܼܬܼܵܐ ܓܚܸܟܼ ܒܹܗ ܡܸܛܠܗܵܕܹܐ . ܦܲܢ̣ܝܼ ܠܹܗ ܦܸܬܼܓܼܵܡܵܐ : ܟܲܕܼ ܐܵܡܲ݁ܪ : ܠܵܘ ܡ̣ܢ ܗܵܝ̇ ܕܸܚ̇ܠܹܬܼ : ܡ̣ܢ ܢܸܤܝܵܢܵܐ ܗ̄ܘ̣ ܕܵܚܹ̇ܠܢܵܐ : ܕܲܟܼܡܵܐ ܙܲܒܼ̈ܢܝܼܢ ܒܲܤܝܘܼܬܼܵܐ ܕܒܲܙܥܘܿܪ̈ܝܵܬܼܵܐ :  pb. 290  ܠܩܹܘܲܢܕܲܝܢܘܿܣ ܕܲܒܼܪܵܘܪ̈ܒܼܵܬܼܵܐ ܡܲܝܬܿܝܵܐ . ܡܸܛܠܗܵܕܹܐ : ܒܗܵܝ̇ ܓܹܝܪ ܕܐܸܬܿܬܿܙ̇ܝܼܥܹܬܼ ܘܠܝܼܓܼ ܠܝܼܓܼ ܬܸܪܨܹ̇ܬܼ ܝܸܬܼܒܹ̇ܬܼ : ܒܲܕܩܹ̇ܬܼ ܥܲܠ ܢܲܦܫܝܼ : ܕܥܝܼܪܵܐ ܐ̄ܢܵܐ ܗ̄ܘ̣ . ܕܐܵܦܠܵܐ ܬܘܼܒܼ : ܘܲܒܼܗܵܝ̇ ܕܠܵܐ ܫܵܘܝܵܐ ܠܕܼܚܠܬܼܵܐ ܒܵܤܹ̇ܐ ܐ̄ܢܵܐ . ܦܝܼܠܵܤܘܿܦܘܼܬܼܵܐ ܗ̣̄ܝ ܓܹܷܝܪ ܗܵܕܹܐ : ܕܐ̄ܢܵܫ ܒܲܙܥܘܿܪ̈ܝܵܬܼܵܐ ܕܡܸܬܼܚܵܘ̈ܝܵܢ ܡܸܢܹܗ ܥܝܼܪܵܐܝܼܬܼ : ܢܝܵܚܹ̈ܐ ܪܵܘܪ̈ܒܹܐ ܐܵܤܹ̇ܢ ܠܢܲܦܫܹܗ . ܘܲܕܼܠܵܐ ܢܸܕܼܡܲܟܼ ܥܲܕܼ ܢܹܐܬܸܐ ܘܢܸܡܛܹܝܘܗܝ ܗ̤ܘ ܓܸܕܼܫܵܐ : ܐܸܠܵܐ ܠܥܸܠ̈ܠܵܬܐ ܕܡ̣ܢ ܩܕܼܵܡ ܙܲܒܼܢܵܐ ܢܹܐܚܘܿܕܼ : ܘܒܲܨܒܼܘܼܬܼܵܐ ܕܫܵܘܝܵܐ ܠܲܫܚܵܩܵܐ ܩܲܠܝܼܠ ܢܸܩܕܘܿܡ ܢܸܙܒܸܢ ܗܵܝ̇ ܕܪܲܒܵܐ . ܤܲܟܼ̈ܠܹܐ ܓܹܝܪ : ܝܲܩܝܼܪ ܥܠܲܝܗܘܿܢ ܢܚܵܝܵܐ ܙܥܘܿܪܵܐ ܕܩܲܪܝܼܒܼ : ܡ̣ܢ ܡܲܠܟܿܘܼܬܼܵܐ ܕܪܲܚܝܼܩܵܐ . ܛܵܒܲܐ ܗ̣̄ܝ ܕܲܒܼܟܲܫܝܼܪܘܼܬܼܵܐ ܫܘܼܢܵܩܹ̈ܐ ܠܲܡܤܲܝܒܵܪܘܼ : ܡ̣ܢ ܕܢܸܬܼܪܲܦܸܐ ܥܲܠ ܥܲܪܤܵܐ ܕܲܢܚܵܝܹ̈ܐ ܒܡܲܠܟܿܘܼܬܼܵܐ : ܒܓܼܘܼܢܵܝܵܐ ܕܫܲܦܠܘܼܬܼܵܐ . ܚܲܟܿܝܼ̈ܡܹܐ ܓܹܝܪ : ܚܲܒܿܝܼܒܼ ܥܠܲܝܗܘܿܢ ܡܵܘܬܵܐ : ܘܠܵܐ ܠܡܸܬܼܚܲܤܵܕܼܘܼ ܒܠܵܐ ܥܝܼܪܘܼܬܼܵܐ ܕܥܲܠ ܨܸܒܼ̈ܘܵܬܼܗܘܿܢ . ܗ̤ܘܲܝܬܿ ܓܹܝܪ ܥܝܼܪ ܥܲܠ ܚܲܝ̈ܝ̈ܟ : ܐܵܡܲ݁ܪ ܦܝܼܠܵܤܘܿܦܵܐ . ܒܲܪܬܼ ܓܸܢܤܵܐ ܗ̣̄ܝ ܠܲܡ ܓܹܝܪ ܕܡܵܘܬܵܐ ܫܲܪܝܼܪܵܐ : ܕܲܡܟܘܼܬܹܗ ܕܪܸܥܝܵܢܵܐ ܀ ܦܝܼܠܵܤܘܿܦܵܐ ܕܒܹܝܬܼ ܐܲܠܵܗܵܐ ܒܵܤܝܼܠܸܣ ܐܵܡܲ݁ܪ : ܐܲܝܢܵܐ ܕܒܲܙܥܘܿܪ̈ܝܵܬܹܗ ܐܝܼܬܼܵܘܗܝ ܫܲܦܠܵܐ : ܕܢܸܬܼܟܲܫܲܪ ܒܪܵܘܪ̈ܒܼܵܬܹܗ : ܠܵܐ ܬܗܲܝܡܢܝܼܘܗܝ . ܐܲܝܠܹܝܢ ܕܡܸܛܠܵܬܼܗܹܝܢ ܨܵܒܹ̇ܐ ܐܲܢ̄ܬܿ ܕܬܸܚܸܐ : ܡܸܛܠܵܬܼܗܹܝܢ ܕܗܵܠܹܝܢ ܠܲܡܡܵܬܼ ܠܵܐ ܬܸܬܼܩܲܛܲܥ ܠܵܟܼ .