ܬܘܼܒܼ ܪܹ̈ܫܹܐ ܟܪ̈ܲܝܵܐ ܕܐܝܼܬܼ ܒܗܘܿܢ ܪܸ̈ܥܝܵܢܹܐ ܡܫܲܚ̈ܠ̱ܦܹܐ : ܕܲܒܼܗܘܿܢ ܡܵܘܕܲܥ ܤܘܼܓܦܵܢܵܐ ܕܡ̣ܢ ܛܢܵܢܵܐ ܤܲܟܼܠܵܐ ܕܲܒܼܦܲܪܨܘܿܦ ܕܸܚܠܲܬܼ ܐܲܠܵܗܵܐ . ܘܥܘܼܕܼܪܵܢܵܐ ܕܡ̣ܢ ܢܝܼܚܘܼܬܼܵܐ : ܥܲܡ ܢܝܼ̈ܫܹܐ ܐ̄ܚܪ̈ܢܹܐ . ܢܢ . ܬܘܼܒܼ ܪܹ̈ܫܹܐ ܟܪ̈ܲܝܵܐ ܕܐܝܼܬܼ ܒܗܘܿܢ ܪܸ̈ܥܝܵܢܹܐ ܡܫܲܚ̈ܠ̱ܦܹܐ : ܕܲܒܼܗܘܿܢ ܡܵܘܕܲܥ ܤܘܼܓܦܵܢܵܐ ܕܡ̣ܢ ܛܢܵܢܵܐ ܤܲܟܼܠܵܐ ܕܲܒܼܦܲܪܨܘܿܦ ܕܸܚܠܲܬܼ ܐܲܠܵܗܵܐ . ܘܥܘܼܕܼܪܵܢܵܐ ܕܡ̣ܢ ܢܝܼܚܘܼܬܼܵܐ : ܥܲܡ ܢܝܼ̈ܫܹܐ ܐ̄ܚܪ̈ܢܹܐ . ܢܢ . ܒܲܪܢܵܫܵܐ ܛܲܢܵܢܵܐ : ܠܵܐ ܡܬܼܘܿܡ ܡܵܛܹ̇ܐ ܠܫܲܝܢܵܐ ܕܪܸܥܝܵܢܵܐ . ܘܕܲܓܼܠܝܼܙ ܡ̣ܢ ܫܲܝܢܵܐ : ܓܠܝܼܙ ܘܡ̣ܢ ܚܲܕܼܘܼܬܼܵܐ . ܐܸܢ ܓܹܝܪ ܫܲܝܢܵܐ ܕܪܸܥܝܵܢܵܐ ܚܘܼܠܡܵܢܵܐ ܓܡܝܼܪܵܐ ܡܸܬܼܐܡܲܪ : ܛܢܵܢܵܐ ܕܹܝܢ ܤܲܩܘܼܒܼܠܵܐ ܗ̄ܘ̣ ܠܫܲܝܢܵܐ . ܡܵܕܹܝܢ ܟܘܼܪܗܵܢܵܐ ܗ̄ܘ̣ ܪܲܒܵܐ ܟܪܝܼܗ : ܐܲܝܢܵܐ ܕܒܲܛܢܵܢܵܐ ܡܸܬܿܬܿܙܝܼܥ . ܐܘܿ ܒܲܪܢܵܫܵܐ : ܥܕܲܡܵܐ ܕܠܘܼܩܒܲܠ ܟܘܼܪܗܵܢܵܐ ܕܲܐ̄ܚܪ̈ܵܢܹܐ ܡܸܤܬܒܲܪ ܕܲܡܙܝܼܥ ܐܲܢ̄ܬܿ ܛܢܵܢܵܟܼ : ܐܲܢ̄ܬܿ ܕܹܝܢ ܠܚܘܼܠܡܵܢܵܐ ܡ̣ܢ ܢܲܦܫܵܟܼ ܛܲܪܕܬܿ . ܥܲܠ ܐܵܤܝܘܼܬܼܵܐ ܕܲܩܢܘܿܡܵܟܼ : ܝܲܬܝܼܪ ܢܸܗܘܸܐ ܠܵܟܼ ܐܘܼܟܼܦܵܢܵܐ . ܐܸܢܕܹܝܢ ܘܠܲܟܼܪ̈ܝܼܗܹܐ ܨܵܒܹ̇ܐ ܐܲܢ̄ܬܿ ܠܡܲܐܤܵܝܘܼ : ܕܲܥ ܕܐܲܝܠܹܝܢ ܕܼܟܼܪܝܼܗܝܼܢ : ܥܲܠ ܤܘܼܤܵܝܵܐ ܝܲܬܝܼܪ ܤܢܝܼܩܝܼܢ : ܡ̣ܢ ܕܥܲܠ ܟܐܵܬܼܵܐ . ܒܲܕܓܼܘܿܢ ܟܲܕܼ ܠܲܐ̄ܚܪ̈ܵܢܹܐ ܠܵܐ ܡܥܲܕܲܪ ܐܲܢ̄ܬܿ : ܠܲܩܢܘܿܡܵܟܼ ܒܟܼܘܼܪܗܵܢܵܐ ܪܲܒܵܐ ܡܢܵܘܸܠ ܐܲܢ̄ܬܿ . ܠܵܘ ܡ̣ܢ ܐܵܕܹܫܹ̈ܐ ܕܚܸܟܼܡܬܼܵܐ ܡܢܸܐ ܛܢܵܢܵܐ pb. 344 ܒܲܒܼܢܲܝ̈ܢܵܫܵܐ : ܐܸܠܵܐ ܡ̣ܢ ܚܲܕܼ ܡ̣ܢ ܟܘܼܪ̈ܗܵܢܹܐ ܕܢܲܦܫܵܐ : ܕܐܝܼܬܹܝܗ̇ ܐܲܠܝܼܨܘܼܬܼܵܐ ܕܬܲܪܥܝܼܬܼܵܐ : ܘܠܵܠ ܝܑܼܕܲܥܬܼܵܐ ܤܲܓܝܼܐܬܼܵܐ . ܪܹܫ ܚܸܟܼܡܬܼܵܐ ܐܲܠܵܗܝܬܼܵܐ : ܒܗܝܼܠܘܼܬܼܵܐ : ܕܡ̣ܢ ܪܲܒܿܘܼܬܼ ܢܲܦܫܵܐ ܡܸܬܼܩܲܢܝܵܐ : ܘܛܵܥܘܿܢܘܼܬܼܵܐ ܕܲܡܚܝܼ̈ܠܬܼܵܐ ܕܲܒܼܢܲܝ̈ܢܵܫܵܐ . ܐܲܢ̄ܬܿܘܿܢ ܠܲܡ ܚܲܝ̈ܠܬܼܵܢܹܐ : ܤܲܒܼܘ ܛܲܥܢܵܐ ܕܲܟܼܪ݁ܝܼܗܹܐ . ܘܐܲܬܼܩܢܘܼܗܝ ܠܡܸܬܼܥܲܒܼܪܵܢܵܐ : ܒܪܘܼܚܵܐ ܡܲܟܿܝܼܟܼܬܼܵܐ . ܡ̣ܢ ܦܹܐܪܹ̈ܐ ܕܪܘܼܚܵܐ ܕܩܘܼܕܼܫܵܐ ܡܵܢܹ̇ܐ ܫܠܝܼܚܵܐ ܠܫܲܝܢܵܐ ܘܲܡܤܲܝܒܿܪܵܢܘܼܬܼܵܐ ܀ ܠܸܒܵܐ ܕܲܡܠܸܐ ܚܲܫܵܐ ܥܲܠ ܐܲܦܲܝ̈ ܠܵܐ ܤܵܦܩܘܼܬܹܗ ܕܲܠܘܵܬܼ ܓܲܠܝܘܼܬܼ ܥܲܡ̈ܠܹܐ ܕܼܒܼܓܼܘܼܫܡܵܐ : ܤܵܟܼܵܐ ܗ̄ܘ̣ ܕܟܼܠܗܘܿܢ ܥܲܡ̈ܠܹܐ ܦܲܓܼܪ̈ܵܢܵܝܹܐ ܀ ܥܲܡ̈ܠܹܐ ܕܦܲܓܼܪܵܐ : ܒܸܠܥܵܕܼ ܚܲܫܵܐ ܕܪܸܥܝܵܢܵܐ : ܐܲܝܟܼ ܦܲܓܼܪܵܐ ܕܠܵܐ ܢܲܦܫܵܐ ܀ ܕܚܲܫܝܼܫ ܒܠܸܒܹܗ ܘܲܫܪܸܐ ܒܪܸ݁ܓܼܫܵܘܗܝ : ܐܲܝܟܼ ܟܪܝܼܗܵܐ ܕܡܲܟܼܐܲܒܼ ܒܦܲܓܼܪܹܗ : ܘܲܫܪܸܐ ܦܘܼܡܹܗ ܠܡܼܠ ܡܹܐܟܼ̈ܠܵܢ ܕܲܡܤܲܓ̈ܦܵܢ ܀ ܕܚܲܫܝܼܫ ܒܠܸܒܹܗ ܘܲܫܪܸܐ ܒܪܸ̈ܓܼܫܵܘܗܝ : ܐܲܝܟܼ ܐ̄ܢܵܫ ܕܐܝܼܬܼ ܠܹܗ ܒܪܵܐ ܝܑܼܚܝܼܕܼܵܝܵܐ ܘܢܟܹ̇ܣ ܠܹܗ ܒܐܝܼܓܼܵܘ̈ܗܝ ܒܩܲܠܝܼܠ ܩܲܠܝܼܠ ܀ ܚܲܫܝܼܫܘܼܬܼܵܐ ܕܪܸܥܝܵܢܵܐ ܀ ܡܵܘܗܲܒܼܬܼܵܐ ܗ̣̄ܝ ܡܝܲܩܲܪܬܵܐ ܕܡ̣ܢ ܐܲܠܵܗܵܐ . ܘܐܲܝܢܵܐ ܕܲܛܥܝܼܢ ܠܵܗ̇ ܥܲܡ ܙܸܕܼܩܹ̈ܝܗ̇ : ܐܲܝܟܼ ܐ̄ܢܵܫ ܕܲܛܥܝܼܢ ܩܘܼܕܼܫܵܐ ܥܲܠ ܗܲܕܵܡܵܘ̈ܗܝ ܀ ܒܲܪܢܵܫܵܐ ܕܲܡܫܲܠܲܛ ܒܹܗ ܠܸܫܵܢܵܐ ܒܟܼܠ ܛܵܒܼ ܘܒܼܝܼܫ : ܠܵܐ ܡܸܫܬܿܘܸܐ ܠܗܵܕܹܐ ܛܲܝܒܿܘܼܬܼܵܐ ܀ ܬܝܵܒܼܘܼܬܼܵܐ ܘܥܸܢܝܵܢܵܐ : ܝܸܨܒܵܐ ܢܩܝܼܒܼܵܐ . ܡܵܘܗܲܒܼܬܼܵܐ ܘܩܘܼ̈ܦܵܚܹܐ : ܤܲܟܿܝܼܢܵܐ ܕܲܡܛܲܫܝܵܐ ܒܕܸܒܼܫܵܐ ܀ ܢܲܟܼܦܘܼܬܼܵܐ ܘܥܸܢܝܵܢܵܐ ܕܥܲܡ ܐܲܢ̄ܬܿܬܼܵܐ : ܐܲܝܟܼ ܐܲܪܝܘܼܬܼܵܐ ܘܐܸܡܪܵܐ ܒܚܲܕܼ ܒܲܝܬܼܵܐ ܀ ܥܲܡ̈ܠܹܐ ܘܚܲܪܡܘܼܬܼܵܐ ܩܕܼܵܡ ܐܲܠܵܗܵܐ : ܐܲܝܟܼ ܐ̄ܢܵܫ ܕܢܵܟܹ̇ܣ ܒܪܵܐ ܩܕܼܵܡ ܐܲܒܼܘܗܝ ܀ ܕܲܟܼܪܝܼܗ ܒܢܲܦܫܹܗ ܘܲܡܬܲܪܸܨ ܚܲܒܼܪ̈ܵܘܗܝ : ܐܲܝܟܼ ܐ̄ܢܵܫ pb. 345 ܕܤܲܡ̈ܝܵܢ ܥܲܝܢܵܘ̈ܗܝ ܘܲܡܚܵܘܸܐ ܐܘܼܪܚܵܐ ܀ ܡܪܲܚܡܵܢܘܼܬܼܵܐ ܘܟܹܐܢܘܼܬܼܵܐ ܒܲܚܕܼܵܐ ܢܲܦܫܵܐ : ܐܲܝܟܼ ܐ̄ܢܵܫ ܕܤܵܓܹ̇ܕܼ ܠܐܲܠܵܗܵܐ ܘܠܲܦܬܲܟܼܪܹ̈ܐ ܒܚܲܕܼ ܒܲܝܬܵܐ . ܒܟܼܠܕܘܼܟ ܡܪܲܚܡܵܢܘܼܬܼܵܐ : ܒܥܸܠܕܒܼܵܒܼܵܐ ܗ̣̄ܝ ܕܟܹܐܢܘܼܬܼܵܐ ܀ ܟܹܐܢܘܼܬܼܵܐ ܐܝܼܬܹܝܗ̇ : ܬܪܝܼܨܘܼܬܼ ܡܲܬܼܩܵܠܵܐ ܫܲܘܝܵܐ : ܕܲܠܟܼܠܢܵܫ ܐܲܝܟܼ ܕܫܵܘܹ̇ܐ ܝܵܗ̇ܒܵܐ : ܟܲܕܼ ܠܵܐ ܡܸܨܛܲܠܝܵܐ ܠܚܲܕܼ ܡ̣ܢ ܓܲܒܿܝܼ̈ܢ ܠܡܸܤܲܒܼ ܒܐܲܦܹ̈ܐ ܦܘܼܪܥܵܬܵܗ̇ . ܡܪܲܚܡܵܢܘܼܬܼܵܐ ܕܹܝܢ : ܚܲܫܵܐ ܐܝܼܬܹܝܗ̇ : ܕܡ̣ܢ ܛܵܒܼܘܼܬܼܵܐ ܡܸܬܿܬܿܙܝܼܥܵܐ : ܕܲܠܘܵܬܼ ܟܠ ܡܸܬܼܪܲܟܼܢܵܐ ܠܚܵܘܤܵܢܵܐ . ܘܠܲܐܝܢܵܐ ܕܲܠܒܼܝܼܫܬܼܵܐ ܫܵܘܹ̇ܐ : ܠܵܐ ܦܵܪܥܵܐ . ܘܲܕܼܫܵܘܹ̇ܐ ܠܛܵܒܼܬܼܵܐ : ܒܐܲܥ̈ܦܹܐ ܡܲܫܦܥܵܐ . ܐܸܢ ܗܵܕܹܐ ܡ̣ܢ ܓܲܒܵܐ ܕܙܲܕܝܼܩܘܼܬܼܵܐ ܗ̣̄ܝ : ܡܵܕܹܝܢ ܗܵܝ̇ ܡ̣ܢ ܓܲܒܵܐ ܕܒܼܝܼܫܘܼܬܼܵܐ ܗ̣̄ܝ . ܐܲܝܟܼ ܕܠܵܐ ܡܤܲܝܒܿܪܝܼܢ ܘܢܘܼܪܵܐ ܒܚܲܕܼ ܒܲܝܬܵܐ : ܗܵܟܲܢܵܐ ܟܹܐܢܘܼܬܼܵܐ ܘܪ̈ܲܚܡܹܐ ܒܲܚܕܼܵܐ ܢܲܦܫܵܐ ܀ ܐܲܝܟܼ ܕܠܵܐ ܬܵܩ̇ܠܵܐ ܦܪܸܕܿܬܼܵܐ ܕܚܵܠܵܐ ܠܘܼܩܒܲܠ ܝܘܼܩܪܵܐ ܤܲܓܝܼܐܵܐ ܕܕܲܗܒܼܵܐ : ܗܵܟܲܢܵܐ ܚܫܲܚܬܼܵܐ ܕܟܹܐܬܘܼܬܹܗ ܕܐܲܠܵܗܵܐ : ܠܘܼܩܒܲܠ ܦܸܚܡܵܐ ܕܲܡܪܲܚܡܵܢܘܼܬܹܗ ܒܡܲܬܼܩܵܠܵܐ . ܐܲܝܟܼ ܟܲܦܵܐ ܕܚܵܠ̇ܐ ܕܢܵܦܹ̇ܠ ܒܝܲܡܵܐ ܪܲܒܵܐ : ܗܵܟܲܢܵܐ ܚܛܵܗܹ̈ܐ ܕܟܼܠ ܒܤܲܪ : ܒܦܸܚܡܵܐ ܕܬܲܪܥܝܼܬܹܗ ܕܐܲܠܵܗܵܐ ܀ ܐܲܝܟܼ ܕܠܵܐ ܡܸܤܬܿܟܲܪ ܡܲܒܿܘܼܥܵܐ ܥܲܬܝܼܪ ܫܸܦܥܹ̈ܐ ܒܲܡܠܸܐ ܚܘܼܦܢܵܐ ܕܥܲܦܪܵܐ : ܗܵܟܲܢܵܐ ܠܵܐ ܡܸܙܕܟܹܝܢ ܪ̈ܲܚܡܹܐ ܕܥܵܒܼܘܿܕܼܵܐ : ܡ̣ܢ ܒܝܼܫܘܼܬܼܵܐ ܕܲܥܒܼܝܼ̈ܕܹܐ ܀ ܐܲܝܟܼ ܐ̄ܢܵܫ ܕܙܵܪܲܥ ܒܝܲܡܵܐ ܘܲܡܤܲܟܸܐ ܕܢܸܚܨܘܿܕܼ : ܗܵܟܲܢܵܐ ܡܲܢ ܕܐܲܚܝܼܕܼ ܐܲܟܿܬܼܵܐ ܘܲܡܨܲܠܸܐ ܀ ܐܲܝܟܼ ܕܠܵܐ ܡܸܬܼܟܲܒܼ̈ܫܵܢ ܨܘܿܨ̈ܝܵܬܼܵܐ ܕܢܘܼܪܵܐ ܡ̣ܢ ܡܲܤܲܩܬܼܵܐ ܕܲܠܥܸܠ : ܗܵܟܲܢܵܐ ܠܵܐ ܡܸܬܼܥܵܘ̈ܟܼܵܢ ܨܠܵܘ̈ܬܹܗ ܕܲܡܪܲܚܡܵܢܵܐ ܡ̣ܢ ܡܲܤܲܩܬܼܵܐ ܕܠܲܫܡܲܝܵܐ ܀ ܐܲܝܟܼ pb. 346 ܚܹܐܦܵܐ ܕܡܲܝ̈ܵܐ ܒܐܲܬܼܪܵܐ ܨܲܠܝܵܐ : ܗܵܟܲܢܵܐ ܚܲܝܠܵܗ̇ ܕܚܸܡܬܼܵܐ ܐܸܡܲܬܼܝ ܕܢܸܫܟܲܚ ܐܲܦܬܼܵܐ ܒܬܲܪܥܝܼܬܲܢ ܀ ܕܲܩܢܸܐ ܡܘܼܟܵܟܼܵܐ ܒܠܸܒܹܗ : ܗܘ̤ܵܐ ܡܝܼܬܼܵܐ ܠܥܵܠܡܵܐ . ܕܡܝܼܬܼ ܠܥܵܠܡܵܐ : ܡܝܼܬܼ ܠܚܲܫܹ̈ܐ ܀ ܡܝܼܬܼ ܒܠܸܒܹܗ ܡ̣ܢ ܩܲܪ̈ܝܼܒܼܵܘܗܝ : ܡܝܼܬܼ ܡܸܢܹܗ ܤܵܛܵܢܵܐ ܀ ܕܐܸܫܟܲܚ ܠܲܚܤܵܡܵܐ : ܘܥܲܡܹܗ ܐܸܫܟܲܚ ܠܗܵܘ̇ ܕܲܗܘܸܵܐ ܡܸܫܟܚܵܢܹܗ ܩܲܕܼܡܵܝܵܐ ܀ ܐܝܼܬܼ ܡܲܟܿܝܼܟܼܘܼܬܼܵܐ ܕܡ̣ܢ ܕܸܚܠܲܬܼ ܐܲܠܵܗܵܐ : ܘܐܝܼܬܼ ܕܡ̣ܢ ܪܸܚܡܲܬܼ ܐܲܠܵܗܵܐ . ܐܝܼܬܼ ܕܡ̣ܢ ܕܸܚܠܬܹܗ ܡܸܬܼܡܲܟܲܟܼ : ܘܐܝܼܬܼ ܕܡ̣ܢ ܚܲܕܼܘܼܬܹܗ ܡܸܬܼܡܲܟܲܟ . ܘܲܠܗܵܘ̇ ܢܲܩܝܼܦܵܐ ܟܢܝܼܟܼܘܼܬܼܵܐ ܕܗܲܕܵܡܹ̈ܐ : ܥܲܡ ܡܛܲܟܿܤܘܼܬܼܵܐ ܕܪܸ̈ܓܼܫܹܐ : ܘܠܸܒܵܐ ܕܲܒܼܟܼܠܙܒܲܢ ܬܒܼܝܼܪ . ܠܗܵܢܵܐ ܕܹܝܢ ܐܲܫܝܼܕܼܘܼܬܼܵܐ ܤܲܓܝܼܐܬܼܵܐ ܘܠܸܒܵܐ ܕܫܵܘܲܚ : ܘܠܵܐ ܡܸܬܼܠܒܸܟܼ . ܚܘܼܒܵܐ : ܠܵܐ ܝܵܕܲܥ̇ ܟܘܼܚܵܕܼܵܐ . ܡܸܛܠܗܵܢܵܐ : ܠܵܐ ܝܵܕܲܥ̇ ܕܢܸܬܸܠ ܐܸܤܟܹܡܵܐ ܘܲܡܛܲܟܿܤܘܼܬܼܵܐ ܠܗܲܕܵܡܵܘ̈ܗܝ . ܚܘܼܒܵܐ : ܟܝܵܢܵܐܝܼܬܼ ܐܝܼܬܼ ܠܹܗ ܠܵܐ ܡܸܬܼܟܲܚܕܼܵܢܘܼܬܼܵܐ ܘܢܘܼܫܵܝܵܐ ܕܲܡܫܘܼܚܬܹܗ ܀ ܛܘܼܒܼܵܘܗܝ ܠܡܲܢ ܕܐܸܫܟܚܵܟܼ : ܠܡܹܐܢܵܐ ܕܟܼܠ ܚܲܕ̈ܘܵܢ ܀ ܪܚܝܼܡ ܥܲܠ ܐܲܠܵܗܵܐ ܟܢܘܼܫܝܵܐ ܕܡܲܟܼܝܼ̈ܟܹܐ : ܐܲܝܟܼ ܗܵܘ̇ ܟܢܘܼܫܝܵܐ ܕܲܤܪ̈ܵܦܹܐ ܀ ܝܲܩܝܼܪ ܗ̄ܘ̣ ܥܲܠ ܐܲܠܵܗܵܐ ܦܲܓܼܪܵܐ ܢܲܟܼܦܵܐ : ܛܵܒܼ ܡ̣ܢ ܕܼܒܼܚܵܐ ܕܲܟܼܝܵܐ . ܬܲܪ̈ܬܲܝܗܹܝܢ ܕܹܝܢ : ܡܲܫܟܢܵܐ ܠܲܬܼܠܝܼܬܼܵܝܘܼܬܼܵܐ ܡܛܲܝ̈ܒܼܵܢ ܒܢܲܦܫܵܐ ܀ ܠܘܵܬܼ ܪ̈ܵܚܡܲܝܟܼ : ܒܐܸܤܟܹܡܵܐ ܗܲܠܸܟܼ . ܟܲܕܼ ܗܵܕܹܐ ܬܸܥܒܸܕܼ : ܐܵܦ ܠܢܲܦܫܵܟܼ ܐܵܦ ܠܗܘܿܢ ܬܵܘܬܲܪ . ܐܲܝܟܼ ܕܲܒܼܤܘܿܓܼܵܐܐ ܓܹܝܪ : ܒܐܸܤܟܹܡܵܐ ܕܪܵܚܡܘܼܬܼܵܐ ܫܵܠ̇ܚܵܐ ܢܲܦܫܵܐ ܦܓܼܘܼ̈ܕܹܐ ܕܲܙܗܝܼܪܘܼܬܼܵܐ ܀ ܡ̣ܢ ܥܸܢܝܵܢܵܐ ܐܸܙܕܲܗ̄ܪ : ܠܵܐ ܗ̄ܘ̣ܵܐ ܒܟܼܠܙܒܲܢ ܡܵܘܬܲܪ ܀ ܒܲܟܼܢܘܼܫܝܵܐ ܕܹܝܢ ܝܲܩܲܪ ܫܸܬܼܩܵܐ : ܬܘܼ̈ܟܹܐ ܓܹܝܪ ܤܲܓܝܼ̈ܐܹܐ ܬܵܟܹ̇ܣ ܗܵܢܵܐ ܀ ܒܟܲܪܤܵܐ ܡ̇ܢ pb. 347 ܐܸܙܕܲܗ̄ܕܼ : ܠܵܐ ܗ̄ܘ̣ܵܐ ܐܲܝܟܼ ܕܒܲܚܝܵܪܵܐ . ܦܫܝܼܚ ܗ̣̄ܝ ܩܪܵܒܼܵܐ ܒܲܝܬܵܝܵܐ : ܡ̣ܢ ܟܠܦܪܘܼܣ ܀ ܠܵܐ ܬܗܲܝܡܸܢ ܐܲܚܘܼܢ ܕܡܸܬܬܲܟܼܤܝܼܢ ܚܘܼ̈ܫܵܒܹܐ ܓܵܘܵܝܹ̈ܐ : ܒܸܠܥܵܕܼ ܛܘܼܟܵܤܹܗ ܕܦܲܓܼܪܵܐ ܀ ܕܚܲܕܠ ܡ̣ܢ ܥܝܵܕܹ̈ܐ : ܝܲܬܝܼܪ ܡ̣ܢ ܒܥܸܠܕܒܼܵܒܹ̈ܐ . ܕܲܡܬܲܪܤܸܐ ܠܲܥܝܵܕܼܵܐ : ܐܲܝܟܼ ܐ̄ܢܵܫ ܕܲܡܬܲܪܤܸܐ ܠܢܘܼܪܵܐ . ܬܪ̈ܲܝܗܘܿܢ : ܒܲܡ̈ܠܘܿܐܹܐ ܩܵܝ̇ܡܵܐ ܡܫܘܼܚܬܼܵܐ ܕܚܲܝܠܗܘܿܢ . ܥܝܵܕܼܵܐ ܐܸܢ ܡܵܐ ܕܲܬܼܒܲܥ ܚܕܼܵܐ ܙܒܲܢ ܐܸܬܼܟܲܠܝܲܬ̤ ܒܥܵܬܹܗ : ܙܒܲܢ̄ܬܵܐ ܐ̄ܚܪܹܬܼܵܐ : ܡܚܝܼܠܵܐ ܡܸܫܟܲܚ ܐܲܢ̄ܬܿ ܠܹܗ . ܘܐܸܢ ܗܵܕܹܐ ܙܒܲܢ̄ܬܼܵܐ ܥܒܲܕܼܬܵܝܗܝ ܨܸܒܼܝܵܢܹܗ : ܙܒܲܢ̄ܬܼܵܐ ܕܬܲܪܬܹܝܢ ܝܲܬܝܼܪ ܚܲܝܠܬܼܵܢܵܐ ܡܸܫܟܲܚ ܐܲܢ̄ܬܿ ܒܥܵܬܹܗ ܥܠܲܝܟܼ . ܥܲܠ ܟܠ ܤܘܼܥܪ̈ܵܢܝܼܢ : ܗܵܢܵܐ ܥܘܼܗܕܵܢܵܐ ܢܩܵܘܸܐ ܒܵܟܼ ܀ ܛܵܒܼ ܗ̄ܘ̣ ܥܘܼܕܼܪܵܢܵܐ ܕܡ̣ܢ ܙܗܝܼܪܘܼܬܼܵܐ : ܡ̣ܢ ܥܘܼܕܼܪܵܢܵܐ ܕܡ̣ܢ ܥܲܡ̈ܠܹܐ ܀ ܠܪܵܚܹ̇ܡ ܓܘܼܚܟܵܐ ܘܪܵܚܹ̇ܡ ܨܲܕܘܵܐ : ܪܵܚܡܵܐ ܠܵܐ ܬܸܗܘܸܐ : ܢܵܓܹܕܼ ܠܵܟܼ ܓܹܝܪ : ܠܲܥ̈ܝܵܕܹܐ ܪ̈ܦܲܝܵܐ ܀ ܥܲܡ ܐܲܝܢܵܐ ܕܲܫܪܹܝܢ ܕܘܼܒܵܪ̈ܵܘܗܝ : ܠܵܐ ܬܲܦܨܲܚ ܐܲܦܲܝ̈ܟ . ܡ̣ܢ ܕܬܸܤܢܹܝܘܗܝ ܓܹܝܪ : ܐܸܙܕܲܗ̄ܪ . ܐܸܢ ܪܵܚܹܡ ܠܲܡܩܵܡ : ܗܲܒܼ ܠܹܗ ܐܝܼܕܼܵܐ . ܘܥܕܲܡܵܐ ܠܡܵܘܬܵܐ : ܝܑܼܨܲܦ ܕܲܫܟܼܵܚܬܹܗ ܀ ܐܸܢ ܟܪܝܼܗ ܐܲܢ̄ܬܿ ܥܕܲܟܹܝܠ : ܠܵܐ ܠܵܟܼ ܘܠܵܐ ܤܝܘܼܬܼܵܐ . ܪܹܫ ܚܘܼܛܪܵܟܼ ܠܲܡ ܐܵܘܫܸܛ ܠܹܗ : ܘܲܕܼܫܲܪܟܵܐ ܀ ܩܕܼܵܡ ܫܲܒܼܗܪܵܢܵܐ ܘܲܟܼܪܝܼܗ ܒܲܚܤܵܡܵܐ : ܒܲܙܗܝܼܪܘܼ ܬܡܲܠܸܠ . ܕܟܲܕܼ ܐܲܢ̄ܬܿ ܡܡܲܠܸܠ : ܗ̤ܘ ܥܵܒܹ̇ܕܼ ܠܗܹܝܢ ܦܘܼܫܵܩܵܐ ܠܡܸܠܲܝ̈ܟ ܒܠܸܒܹܗ : ܐܲܝܟܼ ܡܵܐ ܕܗ̤ܘ ܪܵܚܹ̇ܡ . ܐܵܦ ܡ̣ܢ ܫܲܦܝܼܪ̈ܵܬܼܵܐ ܕܒܼܵܟܼ : ܢܵܤܹ̇ܒܼ ܡܠܘܿܐܵܐ ܠܡܲܬܼܩܵܠܘܼ ܠܲܐ̄ܚܪ̈ܵܢܹܐ . ܘܡܸܬܼܗܲܦ̈ܟܵܢ ܡܸܠܲܝ̈ܟ ܒܓܼܵܘ ܬܲܪܥܝܼܬܹܗ : ܠܲܡ̈ܠܘܿܐܹܐ ܕܟܼܘܼܪ̈ܗܵܢܹܐ ܀ ܥܲܡ ܐܲܝܢܵܐ ܕܲܡܫܲܪܸܐ ܡܡܲܠܸܠ ܥܲܠ ܐܲܚܵܘ̈ܗܝ pb. 348 ܩܕܼܵܡܲܝܟ : ܐܲܟܼܡܲܪ ܐܲܦܲܝ̈ܟ . ܟܲܕܼ ܗܵܕܹܐ ܬܸܥܒܸܿܕܼ : ܗܵܟܲܢܵܐ ܠܐܲܠܵܗܵܐ ܘܠܹܗ ܡܸܫܬܿܟܲܚ ܐܲܢ̄ܬܿ ܙܗܝܼܪܵܐ ܀ ܐܸܢ ܬܸܬܸܠ ܡܸܕܸܡ ܠܲܤܢܝܼܩܵܐ : ܬܸܩܕܘܿܡ ܠܡܵܘܗܲܒܼܬܼܵܟܼ ܦܨܝܼܚܘܼܬܼܵܐ ܕܦܲܪܨܘܿܦܵܐ : ܘܡܸܠܹ̈ܐ ܒܲܤܝܼ̈ܡܵܬܼܵܐ : ܘܠܘܼܒܵܒܼܵܐ ܠܚܲܫܝܼܫܘܼܬܹܗ . ܟܲܕܼ ܕܹܝܢ ܗܵܕܹܐ ܬܸܥܒܸܿܕܼ : ܥܵܠܹ̇ܒܼ ܒܡܵܘܗܲܒܼܬܼܵܟܼ ܒܘܼܤܵܡܵܐ ܕܪܸܥܝܵܢܹܗ : ܝܲܬܝܼܪ ܡ̣ܢ ܚܫܲܚܬܼܵܐ ܕܦܲܓܼܪܵܐ ܀ ܒܝܵܘܡܵܐ ܕܦܵܬܲܚ ܐܲܢ̄ܬܿ ܦܘܼܡܵܟܼ ܠܲܡܡܲܠܵܠܘܼ ܥܲܠ ܒܲܪܢܵܫܵܐ : ܡܝܼܬܼܵܐ ܬܸܚܫܲܘܿܒܼ ܢܲܦܫܵܟܼ ܠܐܲܠܵܗܵܐ : ܘܲܤܪܝܼܩܵܐ ܠܟܼܠ ܥܲܡܠܲܝ̈ܟ : ܐܵܦܸܢ ܡܸܤܬܿܒܲܪ ܕܲܠܬܼܘܼܪܵܨܵܐ ܘܲܠܒܸܢܝܵܢܵܐ ܡܗܲܓܸܓܼ ܠܵܟܼ ܚܘܼܫܵܒܼܵܐ ܠܲܡܡܲܠܵܠܘܼ . ܠܡܵܢܵܐ ܐܵܠ̇ܨܵܐ ܠܡܸܤܬܲܪ ܐ̄ܢܵܫ ܒܸܢܝܵܢܹܗ : ܘܲܠܡܲܬܼܩܵܢܘܼ ܕܚܲܒܼܪܹܗ ܀ ܒܝܵܘܡܵܐ ܕܚܵܐܹ̇ܫ ܐܲܢ̄ܬܿ ܚܠܵܦ ܒܲܪܢܵܫܵܐ ܒܚܲܕܼ ܡ̣ܢ ܐܸܤܟܹܡ̈ܝܼܢ : ܐܸܢ ܚܠܵܦ ܛܵܒܹ̈ܐ ܘܐܸܢ ܚܠܵܦ ܪ̈ܲܫܝܼܥܹܐ : ܒܦܲܓܼܪܵܐ ܐܵܘ ܒܬܲܪܥܝܼܬܼܵܐ : ܤܵܗܕܵܐ ܬܸܚܫܘܿܒܼ ܢܲܦܫܵܟܼ ܒܝܵܘܡܵܐ ܗܵܘ̇ : ܘܐܲܝܟܼ ܡܲܢ ܕܲܠܚܲܫܵܐ ܕܡܵܘܕܝܵܢܘܼܬܼܵܐ ܚܠܵܦ ܡܫܝܼܚܵܐ ܐܸܫ̣ܬܘܝܼܬܿ . ܐܸܬܼܥܲܗܲܕܼ ܕܲܡܫܝܼܚܵܐ : ܚܠܵܦ ܪ̈ܲܫܝܼܥܵܐ ܡܝܼܬܼ : ܐܲܝܟܼ ܡܸܠܬܹܗ ܕܼܟܼܬܼܵܒܼܵܐ : ܠܵܘ ܚܠܵܦ ܛܵܒܹ̈ܐ . ܚܙܝܼ ܕܲܟܼܡܵܐ ܪܲܒܵܐ ܨܒܼܘܼܬܼܵܐ ܠܡܸܚܲܫ ܚܠܵܦ ܒܝܼ̈ܫܹܐ ܘܲܠܡܲܛܐܵܒܼܘܼ ܠܚܲܛܵܝܹ̈ܐ : ܐܵܦ ܝܲܬܼܝܼܪ ܡ̣ܢ ܗܵܝ̇ ܕܲܠܙܲܕܝܼ̈ܩܹܐ . ܫܠܝܼܚܵܐ : ܐܲܝܟܼ ܡܸܕܸܡ ܕܫܵܘܹ̇ܐ ܠܕܼܘܼܡܵܪܵܐ ܡܥܲܗܸܕܼ ܠܵܗ̇ ܠܗܵܕܹܐ ܀ ܐܸܢ ܬܸܫܟܲܚ ܬܸܙܕܲܕܲܩ ܒܪܲܡ : ܐܲܢ̄ܬܿ ܒܵܟܼ ܠܓܼܵܘ ܢܲܦܫܵܟܼ : ܠܵܐ ܢܸܬܼܒܛܸܠ ܠܵܟܼ ܠܡܸܒܼܥܵܐ ܙܲܕܝܼܩܘܼܬܼܵܐ ܐ̄ܚܪܹܬܼܵܐ ܀ ܠܟܼܠ ܤܘܼܥܪ̈ܵܢܲܝܟ ܗ̤ܘܲܝ̈ ܩܲܕܝܼ̈ܡܵܢ ܢܲܟܼܦܘܼܬܼܵܐ ܕܦܲܓܼܪܵܐ : ܘܕܼܟܼܝܘܼܬܼܵܐ ܕܬܹܐܪܬܵܐ . ܒܸܠܥܵܕܲܝܗܹܝܢ : ܤܪܝܼܩܘܼ ܩܕܼܵܡ ܐܸܠܵܗܵܐ ܟܠ ܤܘܼܥܪܵܢ ܀ ܟܠ ܥ̇ܒܼܵܕܼ ܕܲܕܼܠܵܐ ܚܘܼܫܵܒܼ ܬܸܥܒܸܿܕܼ ܘܲܕܼܠܵܐ ܒܘܼܚܵܢ : ܕܲܥ ܕܲܤܪܝܼܩܘܼ ܥܲܡܠܵܟܼ ܕܒܹܗ : ܐܵܦܸܢ ܕܫܲܦܝܼܪܬܵܐ pb. 349 ܢܸܗܘܸܐ . ܐܲܠܵܗܵܐ ܓܹܝܪ ܠܲܚܫܲܚܬܼܵܐ ܕܩܘܼܪܫܵܢܵܐ ܡܲܩܸܨ ܙܲܕܝܼܩܘܼܬܼܵܐ : ܘܠܵܐ ܗ̄ܘ̣ܵܐ ܠܦܘܼܠܚܵܢܵܐ ܕܫܸܓܼܡܵܐ ܀ ܫܪܵܓܼܵܐ ܕܲܒܼܫܸܡܫܵܐ : ܙܲܕܝܼܩܵܐ ܕܠܵܐ ܚܲܟܿܝܼܡ ܀ ܙܲܪܥܵܐ ܕܥܲܠ ܫܘܿܥܵܐ : ܨܠܘܿܬܹܗ ܕܐܲܟܿܬܼܵܢܵܐ ܀ ܐܝܼܠܵܢܵܐ ܕܠܵܐ ܦܹܐܪܹ̈ܐ : ܥܲܢܘܵܝܵܐ ܕܠܵܐ ܡܪܲܚܡܵܢ ܀ ܓܹܐܪܵܐ ܕܲܤܡܝܼܡ : ܡܲܟܿܤܵܢܘܼܬܼܵܐ ܕܚܲܤܵܡܵܐ ܀ ܦܲܚܵܐ ܟܲܤܝܵܐ : ܩܘܼܠܵܤܹܗ ܕܲܢܟܼܝܼܠܵܐ ܀ ܡܵܠܘܿܟܼܵܐ ܤܲܟܼܠܵܐ : ܕܵܘܩܵܐ ܥܘܿܝܼܪܵܐ ܀ ܬܒܼܵܪܵܐ ܕܠܸܒܵܐ : ܡܵܘܬܿܒܼܵܐ ܕܥܲܡ ܤܲܟܼ̈ܠܹܐ ܀ ܡܲܒܿܘܼܥܵܐ ܚܲܠܝܵܐ : ܥܸܢܝܵܢܵܐ ܕܥܲܡ ܚܲܟܿܝܼ̈ܡܹܐ ܀ ܡܵܠܘܿܟܼܵܐ ܕܚܲܟܿܝܼܡ : ܫܘܼܪܵܐ ܗ̄ܘ̣ ܕܬܼܘܼܟܼܠܵܢܵܐ ܀ ܪܵܚܡܵܐ ܤܲܟܼܠܵܐ : ܓܲܙܵܐ ܗ̄ܘ̣ ܕܚܘܼܤܪܵܢܵܐ ܀ ܡܝܲܬܲܪ ܗ̄ܘ̣ ܠܡܸܚܙܵܐ ܒܹܝܬܼ ܒܵܟܹ̈ܐ . ܡ̣ܢ ܕܲܠܡܸܚܙܵܐ ܚܲܟܿܝܼܡܵܐ ܕܢܲܩܝܼܦ ܠܤܲܟܼܠܵܐ ܀ ܡܝܲܬܲܪ ܗ̄ܘ̣ ܠܡܸܥܡܲܪ ܥܲܡ ܚܲܝ̈ܘܵܬܼܵܐ : ܡ̣ܢ ܕܲܠܡܸܥܡܲܪ ܥܲܡ ܚܲܤܵܡܹ̈ܐ ܀ ܛܵܒܼ ܗ̄ܘ̣ ܥܡܘܼܪܝܵܐ ܕܲܒܼܩܲܒܼܪܵܐ : ܡ̣ܢ ܠܡܸܥܲܡܲܪ ܥܲܡ ܫܟܼܝܼܪ̈ܲܝ ܒܗܘܼ̈ܦܵܟܹܐ ܀ ܬܸܒܼ ܥܲܡ ܟܘܼܕܼܪܹ̈ܐ : ܘܠܵܐ ܥܲܡ ܝܲܥ̈ܢܹܐ ܀ ܐܸܬܼܠܵܘܵܐ ܠܩܵܛܘܿܠܵܐ : ܘܠܵܐ ܠܚܸܪܝܵܝܵܐ ܀ ܘܐܸܬܼܥܲܢܵܐ ܥܲܡ ܚܙܝܼܪܵܐ : ܘܠܵܐ ܥܲܡ ܦܲܟܵܢܵܐ . ܡܝܲܬܲܪ ܗ̄ܘ̣ ܓܘܼܪܝܵܐ ܕܲܚܙܝܼܪܵܐ : ܡ̣ܢ ܦܘܼܡܹܗ ܕܦܲܟܵܢܵܐ ܀ ܬܸܒܼ ܡܸܨܥܲܬܼ ܐܲܪ̈ܝܵܢܹܐ : ܘܠܵܐ ܡܸܨܥܲܬܼ ܪ̈ܵܡܹܐ ܀ ܗ̤ܘܝܼ ܪܕܝܼܦܵܐ : ܘܠܵܐ ܪܵܕܼܘܿܦܵܐ ܀ ܗ̤ܘܝܼ ܙܩܝܼܦܵܐ : ܘܠܵܐ ܙܵܩܘܿܦܵܐ ܀ ܗ̤ܘܝܼ ܥܲܠܝܼܒܼܵܐ : ܘܠܵܐ ܥܵܠܘܿܒܼܵܐ ܀ ܗ̤ܘܝܼ ܥܫܝܼܩܵܐ : ܘܠܵܐ ܥܵܫܘܿܩܵܐ ܀ ܗ̤ܘܝܼ ܢܝܼܚܵܐ : ܘܠܵܐ ܛܲܢܵܢܵܐ ܀ ܐܲܚܘܿܕܼ ܛܲܒܼܘܼܬܼܵܐ : ܘܠܵܐ ܟܹܐܢܘܼܬܼܵܐ . ܟܹܐܢܘܼܬܼܵܐ : ܠܵܘ ܡ̣ܢ ܕܘܼܒܵܪܵܐ ܗ̄ܝ̣ ܕܲܟܼܪܸܤܛܝܵܢܘܼܬܼܵܐ : ܘܠܵܐ ܪܫܝܼܡ ܕܘܼܟܼܪܵܢܵܗ̇ ܒܝܘܼܠܦܵܢܹܗ ܕܲܡܫܝܼܚܵܐ ܀ ܚܕܝܼ ܥܲܡ ܕܚܵܕܹܝܢ : ܘܲܒܼܟܼܝܼ ܥܲܡ ܕܒܼܵܟܹ̇ܝܢ . ܕܐܝܼܬܹܝܗ̇ : pb. 350 ܐܵܬ̤ܵܐ ܕܫܲܦܝܼܘܼܬܼܵܐ ܀ ܥܲܡ ܟܪ̈ܝܼܗܹܐ : ܐܸܬܼܟܲܪܗ . ܘܥܲܡ ܚܲܛܵܝܹ̈ܐ : ܐܸܬܼܐܲܒܼ̄ܠ . ܘܥܲܠ ܬܲܝܵܒܹ̈ܐ : ܚܕܝܼ ܀ ܗ̤ܘܝܼ ܪܵܚܡܵܐ ܠܟܼܠܢܵܫ : ܘܲܡܫܵܘܚܕܼܵܐ ܒܪܸܥܝܵܢܵܟܼ ܀ ܐܸܫܬܵܘܬܲܦ ܒܚܲܫܵܐ ܕܟܼܠ : ܘܲܒܼܦܲܓܼܪܵܟܼ ܗ̤ܘܝܼ ܪܲܚܝܼܩ ܡ̣ܢ ܟܠ ܀ ܠܐ̄ܢܵܫ : ܠܵܐ ܬܲܟܸܣ . ܘܲܠܐ̄ܢܵܫ : ܠܵܐ ܬܟܼܵܘܸܢ : ܐܵܦܠܵܐ ܠܐܲܝܠܹܝܢ ܕܒܼܝܼܫܝܼܢ ܤܲܓܿܝܼ ܒܕܼܘܼܒܵܪ̈ܲܝܗܘܿܢ ܀ ܦܪܘܿܣ ܓܵܠܵܟܼ ܥܲܠ ܚܲܛܵܝܵܐ : ܘܟܲܤܵܐ ܥܠܵܘܗܝ . ܐܸܢ ܠܵܐ ܡܸܫܟܲܚ ܐܲܢ̄ܬܿ ܕܲܬܼܤܝܼܡ ܥܲܠ ܢܲܦܫܵܟܼ ܤܘܼܪ̈ܚܵܢܵܘܗܝ : ܘܲܬܼܩܲܒܸܠ ܚܠܵܦܵܘܗܝ ܡܲܪܕܘܼܬܼܵܐ : ܐܵܦܸܢ ܡܦܲܪܤܵܝܘܼ ܬܚܲܡܤܸܢ ܕܠܵܐ ܬܦܲܪܤܹܝܘܗܝ ܀ ܠܵܐ ܬܸܨܸܐ ܡܸܛܠ ܟܲܪܤܵܐ ܀ ܘܠܵܐ ܬܸܤܢܸܐ ܚܠܵܦ ܐܝܼܩܵܪܵܐ ܀ ܘܠܵܐ ܬܸܪܚܲܡ ܕܲܝܵܢܘܼܬܼܵܐ ܀ ܗ̤ܘܲܝܬܿ ܝܵܕܲܥ̇ ܐܵܚܝ : ܕܡܸܛܠܗܵܢܵܐ ܗܵܘܹ̇ܝܢܢ ܠܓܼܵܘ ܡ̣ܢ ܬܲܪܥܵܐ : ܐܲܝܟܼ ܕܠܵܐ ܢܸܕܲܥ ܤܘܼܥܪ̈ܵܢܹܐ ܒܝܼ̈ܫܹܐ ܕܲܒܼܢܲܝ̈ܢܵܫܵܐ ܀ ܕܟܲܕܼ ܠܟܼܠܢܵܫ ܐܲܝܟܼ ܕܲܠܛܵܒܹ̈ܐ ܢܸܚܙܸܐ : ܢܸܡܛܸܐ ܠܕܲܟܼܝܘܼܬܼܵܐ ܒܬܲܪܥܝܼܬܲܢ . ܐܸܢܕܹܝܢ ܘܐܵܦ ܚܢܲܢ ܢܸܗܘܸܐ ܡܲܟܿܤܵܢܹ̈ܐ ܘܪ̈ܵܕܼܘܿܝܹܐ : ܘܕܲܝܢܹ̈ܐ ܘܬܼܵܒܼ̈ܘܿܥܹܐ : ܘܒܼܵܨ̈ܘܿܝܹܐ : ܒܡܲܢ̣ܘܼ ܕܲܤܢܸܐ ܡܵܘܬܿܒܼܵܐ ܕܒܲܡܕܼܝܼ̈ܢܵܬܼܵܐ ܡ̣ܢ ܥܘܼܡܪܵܐ ܕܲܒܼܡܲܕܼܒܿܪܵܐ ؟ ܐܸܢ ܠܵܐ ܐܝܼܬܲܝܟ ܫܲܠܝܵܐ ܒܠܸܒܵܟܼ : ܗ̤ܘܝܼ ܫܲܠܝܵܐ ܒܠܸܫܵܢܵܟܼ ܀ ܐܸܢ ܠܵܐ ܡܨܸܐ ܐܲܢ̄ܬܿ ܕܬܸܗܘܸܐ ܡܬܲܟܿܤܵܢܵܐ ܕܚܘܼ̈ܫܵܒܲܝܟܼ : ܗ̤ܘܝܼ ܡܛܲܟܿܤܵܢܵܐ ܕܪܸ̈ܓܼܫܲܝܟ ܀ ܐܸܢ ܠܵܐ ܐܝܼܬܲܝܟ ܡܫܵܘܚܕܼܵܐ ܒܬܲܪܥܝܼܬܼܵܟܼ : ܗ̤ܘܝܼ ܡܫܵܘܚܕܼܵܐ ܒܦܲܓܼܪܵܟܼ ܀ ܐܸܢ ܠܵܐ ܡܨܸܐ ܐܲܢ̄ܬܿ ܕܬܸܫܗܲܪ ܥܲܠ ܪܸ̈ܓܼܠܲܝܟܼ : ܫܗܲܪ ܥܲܠ ܬܸܫܘܼܝܼܬܼܵܟ ܀ ܐܸܢ ܠܵܐ ܤܵܦܹ̇ܩ ܐܲܢ̄ܬܿ ܠܒܼܵܘ̈ܬܹܐ : ܨܘܼܡ ܐܵܦܸܢ ܪܲܡܫܵܝܵܐ ܀ ܘܐܸܢ ܠܵܐ ܤܵܦܹ̇ܩ ܐܲܢ̄ܬܿ ܠܨܵܘܡܵܐ pb. 351 ܪܲܡܫܵܝܵܐ : ܛܲܪ ܐܵܦܸܢ ܡ̣ܢ ܤܲܒܼܥܘܼܬܼܵܐ ܀ ܠܵܐ ܐܝܼܬܲܝܟ ܩܲܕܝܼܫܵܐ ܒܠܸܒܵܟܼ : ܗ̤ܘܝܼ ܩܲܕܝܼܫܵܐ ܒܦܲܓܼܪܵܟܼ ܀ ܘܐܸܢ ܠܵܐ ܐܝܼܬܲܝܟ ܐܲܒܼܝܼܠܵܐ ܒܠܸܒܵܟܼ : ܐܸܬܼܥܲܛ̄ܦ ܐܸܒܼܠܵܐ ܐܵܦܸܢ ܥܲܠ ܦܲܪܨܘܿܦܵܟܼ ܀ ܠܵܐ ܡܨܸܐ ܐܲܢ̄ܬܿ ܕܬܸܙܕܲܕܲܩ : ܗ̤ܘܝܼ ܡܡܲܠܸܠ ܐܲܝܟܼ ܚܲܛܵܝܵܐ ܀ ܠܵܐ ܐܝܼܬܲܝܟ ܥܵܒܹ̇ܕ ܫܲܝܢܵܐ : ܠܵܐ ܬܸܗܘܸܐ ܐܵܦ ܕܵܠܘܿܚܵܐ ܀ ܠܵܐ ܡܸܫܟܲܚ ܐܲܢ̄ܬܿ ܕܬܸܬܼܟܲܫܲܪ : ܗ̤ܘܝܼ ܒܬܲܪܥܝܼܬܼܵܟܼ ܐܲܝܟܼ ܫܲܦܠܵܐ ܀ ܠܵܐ ܐܝܼܬܲܝܟ ܙܲܟܵܝܵܐ : ܠܵܐ ܬܸܫܬܓܲܪ ܥܲܠ ܚܲܝܵܒܹ̈ܐ ܀ ܠܵܐ ܤܵܦܹ̇ܩ ܐܲܢ̄ܬܿ ܕܬܸܤܟܘܿܪ ܦܘܼܡܵܐ ܕܐܲܝܢܵܐ ܕܲܡܡܲܠܸܠ ܥܲܠ ܚܲܒܼܪܹܗ : ܛܲܪ ܐܵܦܸܢ ܢܲܦܫܵܟܼ : ܕܠܵܐ ܬܸܗܘܸܐ ܠܹܗ ܫܵܘܬܵܦܵܐ ܀ ܕܲܥ ܕܐܸܢ ܡܸܢܵܟܼ ܬܸܦܘܿܩ ܢܘܼܪܵܐ ܘܬܼܵܘܩܸܕܼ ܠܲܐ̄ܚܪ̈ܵܢܹܐ : ܢܲܦܫܵܬܼܵܐ ܕܟܼܠ ܕܤܵܪܟܵܐ ܒܗܘܿܢ ܡ̣ܢ ܗܵܝ̇ ܢܘܼܪܵܐ : ܒܐܝܼܕܲܝ̈ܟ ܡܸܬܿܬܲܒܼ̈ܥܵܢ . ܘܐܸܢ ܐܲܢ̄ܬܿ ܠܵܐ ܬܲܪܡܸܐ ܢܘܼܪܵܐ : ܫܵܠܹ̇ܡ ܐܲܢ̄ܬܿ ܠܐܲܝܢܵܐ ܕܪܵܡܹ̇ܐ : ܘܲܡܢܵܚ ܐܲܢ̄ܬܿ ܒܹܗ ܒܤܘܼܥܪܵܢܵܐ : ܡܫܵܘܬܸܦ ܐܲܢ̄ܬܿ ܥܲܡܹܗ ܒܕܼܝܼܢܵܐ ܀ ܐܸܢ ܠܢܝܼܚܘܼܬܼܵܐ ܬܸܪܚܲܡ : ܬܸܗܘܸܐ ܡܫܲܝܢܵܐ . ܘܐܸܢ ܠܫܲܝܢܵܐ ܬܸܫܬܿܘܸܐ : ܬܸܚܕܸܐ ܒܟܼܠܙܒܲܢ ܀ ܒܥܝܼ ܤܘܼܟܵܠܵܐ : ܘܠܵܐ ܕܲܗܒܼܵܐ ܀ ܠܒܲܫ ܡܘܼܟܵܟܼܵܐ : ܘܠܵܐ ܒܘܼܨܵܐ ܀ ܩܢܝܼ ܫܲܝܢܵܐ : ܘܠܵܐ ܡܲܠܟܿܘܼܬܼܵܐ ܀ ܠܲܝܬܿ ܕܡܸܤܬܲܟܿܠܵܢ ܘܠܵܐ ܡܲܟܿܝܼܟܼ . ܘܲܐܲܝܢܵܐ ܕܠܵܐ ܡܲܟܿܝܼܟ : ܐܵܦܠܵܐ ܡܸܤܬܲܟܿܠܵܢ ܀ ܠܲܝܬܿ ܡܲܟܿܝܼܟܼ ܘܠܵܐ ܡܫܲܝܲܢ . ܘܐܲܝܢܵܐ ܕܠܵܐ ܡܫܲܝܲܢ : ܐܵܦܠܵܐ ܡܲܟܿܝܼܟܼ ܀ ܠܲܝܬܿ ܕܲܡܫܲܝܲܢ : ܘܠܵܐ ܚܵܕܹܐ ܀ ܟܲܕܼ ܒܟܼܠ ܐܘܼܪ̈ܚܵܬܼܵܐ ܕܐܝܼܬܼ ܪܵܕܹܝܢ ܒܢܲܝ̈ܢܵܫܵܐ ܒܥܵܠܡܵܐ ܗܵܢܵܐ : ܠܵܐ ܡܸܫܟܿܚܝܼܢ ܫܲܝܢܵܐ : ܥܕܲܡܵܐ ܕܩܵܪܒܿܝܼܢ ܠܘܵܬܼ ܤܲܒܼܪܵܐ ܕܒܲܐܠܵܗܵܐ ܀ ܠܵܐ ܡܸܫܬܲܝܲܢ ܠܸܒܵܐ ܡ̣ܢ ܛܘܼܪ̈ܵܦܹܐ ܘܬܼܘܼ̈ܩܠܵܬܼܵܐ : ܥܕܲܡܵܐ ܕܡܸܬܼܩܲܪܲܒܼ ܠܗܵܪܟܵܐ . ܘܗ̤ܘ ܤܲܒܼܪܵܐ ܡܫܲܝܸܢ ܠܗܘܿܢ : ܘܐܵܫܹ̇ܕܼ ܚܲܕܼܘܼܬܼܵܐ ܒܠܸܒܿܗܘܿܢ . ܘܗܵܕܲܐ ܗ̣̄ܝ ܗܵܝ̇ ܕܐܸܡ݂ܲܪ ܗܵܘ̇ ܦܘܼܡܵܐ pb. 352 ܤܓܼܝܼܕܼܵܐ ܡܠܸܐ ܩܘܼ̈ܕܫܹܐ : ܕܬܼܵܘ ܠܘܵܬܼܝ ܟܠܟܼܘܿܢ ܠܐܲܝ̈ܵܐ ܘܲܫܩܝܼ̈ܠܲܝ ܡܵܘ̈ܒܿܠܹܐ : ܘܐܸܢܵܐ ܐܲܢܚܝܼܟܼܘܿܢ . ܩܪܘܿܒܼܘ ܠܲܡ ܠܘܵܬܼ ܤܲܒܼܪܵܐ ܕܒܼܝܼ : ܘܦܘܼܫܘ ܡ̣ܢ ܐܘܼܪ̈ܚܵܬܼܵܐ ܤܲܓܝܼ̈ܐܵܬܼܵܐ : ܘܡܸܬܿܬܿܢܝܼܚܝܼܢ ܐܢ̄ܬܿܘܿܢ ܡ̣ܢ ܥܲܡ̈ܠܹܐ : ܘܡ̣ܢ ܕܸܚܠܬܼܵܐ . ܤܲܒܼܪܵܐ ܕܒܲܐܠܵܗܵܐ : ܡܪܝܼܡ ܠܸܒܵܐ . ܕܸܚܠܬܼܵܐ ܕܓܹܗܲܢܵܐ : ܬܵܒܼܪܵܐ ܠܹܗ ܀ ܢܘܼܗܪܵܐ ܕܪܸܥܝܵܢܵܐ : ܡܵܘܠܸܕܼ ܗܲܝܡܵܢܘܼܬܼܵܐ . ܘܗܲܝܡܵܢܘܼܬܼܵܐ ܡܵܘܠܕܼܵܐ : ܒܘܼܝܵܐܵܐ ܕܤܲܒܼܪܵܐ . ܘܤܲܒܼܪܵܐ : ܡܲܫܥܸܢ ܠܸܒܵܐ ܀ ܗܲܝܡܵܢܘܼܬܼܵܐ ܐܝܼܬܹܝܗ̇ : ܓܸܠܝܵܢܵܐ ܕܤܘܼ̈ܟܵܠܹܐ . ܡܵܐ ܕܲܚܫܸܟܼ ܪܸܥܝܵܢܵܐ : ܡܸܬܿܛܲܫܝܵܐ ܗܲܝܡܵܢܘܼܬܼܵܐ . ܘܫܵܠܛܵܐ ܒܲܢ ܕܸܚܠܬܼܵܐ : ܘܦܵܤ̇ܩܵܐ ܠܹܗ ܠܤܲܒܼܪܲܢ . ܗܲܝܡܵܢܘܼܬܼܵܐ ܕܡ̣ܢ ܝܘܼܠܦܵܢܵܐ : ܠܵܐ ܡܚܲܪܪܵܐ ܠܐ̄ܢܵܫ ܡ̣ܢ ܡܲܤܒܿܪܵܢܘܼܬܼܵܐ ܘܦܘܼ̈ܠܵܓܹܐ : ܐܸܠܵܐ ܐܲܝܕܵܐ ܕܲܒܼܤܘܼ̈ܟܵܠܹܐ ܕܵܢܚܵܐ . ܘܡܸܬܼܩܲܪܝܵܐ : ܓܸܠܝܵܢܹܗ ܕܲܫܪܵܪܵܐ ܀ ܟܡܵܐ ܕܠܐܠܵܗܵܐ ܡܸܤܬܲܟܲܠ ܗܵܘܢܵܐ ܐܲܝܟܼ ܐܲܠܵܗܵܐ : ܒܝܲܕܼ ܓܸܠܝܵܢܵܐ ܕܤܘܼ̈ܟܵܠܹܐ : ܠܵܐ ܩܵܪܒܵܐ ܕܸܚܠܬܼܵܐ ܠܘܵܬܼ ܠܸܒܵܐ . ܡܵܐ ܕܡܸܫܬܲܒܼܩܝܼܢܲܢ ܒܚܸܫܟܵܐ : ܘܡܵܘܒܿܕܼܝܼܢܲܢ ܠܗܵܢܵܐ ܤܘܼܟܵܠܵܐ ܐܲܝܟܼ ܕܢܸܬܼܡܲܟܲܟܼ : ܥܵܕܼܝܵܐ ܥܠܲܝܢ ܕܸܚܠܬܼܵܐ : ܕܲܬܼܩܲܪܒܲܢ ܠܡܘܼܟܵܟܼܵܐ ܘܠܲܬܼܝܵܒܼܘܼܬܼܵܐ ܀ ܒܪܵܐ ܕܐܲܠܵܗܵܐ ܨܠܝܼܒܼܵܐ ܤܲܝܒܲܪ : ܚܲܛܵܝܹ̈ܐ ܐܸܬܼܠܲܒܲܒܼܘ ܒܲܬܼܝܵܒܼܘܼܬܼܵܐ ܀ ܐܸܢ ܐܸܤܟܹܡܵܐ ܕܲܬܼܝܵܒܼܘܼܬܼܵܐ ܐܲܗܦܸܟܼ ܪܘܼܓܼܙܵܐ ܡ̣ܢ ܡܲܠܟܵܐ : ܠܵܐ ܡܲܤܠܸܐ ܗܵܫܵܐ ܫܪܵܪܵܐ ܕܪܸ̈ܥܝܵܢܲܝܟܿܘܿܢ . ܐܸܢ ܠܗܵܘ̇ ܕܝܵܕܲܥ̇ ܗ̄ܘ̣ܵܐ ܠܹܗ ܕܠܵܐ ܫܲܪܝܼܪ : ܐܸܤܟܹܡܵܐ ܕܡܲܟܿܝܼܟܼܘܼܬܼܵܐ ܐܲܗܦܸܟܼ ܪܘܼܓܼܙܵܐ ܡܸܢܹܗ : ܟܡܵܐ ܠܟܼܘܿܢ ܝܲܬܝܼܪܵܐܝܼܬܼ : ܕܒܲܫܪܵܪܵܐ ܚܵܫ̇ܝܼܢ ܐܢ̄ܬܿܘܿܢ ܥܲܠ ܤܘܼܪ̈ܚܵܢܲܝܟܿܘܿܢ ! ܤܵܦܹ̇ܩ ܠܹܗ ܚܲܫܵܐ ܕܪܸܥܝܵܢܵܐ : ܚܠܵܦ ܤܵܟܼܵܐ ܕܥܲܡ̈ܠܲܝ ܦܲܓܼܪܵܐ : ܐܲܝܟܼ ܡܸܠܬܹܗ ܕܲܡܦܲܫܩܵܢܵܐ ܀ ܢܵܘܤܵܐ ܕܛܲܝܒܿܘܼܬܼܵܐ ܐܝܼܬܼܵܘܗܝ : ܡ̇ܢ ܕܲܡܡܡܲܙܲܓܼ pb. 353 ܒܐܲܠܵܗܵܐ ܒܐܲܡܝܼܢܘܼܬܼ ܪܸܢܝܵܐ ܕܲܒܼܕܼܝܼܠܹܗ . ܡܵܢܲܐ ܗ̣̄ܝ ܡܲܪܢܝܼܬܼܵܐ ܕܲܒܼܕܼܝܼܠܹܗ ؟ ܦܸܗܝܵܐ ܐܲܡܝܼܢܵܐ ܕܒܲܢܝܵܚܹܗ : ܘܚܲܫܵܐ ܕܲܒܼܟܼܠ ܙܒܲܢ : ܘܲܫܚܝܼܩܘܼܬܼ ܪܸܢܝܵܐ ܐܲܡܝܼܢܵܐ ܕܲܚܠܵܦ ܐܲܝܠܹܝܢ ܕܡܸܛܠ ܕܵܘܝܘܼܬܹܗ ܕܲܟܼܝܵܢܵܐ ܕܒܲܐܡܝܼܢܘܼ ܦܵܝ̈ܫܵܢ ܡ̣ܢ ܫܘܼܡܠܵܝܵܐ : ܘܟܿܪܝܘܼܬܼܵܐ ܐܲܡܝܼܢܬܵܐ ܕܥܲܠ ܐܲܦܲܝ̈ܗܹܝܢ : ܕܲܛܥܝܼܢ ܪܸܥܝܵܢܵܐ ܒܙܵܘ̈ܥܹܐ ܚܲܤܝܼ̈ܢܹܐ : ܘܲܡܩܲܪܸܒܼ ܩܕܼܵܡܵܘܗܝ ܒܲܬܼܘܵܬܼܵܐ ܕܡܘܼܟܵܟܼܵܐ ܐܲܝܟܼ ܩܘܼܪܒܵܢܵܐ ܒܲܨܠܘܿܬܹܗ . ܘܲܟܼܡܵܐ ܕܡܲܨܝܵܐ ܒܲܤܝܵܐ ܠܹܗ ܨܸܦܬܼܵܐ ܕܥܲܠ ܦܲܓܼܪܵܐ : ܐܲܝܟܼ ܚܲܝܠܹܗ . ܗܵܢܵܘ ܕܲܛܥܝܼܢ ܒܢܲܦܫܹܗ ܕܘܼܟܼܪܵܢܵܐ ܐܲܡܝܼܢܵܐ ܕܐܲܠܵܗܵܐ : ܐܲܝܟܼ ܕܐܸܡ݂ܲܪ ܛܘܼܒܼܵܢܵܐ ܒܵܤܝܼܠܸܣ ܐܲܦܸܤܩܘܿܦܵܐ . ܨܠܘܿܬܼܵܐ ܠܲܡ ܕܠܵܐ ܦܸܗܝܵܐ ܐܝܼܬܹܝܗ̇ : ܐܲܝܕܵܐ ܕܥܵܒܼ̇ܕܵܐ ܒܵܗ̇ ܒܢܲܦܫܵܐ ܪܸܢܝܵܐ ܐܲܡܝܼܢܵܐ ܕܐܲܠܵܗܵܐ . ܐܵܦ ܓܹܝܪ ܗܵܢܵܘ ܠܲܡ ܡܲܥܡܪܵܐ ܕܐܲܠܵܗܵܐ : ܕܲܒܼܝܲܕܼ ܥܘܼܗܕܵܢܵܐ ܐܲܡܝܼܢܵܐ ܕܥܵܗܕܝܼܢܲܢ ܠܹܗ : ܒܲܢ ܗ̄ܘ̣ ܥܵܡܲܪ . ܗܵܢܵܘ ܕܹܝܢ : ܒܪܸܢܝܵܐ ܫܚܝܼܩܵܐ ܕܲܒܼܠܸܒܵܐ ܒܥܘܼܬܵܕܼܵܐ ܕܲܢܝܵܚܵܘ̈ܗܝ . ܚܘܼ̈ܫܒܹܐ ܒܝܼ̈ܫܹܐ ܕܠܵܐ ܡ̣ܢ ܨܸܒܼܝܵܢܵܐ : ܡ̣ܢ ܫܲܪܝܘܼܬܼܵܐ ܕܡ̣ܢ ܩܕܼܵܡܲܝܗܘܿܢ ܗܵܘܹ̇ܝܢ ܀ ܐ̄ܢܵܫܵܐ : ܐܲܚܲܝ̈ : ܕܐܲܝܟܼ ܕܲܠܤܘܼܡܵܟܼܵܐ ܒܲܠܚܘܿܕܼ ܨܵܒܹ̇ܝܢ ܕܲܢܢܝܼܚܘܼܢ ܠܦܲܓܼܪܵܐ ܩܲܠܝܼܠ ܡܸܛܠ ܦܘܼܠܚܵܢܵܐ ܕܐܲܠܵܗܵܐ : ܐܲܝܟܼ ܕܢܸܬܼܚܲܝܠܘܼܢ ܘܬܼܘܼܒܼ ܢܸܗܦܟܼܘܼܢ ܠܦܘܼܠܚܵܢܗܘܿܢ . ܒܝܵܘ̈ܡܵܬܼܵܐ ܙܥܘܿܪܹ̈ܐ ܕܲܢܝܵܚܲܢ : ܠܵܐ ܢܸܫܪܸܐ ܙܗܝܼܪܘܼܬܲܢ ܓܡܲܝܼܪܵܐܝܼܬܼ : ܘܢܸܬܸܠ ܟܠܵܗ̇ ܢܲܦܫܲܢ ܠܫܲܪܝܘܼܬܼܵܐ : ܐܲܝܟܼ ܐ̄ܢܵܫܵܐ ܕܠܵܐ ܬܘܼܒܼ ܤܝܼܡܵܐ ܠܗܘܿܢ ܠܡܸܦܢܵܐ ܠܦܘܼܠܚܵܢܗܘܿܢ ܀ ܐܲܝܠܹܝܢ ܕܲܒܼܙܲܒܼܢܵܐ ܕܫܲܝܢܵܐ ܓܹܐܪܹ̈ܐ ܒܵܠ̇ܥܝܼܢ : ܗܵܠܹܝܢ ܐܸܢܘܿܢ ܕܡ̣ܢ ܦܵܪܹܗ̄ܤܝܼܵܐ ܕܨܸܒܼܝܵܢܵܐ : ܡܠܘܿܐܹ̈ܐ ܒܓܼܵܘ ܢܲܦܫܗܘܿܢ ܚܡܲܠ̣ܘ . ܘܲܠܒܼܘܼܫܵܐ ܕܨܵܐܘܼܬܼܵܐ ܕܒܲܐܬܼܪܵܐ ܩܲܕܝܼܫܵܐ ܚܵܙܹ̇ܝܢ ܕܲܠܒܼܝܼܫܝܼܢ : ܗܵܢܵܘ ܕܹܝܢ : ܒܥܸܕܵܢܵܐ pb. 354 ܕܐܲܠܵܗܵܐ ܒܢܲܦܫܗܘܿܢ ܕܐܹ̇ܠ ܗܵܠܹܝܢ ܐܸܢܘܿܢ : ܕܲܒܼܙܲܒܼܢܵܐ ܕܫܲܪܝܘܼܬܼܵܐ ܙܩܲܪܘ . ܗܵܠܹܝܢ ܕܲܒܼܙܲܒܼܢܵܐ ܕܲܨܠܘܿܬܼܵܐ ܕܟܼܝܼܬܼܵܐ : ܕܟܲܕܼ ܢܸܒܼܥܸܐ ܠܲܡܩܲܪܵܒܼܘܼ ܘܡܲܒܼܗܬܼܝܼܢ ܠܲܢ : ܗܵܠܹܝܢ ܐܸܢܘܿܢ ܕܲܒܼܙܲܒܼܢܵܐ ܕܒܲܤܝܘܼܬܼܵܐ ܕܪܸ̈ܓܼܫܲܝܢ ܥܒܲܕܼܢ ܐܸܢܘܿܢ ܒܲܝܬܵܝܹ̈ܐ ܀ ܡܥܲܕܪܵܐ ܗ̣̄ܝ ܙܗܝܼܪܘܼܬܼܵܐ ܠܒܲܪܢܵܫܵܐ : ܝܲܬܝܼܪ ܡ̣ܢ ܥܲܡ̈ܠܹܐ . ܘܲܡܤܲܓܦܵܐ ܠܹܗ ܫܲܪܝܘܼܬܼܵܐ : ܝܲܬܝܼܪ ܡ̣ܢ ܢܝܵܚܵܐ . ܡ̣ܢ ܢܝܵܚܵܐ ܓܹܝܪ : ܩܪ̈ܵܒܹܐ ܒܲܝܬܵܝܹ̈ܐ ܗܵܘܹ̇ܝܢ . ܕܐܵܦܸܢ ܫܵܚ̇ܩܝܼܢ ܠܹܗ ܠܐ̄ܢܵܫ : ܫܲܠܝܼܛ ܠܹܗ ܠܡܸܫܪܵܐ ܐܸܢܘܿܢ . ܟܡܵܐ ܕܐܲܪܦܝܼ ܠܲܢܝܵܚܵܐ : ܘܲܥܛܲܦ ܬܘܼܒܼ ܠܐܲܬܼܪܵܐ ܕܥܲܠܡܵܐ : ܐܸܫܬܲܬܲܩܘ ܘܲܥܪܲܩ̣ܘ ܡܸܢܹܗ . ܠܵܐ ܗܵܟܲܢܵܐ ܐܵܦ ܡܸܕܸܡ ܕܡ̣ܢ ܫܲܪܝܘܼܬܼܵܐ ܡܸܬܼܝܼܠܸܕܼ : ܐܵܦܸܢ ܡܸܬܼܝܲܠܕܵܐ ܗ̤ܝ ܪܲܦܝܘܼܬܼܵܐ ܡ̣ܢ ܢܝܵܚܹ̈ܐ : ܡܵܐ ܓܹܝܪ ܕܲܥܕܲܟܹܝܠ ܒܐܲܬܼܪܵܐ ܕܚܹܐܪܘܼܬܹܗ ܐܝܼܬܼܵܘܗܝ : ܡܸܫܟܲܚ ܗ̣̄ܘ ܬܘܼܒܼ ܢܸܚܛܘܿܦ ܢܕܲܒܲܪܝܵܬܹܗ ܠܛܲܟܼܤܵܐ ܕܢܵܡܘܿܤܵܘ̈ܗܝ . ܒܐܲܬܼܪܵܐ ܕܚܹܐܪܘܼܬܹܗ ܐܝܼܬܼܵܘܗܝ ܥܕܲܟܹܝܠ : ܒܫܲܪܝܘܼܬܼܵܐ ܕܹܝܢ : ܢܦܲܩ̣ ܠܹܗ ܡ̣ܢ ܐܲܬܼܪܵܐ ܕܚܹܐܪܘܼܬܼܵܐ . ܐܸܠܵܘܼ ܒܲܪܢܵܫܵܐ ܓܡܝܼܪܵܐܝܼܬܼ ܟ̱ܠܵܗ̇ ܙܗܝܼܪܘܼܬܹܗ ܡܸܢܹܗ ܠܵܐ ܢܸܫܕܸܐ : ܠܵܐ ܡܸܬܼܢܲܨܲܥ ܒܲܩܛܝܼܪܵܐ : ܕܲܕܼܠܵܐ ܒܨܸܒܼܝܵܢܹܗ ܢܸܬܼܥܨܸܐ ܠܡܸܬܿܛܦܵܤܘܼ ܠܐܲܝܠܹܝܢ ܕܠܵܐ ܡܢܵܚ . ܘܐܸܠܘܼ ܬܚܘܼܡܵܐ ܕܚܹܐܪܼܬܹܗ ܓܡܝܼܪܵܐܝܼܬܼ ܠܵܐ ܢܲܪܦܸܐ : ܠܵܐ ܥܵܪܨܝܼܢ ܥܠܵܘܗܝ ܓܸܕܼܫܹ݁ܐ : ܕܦܵܟܼܪܝܼܢ ܠܹܗ ܠܐܵܢܲܢܩܹܐ ܕܲܢܩܘܼܡ ܠܩܘܼܒܼܠܵܗ̇ ܠܵܐ ܡܲܨܝܵܐ ܀ ܠܵܐ ܬܲܪܦܸܐ ܠܐܲܬܼܪܵܐ ܕܚܹܐܪܘܼܬܼܵܐ ܒܝܲܕܼ ܡ̣ܢ ܪܸ̈ܓܼܫܲܝܟ : ܐܘܿ ܒܲܪܢܵܫܵܐ . ܕܲܠܡܵܐ ܬܘܼܒܼ ܠܡܸܥܲܠ ܠܬܲܡܵܢ : ܠܵܐ ܡܸܫܟܲܚ ܐܲܢ̄ܬܿ . ܢܝܵܚܵܐ ܡ̇ܢ : ܠܲܛܠܵܝܹ̈ܐ ܒܲܠܚܘܿܕܼ ܡܤܲܓܸܦ . ܫܲܪܝܘܼܬܼܵܐ ܕܹܝܢ : ܐܵܦ pb. 355 ܠܲܓܼܡܝܼܪܹ̈ܐ ܘܲܠܤܵܒܹ̈ܐ . ܐܲܝܠܹܝܢ ܕܹܝܢ ܕܡ̣ܢ ܢܝܵܚܵܐ ܕܚܘܼ̈ܫܵܒܹܐ ܒܝܼ̈ܫܹܐ ܐܸܬܿܕܒܲܪܘ : ܬܘܼܒܼ ܡܸܛܠ ܙܗܝܼܪܘܼܬܼܵܐ ܥܛܲܦ̣ܘ ܩܵܡ̣ܘ ܥܲܠ ܪܵܘܡܵܐ ܕܕܼܘܼܒܵܪܹ̈ܐ ܛܵܒܹ̈ܐ . ܐܲܝܠܹܝܢ ܓܹܝܪ ܕܲܒܼܬܼܘܼܟܼܠܵܢܵܐ ܕܥܲܡ̈ܠܹܐ ܒܲܙܗܝܼܪܘܼܬܼܵܐ ܐܲܗܡ̣ܝܼܘ : ܡ̣ܢ ܪܵܘܡܵܐ ܕܕܼܘܼܒܵܪܹ̈ܐ ܠܘܵܬܼ ܫܲܪܝܘܼܬܼܵܐ ܕܚܲܝܹ̈ܐ ܐܸܫܬܒܼܝܼܘ ܀ ܐܝܼܬܼ ܕܒܲܐܬܼܪܵܐ ܕܲܒܼܥܸܠܕܒܼܵܒܹ̈ܐ ܒܠܲܥ̣ܘ : ܘܲܒܼܙܲܒܼܢܵܐ ܕܫܲܝܢܵܐ ܡܝܼܬܼܘ . ܘܐܝܼܬܼ ܕܲܒܼܥܸܠܲܬܼ ܬܹܐܓܼܘܼܪܬܵܐ ܕܚܲܝܹ̈ܐ ܢܦܲܩ̣ܘ : ܘܲܫܦܵܝܵܐ ܠܢܲܦܫܗܘܿܢ ܫܩܲܠ̣ܘ ܀ ܠܵܐ ܗ̄ܘ̣ܵܐ ܡܵܐ ܕܡܸܫܬܲܪܥܝܼܢ ܚ̄ܢܲܢ ܒܲܨܒܼܘܼܢ ܢܸܬܿܬܿܥܝܼܩ : ܐܸܠܵܐ ܡܵܐ ܕܲܡܩܵܘܹܝܢܲܢ ܒܵܗ̇ . ܫܵܪ̈ܥܵܬܼܵܐ ܕܹܝܢ : ܐܵܦ ܠܲܙܗܝܼܪܹ̈ܐ ܓܵܕܼ̈ܫܵܢ ܐܝܼܬܼ ܐܸܡܲܬܼܝ . ܦܵܘܫܵܐ ܕܹܝܢ ܕܲܒܼܗܹܝܢ : ܡܝܼܬܼܘܼܬܼܵܐ ܗ̣̄ܝ ܕܠܲܓܼܡܵܪ . ܚܲܫܵܐ ܕܤܵܒܼܠܝܼܢܲܢ ܚܠܵܦ ܚܲܕܼܚ̈ܕܼܵܢܵܝܵܬܼܵܐ ܕܡܸܬܼܥܲܒܼܪܝܼܢܲܢ ܒܗܹܝܢ ܥܵܪܨܵܐܝܼܬܼ . ܕܘܼܟܲܬܼ ܦܘܼܠܚܵܢܵܐ ܕܲܟܼܝܵܐ ܠܲܢ ܡܸܬܼܚܫܸܒܼ ܡ̣ܢ ܛܲܝܒܿܘܼܬܼܵܐ ܛܥܝܼܢܲܬܼ ܚܲܝܹ̈ܢ ܀ ܐܲܝܢܵܐ ܕܲܒܼܤܘܼܟܵܝܵܐ ܚܵܛܹ̇ܐ ܒܬܸܢܝܵܐ ܕܫܘܼܪܥܬܹܗ : ܥܲܡ ܐܲܠܵܗܵܐ ܒܨܸܢܥܬܼܵܐ ܡܗܲܠܸܟܼ . ܠܗܵܢܵܐ ܟܲܕܼ ܠܵܐ ܝܵܕܲܥ ܫܵܘܪܵܐ ܥܠܵܘܗܝ ܨܵܦܲܚܬܵܐ ܕܲܡܤܵܡ ܒܪܹܫܵܐ : ܘܠܵܐ ܡܲܕܪܸܟܼ ܠܙܲܒܼܢܵܐ ܕܤܘܼܟܵܝܹܗ ܀ ܟܠ ܒܲܪܢܵܫܵܐ ܕܲܫܪܹܝܢ ܪܸ̈ܓܼܫܵܘܗܝ : ܫܪܸܐ ܠܸܒܹܗ . ܦܘܼܠܚܵܢܵܐ ܕܠܸܒܵܐ : ܐܲܤܘܼܪܵܐ ܗ̄ܘ̣ ܕܗܲܕܵܡܹ̈ܐ ܒܲܪ̈ܵܝܹܐ . ܐܸܢ ܐܝܼܬܼ ܡܲܢ ܕܲܒܼܦܘܼܪܫܵܢܵܐ ܥܵܒܹ̇ܕܼ ܠܵܗ̇ ܠܗܵܕܹܐ ܐܲܝܟܼ ܐܲܒܼܵܗ̈ܬܼܵܐ ܕܡ̣ܢ ܩܕܼܵܡܲܝܢ : ܝܑܼܕܼܝܼܥܵܐ ܗ̣̄ܝ ܓܹܝܪ ܡ̣ܢ ܐ̄ܚܪ̈ܵܢܝܵܬܼܵܐ ܕܡܸܬܼܚܲܙ̈ܝܵܢ ܒܹܗ : ܕܠܵܐ ܐܲܤܝܼܪ ܒܝܘܼܬܼܪ̈ܵܢܹܐ ܦܲܓܼܪ̈ܵܢܵܝܹܐ : ܘܠܵܐ ܪܵܚܹ̇ܡ ܟܸܤܦܵܐ : ܘܦܲܪܝܼܩܵܐ ܡܸܢܹܗ ܚܸܡܬܼܵܐ ܓܡܝܼܪܵܐܝܼܬܼ . pb. 356 ܐܲܝܟܵܐ ܕܹܝܢ ܕܲܬܼܠܵܬܼ ܗܵܠܹܝܢ ܒܕܲܠܩܘܼܒܼܠܵܐ ܫܟܼܝܼ̈ܚܵܢ : ܪܸܚܡܲܬܼ ܝܘܼܬܼܪ̈ܵܢܹܐ ܦܲܓܼܪ̈ܵܢܵܝܹܐ ܐܸܢ ܒܲܙܥܘܿܪ ܘܐܸܢ ܒܪܲܒܿ : ܘܲܕܼܠܝܼܠܘܼܬܼ ܚܸܡܬܼܵܐ : ܘܡܸܙܕܲܟܼܝܵܢܘܼܬܼܵܐ ܕܡ̣ܢ ܟܲܪܤܵܐ : ܐܵܦܸܢ ܒܩܲܕܝܼ̈ܫܹܐ ܩܲܕܼܡܵܝܹ̈ܐ ܡܗܲܓܸܠܼ : ܕܲܥ : ܕܡ̣ܢ ܠܵܐ ܡܤܲܝܒܿܪܵܢܘܼܬܼܵܐ ܕܲܠܓܼܵܘ ܐܝܼܬܹܝܗ̇ ܫܲܪܝܘܼܬܼܵܐ ܕܒܲܪ̈ܵܝܵܬܹܗ : ܘܠܵܐ ܗ̄ܘ̣ܵܐ ܚܠܵܦ ܫܝܼܛܘܼܬܼ ܢܲܦܫܵܐ ܕܦܘܼܪܫܵܢܵܐ . ܘܐܸܠܵܐ : ܐܲܝܟܲܢ ܒܲܤܝܘܼܬܼܵܐ ܕܥܲܠ ܦܲܓܪ̈ܵܢܵܝܬܼܵܐ : ܘܢܝܼܚܘܼܬܼܵܐ ܠܵܐ ܩܢܸܐ ؟ ܠܫܝܼܛܘܼܬܼܵܐ ܕܦܘܼܪܫܵܢܵܐ ܢܲܩܝܼ̈ܦܵܢ : ܠܵܐ ܐܲܤܝܼܪܘܼܬܼܵܐ ܕܒܲܨܒܼܘܼ : ܘܒܲܤܝܘܼܬܼ ܚܲܝܹ̈ܐ : ܘܪܸܚܡܲܬܼ ܒܢܲܝ̈ܢܵܫܵܐ . ܐܸܢ ܡܥܲܬܿܕܼܵܐܝܼܬܼ ܤܵܒܹ̇ܠ ܚܘܼܤܪ̈ܵܢܹܐ ܡܸܛܠ ܐܲܠܵܗܵܐ : ܕܟܸܐ ܡ̣ܢ ܠܓܼܵܘ . ܐܸܢ ܠܵܐ ܫܵܐܹ̇ܛ ܠܐ̄ܢܵܫ ܡܸܛܠ ܡܘܼ̈ܡܹܐ ܕܐܝܼܬܼ ܠܹܗ : ܫܲܪܝܼܪܵܐܝܼܬܼ ܒܲܪ ܚܹܐܪܹ̈ܐ ܗ̄ܘ̣ . ܐܸܢ ܠܵܐ ܤܲܘܲܚ ܠܘܼܩܒܲܠ ܡܝܲܩܪ̈ܵܢܵܘܗܝ : ܘܡܸܬܿܬܿܙܝܼܥ ܒܦܸܓܼܥܵܐ ܕܐܲܝܠܹܝܢ ܕܠܹܗ ܠܵܐ ܫܵܠ̇ܡܝܼܢ : ܡܝܼܬܼܵܐ ܗ̄ܘ̣ ܒܲܫܪܵܪܵܐ ܠܚܲܝܹ̈ܐ ܕܲܬܼܢܵܢ ܀ ܛܵܒܲܐ ܗ̣̄ܝ ܙܗܝܼܪܘܼܬܼܵܐ ܕܦܘܼܪܫܵܢܵܐ : ܡ̣ܢ ܕܘܼܒܵܪܹ̈ܐ ܕܟܼܠ ܐܸܤܟܹܝܡ ܕܡܸܬܼܩܲܠܚܝܼܢ ܒܟܼܠ ܡܘܼ̈ܫܚܵܢ ܕܲܒܼܢܲܝ̈ܢܵܫܵܐ ܀ ܠܵܐ ܬܸܤܢܸܐ ܠܚܲܛܵܝܵܐ . ܟ̱ܠܲܢ : ܡܚܲܝܒܼܝܼܢܲܢ . ܐܸܢ ܡܸܛܠ ܐܲܠܵܗܵܐ ܗ̄ܘ̣ ܡܸܬܿܬܿܙܝܼܥ ܐܲܢ̄ܬܿ : ܒܟܼܝܼ ܥܠܵܘܗܝ . ܠܡܵܢܵܐ ܤܵܢܹ̇ܐ ܐܲܢ̄ܬܿ ܠܹܗ ؟ ܠܲܚܛܵܗܵܘ̈ܗܝ ܟܲܝ ܤܵܢܹ̇ܐ ܐܲܢ̄ܬܿ ؟ ܨܲܠܵܐ ܥܲܠ ܩܢܘܿܡܹܗ : ܕܒܲܡܫܝܼܚܵܐ ܬܸܬܿܕܲܡܸܐ : ܕܠܵܐ ܪܵܓܹ̇ܙ ܗ̄ܘ̣ܵܐ ܥܲܠ ܚܲܛܵܝܹ̈ܐ : ܐܸܠܵܐ ܡܨܲܠܸܐ ܗ̄ܘ̣ܵܐ ܥܠܲܝܗܘܿܢ . ܠܵܐ ܚ̣ܙܲܝܬܿ ܐܲܝܟܲܢ ܒܵܟܹ̇ܐ ܗ̄ܘ̣ܵܐ ܥܲܠ ܐܘܿܪܸܫܠܸܡ ؟ ܒܤܲܓܝܼ̈ܐܵܬܼܵܐ ܓܹܝܪ ܡܸܬܼܓܲܚܟܿܝܼܢܲܢ ܡ̣ܢ ܤܵܛܵܢܵܐ . ܡܸܛܠ ܡܵܢܵܐ ܠܗܵܘ̇ ܕܐܸܬܼܓܚܸܟܼ ܐܲܟܼܘܵܬܲܢ ܡ̣ܢ ܗܵܘ̇ ܕܲܡܓܲܚܸܟܼ ܒܲܢ ܢܸܤܢܹܝܘܗܝ ؟ ܠܡܵܢܵܐ ܤܵܢܹ̇ܐ ܐܲܢ̄ܬܿ pb. 357 ܠܹܗ ܠܚܲܛܵܝܵܐ : ܐܘܿ ܒܲܢܵܫܵܐ ؟ ܐܵܪܵܐ : ܕܡܸܛܠ ܡܵܢܵܐ ܠܵܐ ܙܲܕܝܼܩ ܐܲܟܼܘܵܬܼܵܟܼ ؟ ܘܐܲܝܟܵܘ ܐܝܼܬܲܝܟ ܙܲܕܝܼܩܵܐ : ܕܠܲܝܬܿ ܠܵܟܼ ܚܘܼܒܵܐ ؟ ܘܐܸܢ ܐܝܼܬܼ ܠܵܟܼ ܚܘܼܒܵܐ : ܠܡܵܢܵܐ ܠܵܐ ܒܵܟܹ̇ܐ ܐܲܢ̄ܬܿ ܥܠܵܘܗܝ : ܐܸܠܵܐ ܪܵܕܹܦ ܐܲܢ̄ܬܿ ܠܹܗ ؟ ܡ̣ܢ ܠܵܐ ܝܑܼܕܲܥܬܼܵܐ ܡܸܬܿܬܿܙܝܼܥܝܼܢ ܐ̄ܢܵܫ̈ܝܼܢ ܕܡܸܤܬܲܒܼܪܝܼܢ ܦܵܪ̈ܘܿܫܹܐ : ܥܲܠ ܥ̇ܒܼܵܕܹ̈ܐ ܕܚܲܛܵܝܹ̈ܐ ܀ ܗ̤ܘܝܼ ܟܵܪܟܿܙܵܐ ܕܛܲܝܒܿܘܼܬܹܗ ܕܐܲܠܵܗܵܐ : ܡ̣ܢ ܗܵܝ̇ ܕܟܲܕܼ ܠܵܐ ܫܵܘܹ̇ܐ ܐܲܢ̄ܬܿ ܡܦܲܪܢܸܣ ܠܵܟܼ . ܘܟܲܕܼ ܤܲܓܿܝܼ̈ܐܵܬܼܵܐ ܡܚܲܝܲܒܼ ܐܲܢ̄ܬܿ : ܒܬܲܥܬܹܗ ܒܵܟܼ ܠܵܐ ܝܑܼܕܼܝܼܥܵܐ . ܘܒܲܙܥܘܿܪ̈ܝܵܬܼܵܐ ܕܲܡܚܵܘܸܐ ܐܲܢ̄ܬܿ ܨܸܒܼܝܵܢܵܐ : ܪܵܘܪ̈ܒܼܵܬܼܵܐ ܦܵܪܲܥ ܠܵܟܼ . ܠܵܐ ܬܘܼܒܼ ܬܸܩܪܸܐ ܟܹܐܢܵܐ ܠܐܲܠܵܗܵܐ : ܕܟܹܐܢܘܼܬܹܗ ܠܵܐ ܝܑܼܕܼܝܼܥܵܐ ܒܤܘܼܥܪ̈ܵܢܲܝܟܼ . ܐܵܦܸܢ ܕܵܘܝܼܕܼ ܫܲܡܗܹܗ ܟܹܐܢܵܐ ܘܲܬܼܪܝܼܨܵܐ : ܐܸܠܵܐ ܒܪܹܗ ܒܲܕܼܩ̣ ܠܲܢ ܕܛܵܒܼܵܐ ܐܝܼܬܼܵܘܗܝ ܘܒܲܤܝܼܡܵܐ . ܒܲܤܝܼܡ ܗ̄ܘ̣ ܠܲܡ ܥܲܠ ܒܝܼ̈ܫܹܐ ܘܥܲܠ ܟܵܦܘܿܪܹ̈ܐ . ܐܲܝܟܲܢܵܐ ܡܫܲܡܲܗ ܐܲܢ̄ܬܿ ܟܹܐܢܵܐ ܠܐܲܠܵܗܵܐ : ܐܸܡܲܬܼܝ ܕܦܵܓܲܥ ܐܲܢ̄ܬܿ ܒܦܵܤܘܿܩܵܐ ܗܵܘ̇ ܕܥܲܠ ܐܲܓܼܪܵܐ ܕܦܵܥܠܹ̈ܐ ؟ ܚܲܒܼܪܝܼ : ܠܵܐ ܡܲܥܘܸܠ ܐ̄ܢܵܐ ܒܵܟܼ . ܨܵܒܹ̇ܐ ܐ̄ܢܵܐ ܕܐܸܬܸܠ ܠܗܵܢܵܐ ܐ̄ܚܪܵܝܵܐ : ܐܲܝܟܼ ܕܠܵܟܿ . ܐܵܘ ܥܲܝܢܵܟܼ ܕܝܼܠܵܟܼ ܒܝܼܫܵܐ ܕܐܸܢܵܐ ܛܵܒܼ ܐ̄ܢܵܐ ؟ ܐܲܝܟܲܢܵܐ ܐ̄ܢܵܫ ܠܐܲܠܵܗܵܐ ܢܸܩܪܸܐ ܟܹܐܢܵܐ : ܡܵܐ ܕܢܸܦܓܲܥ ܒܫܲܪܒܵܐ ܗܵܘ̇ ܕܥܲܠ ܒܪܵܐ ܐܵܤܘܿܛܵܐ ؟ ܕܟܲܕܼ ܦܲܪܲܚ ܩܸܢܝܵܢܹܗ ܒܲܫܟܼܝܼܪܘܼܬܼܵܐ : ܒܲܬܼܘܵܬܼܵܐ ܒܲܠܚܘܿܕܼ ܕܚ̣ܵܘܝܼ : ܪܗܸܛ̣ ܘܲܢܦܲܠ̣ ܥܲܠ ܨܵܘܪܹܗ : ܘܐܲܫܠܛܹܗ ܥܲܠ ܟ̱ܠܹܗ ܩܸܢܝܵܢܹܗ . ܠܵܘ ܐ̄ܢܵܫ ܐ̄ܚܪܹܝܢ ܐܵܡܲ݁ܪ ܡܸܛܠܹܵܗ : ܕܢܸܬܼܦܲܠܲܓܼ ܥܲܠ ܛܵܒܼܘܼܬܹܗ . ܒܪܹܗ ܗ̤ܘ ܡܲܤܗܸܕܼ ܥܠܵܘܗܝ ܗܵܠܹܝܢ . ܐܲܝܟܵܐ ܐܝܼܬܹܝܗ̇ ܟܹܐܢܘܼܬܼܵܐ ܒܐܲܠܵܗܵܐ : ܕܟܲܕܼ ܚܲܛܵܝܹ̈ܐ ܐܝܼܬܲܝܢ ܗ̣̄ܘܲܝܢ : ܡܫܝܼܚܵܐ ܚܠܵܦܲܝܢ ܡܝܼܬܼ ؟ ܐܸܢܕܹܝܢ ܗܵܪܟܵܐ ܡܪܲܚܡܵܢܵܐ ܗ̄ܘ̣ : ܡܗܲܝܡܢܝܼܢܲܢ pb. 358 ܕܫܘܼܚܠܵܦܵܐ ܠܵܐ ܡܩܲܒܸܠ . ܚܵܣ : ܕܢܸܬܼܪܲܥܸܐ ܪܘܼܫܥܵܐ ܗܵܢܵܐ : ܕܐܝܼܬܼ ܐܸܡܲܬܼܝ ܕܗܵܘܹ̇ܐ ܐܲܠܵܗܵܐ ܠܵܐ ܡܪܲܚܡܵܢܵܐ . ܠܵܐ ܡܸܫܬܲܚ̈ܠܦܵܢ ܕܝܼ̈ܠܵܝܵܬܹܗ ܕܐܲܠܵܗܵܐ ܐܲܝܟܼ ܡܵܝ̈ܘܿܬܹܐ . ܘܠܲܝܬܿ ܐܸܡܲܬܝ ܕܠܵܐ ܩܢܸܐ ܡܸܕܸܡ : ܘܒܼܵܬܲܪܟܸܢ ܩܵܢܹ̇ܐ : ܐܵܘ ܡ̣ܢ ܡܵܐ ܕܲܩܢܸܐ ܡܸܬܼܒܲܨܲܪ : ܐܵܘ ܡܸܬܿܬܵܘܤܲܦ ܐܲܝܟܼ ܥܒܼܝܼ̈ܕܹܐ . ܐܸܠܵܐ ܐܲܝܠܹܝܢ ܕܐܝܼܬܼ ܠܹܗ ܠܐܲܠܵܗܵܐ : ܡܬܼܘܿܡܵܐܝܼܬܼ : ܘܲܕܼܠܵܐ ܤܵܘܦܵܐ ܐܝܼܬܼ ܠܘܵܬܹܗ : ܐܲܝܟܼ ܕܐܸܡ݂ܲܪ ܐܵܦ ܛܘܼܒܼܵܢܵܐ ܡܦܲܫܩܵܢܵܐ ܒܦܘܼܫܵܩܵܐ ܕܲܒܼܪܝܼܬܼܵܐ ܀ ܕܚܲܠ ܡ̣ܢ ܚܘܼܒܹܗ : ܘܠܵܐ ܡ̣ܢ ܫܡܵܐ ܕܩܲܫܝܘܼܬܼܵܐ ܕܤܝܼܡ ܥܠܵܘܗܝ . ܐܲܚܸܒܲܝܗܝ : ܡܸܛܠ ܕܚܲܝܵܒܼܝܼܢ ܚ̄ܢܲܢ ܕܢܲܚܒܼܝܘܼܗܝ . ܠܵܘ ܡܸܛܠ ܐܲܝܠܹܝܢ ܕܲܥܬܼܝܼܕܼ ܕܢܸܬܸܠ : ܐܸܠܵܐ ܐܵܦ ܚܠܵܦ ܐܲܝܠܹܝܢ ܕܲܢܤܲܒܼܢ . ܐܵܦܸܢ ܗܵܢܵܐ ܚܲܕܼ ܥܵܠܡܵܐ ܒܲܠܚܘܿܕܼ ܥ̣ܒܲܕܼ ܡܸܛܠܵܬܲܢ : ܡܲܢ̣ܘܼ ܡܵܘܦܸܐ ܠܛܲܝܒܿܘܼܬܹܗ ؟ ܐܲܝܟܵܐ ܐܸܢܘܿܢ ܦܘܼܪ̈ܥܵܢܵܘܗܝ ܒܤܘܼܥܪ̈ܵܢܲܝܢ ؟ ܡܲܢ̣ܘܼ ܐܲܦܝܼܤܹܗ ܡ̣ܢ ܠܘܼܩܕܲܡ ܕܢܲܝܬܝܲܢ ܠܲܗܘܵܝܵܐ ؟ ܘܡܲܢ̣ܘܼ ܡܦܝܼܣ ܠܹܗ ܚܠܵܦܲܝܢ : ܡܵܐ ܕܗܵܘܹ̇ܝܢܲܢ ܕܠܵܐ ܕܘܼܟܼܪܵܢ ܐܲܝܟܼ ܠܵܐ ܗ̤ܘܲܝܢܲܢ ؟ ܡܲܢ̣ܘܼ ܡܙܝܼܥ ܗܵܘ̇ ܚܘܼܒܵܠܲܢ ܠܘܵܬܼ ܚܲܝܹ̈ܐ ؟ ܘܡ̣ܢ ܐܲܝܟܵܐ ܬܘܼܒܼ ܢܵܦܹ̇ܠ ܙܵܘܥܵܐ ܕܝܼܕܲܥܬܼܵܐ ܒܓܼܵܘ ܕܲܚܝܼܚܵܐ ؟ ܐܘܿ ܠܬܸܡܗܵܐ ܕܲܡܪܲܚܡܵܢܘܼܬܹܗ ܕܐܲܠܵܗܵܐ ! ܐܘܿ ܠܕܼܘܼܡܵܪܵܐ ܕܛܵܒܼܘܼܬܹܗ ܕܒܼܵܪܘܿܝܲܢ ! ܐܘܿ ܠܚܲܝܠܵܐ ܕܤܵܦܩܘܼܬܹܗ ܕܲܠܟܼܠ ! ܐܘܿ ܠܒܲܤܝܼܡܘܼܬܼܵܐ ܕܠܵܐ ܟܲܝܠܵܐ ܕܥܲܠ ܟܝܵܢܲܢ : ܐܵܦܸܢ ܠܚܲܛܵܝܹ̈ܐ ܡܲܝܬܸܐ ܬܘܼܒܼ ܠܲܗܘܵܝܵܐ ! ܡܲܢ̣ܘܼ ܤܵܦܹ̇ܩ ܠܬܸܫ̈ܒܿܚܵܬܹܗ ؟ ܗܵܘ̇ ܕܐܲܪܫܲܥ̣ ܘܓܲܕܸܦ̣ ܥܠܵܘܗܝ : ܕܲܡܩܝܼܡ ܠܹܗ ܠܥܲܦܪܵܐ ܕܠܵܐ ܙܵܘܥܵܐ : ܬܘܼܩܵܢܵܐ ܫܒܼܝܼܚܵܐ ܘܝܲܕܼܘܼܥܬܼܵܢܵܐ ܘܡܲܠܵܠܵܐ . ܘܲܙܪܝܼܩܘܼܬܹܗ ܕܕܲܚܝܼܚܵܐ ܠܵܐ ܪܵܓܼܘܿܫܵܐ ܘܪܸ̈ܓܼܫܹܐ ܡܒܲܕܿܪܹ̈ܐ : ܟܝܵܢܵܐ ܡܲܠܵܠܵܐ ܘܩܲܠܝܼܠ ܙܵܘ̈ܥܹܐ . ܐܵܦܸܢ ܠܢܘܼܚܵܡܹܗ ܠܵܐ ܤܵܦܹ̇ܩ ܚܲܛܵܝܵܐ : ܠܛܲܝܒܿܘܼܬܹܗ ܠܡܸܬܼܪܲܥܵܝܘܼ . pb. 359 ܐܲܝܟܵܐ ܗ̣̄ܝ ܓܹܗܲܢܵܐ ܕܡܲܨܝܵܐ ܕܬܲܚܸܫ ܠܲܢ ؟ ܘܐܲܝܢܵܐ ܗ̄ܘ̣ ܬܲܫܢܝܼܕܼܵܐ ܕܥܵܠܒܵܐ ܒܲܢ ܕܼܸܚܠ̱ܬܹܗ : ܠܡܸܙܟܵܐ ܠܚܲܕܼܘܼܬܼܵܐ ܕܚܘܼܒܹܗ ؟ ܘܡܵܢܲܐ ܗ̣̄ܝ ܓܹܗܲܢܵܐ : ܠܘܼܩܒܲܠ ܛܲܝܒܿܘܼܬܼܵܐ ܕܢܘܼܚܵܡܵܐ ؟ ܕܡ̣ܢ ܫܝܘܿܠ ܟܲܝ ܡܢܲܚܸܡ ܠܲܢ : ܘܥܵܒܹ̇ܕܼ ܠܗܵܢܵܐ ܡܸܬܼܚܲܒܿܠܵܢܵܐ ܕܢܸܠܒܲܫ ܠܵܐ ܡܸܬܼܚܲܒܿܠܵܢܘܼܬܼܵܐ : ܘܲܠܗܵܢܵܐ ܥܓܼܝܼܢ ܒܨܲܥܪܵܗ̇ ܕܲܫܝܘܿܠ ܡܩܝܼܡ ܒܫܘܼܒܼܚܵܐ ؟ ܐܘܿ ܦܵܪ̈ܘܿܫܹܐ : ܬܵܘ ܐܸܬܿܕܲܡܲܪܘ ! ܡ̇ܢ ܐܝܼܬܼ ܠܹܗ ܡܲܕܥܵܐ ܚܲܟܿܝܼܡܵܐ ܕܬܼܵܡܲܗ ؟ ܬܵܘ ܢܸܬܼܡܲܗ ܥܲܠ ܛܲܝܒܿܘܼܬܹܗ ܕܒܼܵܪܘܿܝܲܢ ! ܦܘܼܪܥܵܢܵܐ ܕܚܲܛܵܝܹ̈ܐ ܗܵܢܵܐ ܗܵܘܹ̇ܐ : ܕܲܚܠܵܦ ܦܘܼܪܥܵܢ ܟܹܐܢܘܼܬܼܵܐ : ܗ̤ܘ ܢܘܼܚܵܡܵܐ ܦܵܪܲܥ ܠܗܘܿܢ . ܘܲܚܠܵܦ ܦܲܓܼܪܹ̈ܐ ܗܵܢܘܿܢ ܕܕܼܵܫ̣ܘ ܥܲܠ ܢܵܡܘܿܤܵܘ̈ܗܝ : ܗ̤ܘ ܫܘܼܒܼܚܵܐ ܕܲܓܼܡܝܼܪܘܼܬܼܵܐ ܠܗܘܿܢ ܢܲܠܒܸܫ . ܪܲܒܵܐ ܗ̣̄ܝ ܗܵܕܹܐ ܛܲܝܒܿܘܼܬܼܵܐ ܕܒܼܵܬܲܪ ܕܐܲܤܟܸܠܢ : ܡ̣ܢ ܗܵܝ̇ ܕܟܲܕܼ ܠܵܐ ܗ̤ܘܲܝܢܲܢ : ܐܲܝܬܝܼ ܠܬܼܘܿܩܵܢܲܢ ܠܲܗܘܵܝܵܐ ܀ ܫܘܼܒܚܵܐ ܠܛܲܝܒܲܘܼܬܼܵܟܼ ܕܠܵܐ ܡܸܬܼܡܲܫܚܵܐ ! ܗܵܫܵܐ ܫܲܬܿܩܘܼܢܝ ܡܵܡ̈ܘܿܠܲܝ ܛܲܝ̈ܒܿܘܵܬܼܵܟܼ : ܘܠܵܐ ܐܸܫܬܚܲܪ ܒܝܼ ܙܵܘܥܵܐ : ܐܵܦܠܵܐ ܠܩܘܼܒܵܠܛܲܝܒܿܘܼܬܼܵܟܼ . ܒܐܲܝܠܹܝܢ ܦܘܼ̈ܡܹܐ ܢܵܘܕܹܐ ܠܵܟܼ : ܡܲܠܟܵܐ ܛܵܒܼܵܐ ܪܵܚܹ̇ܡ ܚܲܝܲܝ̈ܢ ؟ ܫܘܼܒܼܚܵܐ ܠܵܟܼ ܒܲܬܼܪ̈ܲܝܗܘܿܢ ܥܵܠܡܹ̈ܐ ܕܲܒܼܪܲܝܬܿ ܠܬܲܪܒܿܝܼܬܲܢ ܘܲܠܒܼܘܼܤܵܡܲܢ : ܡ̣ܢ ܟܠ ܕܐܲܝܬܝܼܬܿ ܠܲܗܘܵܝܵܐ ܠܡܸܕܲܥ ܬܸܫܒܿܘܿܚܬܵܟܼ : ܐܵܦ ܗܵܫܵܐ ܘܲܒܼܟܼܠܙܒܲܢ ܘܲܠܥܵܠܲܡ ܥܵܠܡܝܼܢ . ܐܵܡܹܝܢ . ܒܲܪܢܵܫܵܐ ܛܲܢܵܢܵܐ : ܠܵܐ ܡܬܼܘܿܡ ܡܵܛܹ̇ܐ ܠܫܲܝܢܵܐ ܕܪܸܥܝܵܢܵܐ . ܘܕܲܓܼܠܝܼܙ ܡ̣ܢ ܫܲܝܢܵܐ : ܓܠܝܼܙ ܘܡ̣ܢ ܚܲܕܼܘܼܬܼܵܐ . ܐܸܢ ܓܹܝܪ ܫܲܝܢܵܐ ܕܪܸܥܝܵܢܵܐ ܚܘܼܠܡܵܢܵܐ ܓܡܝܼܪܵܐ ܡܸܬܼܐܡܲܪ : ܛܢܵܢܵܐ ܕܹܝܢ ܤܲܩܘܼܒܼܠܵܐ ܗ̄ܘ̣ ܠܫܲܝܢܵܐ . ܡܵܕܹܝܢ ܟܘܼܪܗܵܢܵܐ ܗ̄ܘ̣ ܪܲܒܵܐ ܟܪܝܼܗ : ܐܲܝܢܵܐ ܕܒܲܛܢܵܢܵܐ ܡܸܬܿܬܿܙܝܼܥ . ܐܘܿ ܒܲܪܢܵܫܵܐ : ܥܕܲܡܵܐ ܕܠܘܼܩܒܲܠ ܟܘܼܪܗܵܢܵܐ ܕܲܐ̄ܚܪ̈ܵܢܹܐ ܡܸܤܬܒܲܪ ܕܲܡܙܝܼܥ ܐܲܢ̄ܬܿ ܛܢܵܢܵܟܼ : ܐܲܢ̄ܬܿ ܕܹܝܢ ܠܚܘܼܠܡܵܢܵܐ ܡ̣ܢ ܢܲܦܫܵܟܼ ܛܲܪܕܬܿ . ܥܲܠ ܐܵܤܝܘܼܬܼܵܐ ܕܲܩܢܘܿܡܵܟܼ : ܝܲܬܝܼܪ ܢܸܗܘܸܐ ܠܵܟܼ ܐܘܼܟܼܦܵܢܵܐ . ܐܸܢܕܹܝܢ ܘܠܲܟܼܪ̈ܝܼܗܹܐ ܨܵܒܹ̇ܐ ܐܲܢ̄ܬܿ ܠܡܲܐܤܵܝܘܼ : ܕܲܥ ܕܐܲܝܠܹܝܢ ܕܼܟܼܪܝܼܗܝܼܢ : ܥܲܠ ܤܘܼܤܵܝܵܐ ܝܲܬܝܼܪ ܤܢܝܼܩܝܼܢ : ܡ̣ܢ ܕܥܲܠ ܟܐܵܬܼܵܐ . ܒܲܕܓܼܘܿܢ ܟܲܕܼ ܠܲܐ̄ܚܪ̈ܵܢܹܐ ܠܵܐ ܡܥܲܕܲܪ ܐܲܢ̄ܬܿ : ܠܲܩܢܘܿܡܵܟܼ ܒܟܼܘܼܪܗܵܢܵܐ ܪܲܒܵܐ ܡܢܵܘܸܠ ܐܲܢ̄ܬܿ . ܠܵܘ ܡ̣ܢ ܐܵܕܹܫܹ̈ܐ ܕܚܸܟܼܡܬܼܵܐ ܡܢܸܐ ܛܢܵܢܵܐ  pb. 344  ܒܲܒܼܢܲܝ̈ܢܵܫܵܐ : ܐܸܠܵܐ ܡ̣ܢ ܚܲܕܼ ܡ̣ܢ ܟܘܼܪ̈ܗܵܢܹܐ ܕܢܲܦܫܵܐ : ܕܐܝܼܬܹܝܗ̇ ܐܲܠܝܼܨܘܼܬܼܵܐ ܕܬܲܪܥܝܼܬܼܵܐ : ܘܠܵܠ ܝܑܼܕܲܥܬܼܵܐ ܤܲܓܝܼܐܬܼܵܐ . ܪܹܫ ܚܸܟܼܡܬܼܵܐ ܐܲܠܵܗܝܬܼܵܐ : ܒܗܝܼܠܘܼܬܼܵܐ : ܕܡ̣ܢ ܪܲܒܿܘܼܬܼ ܢܲܦܫܵܐ ܡܸܬܼܩܲܢܝܵܐ : ܘܛܵܥܘܿܢܘܼܬܼܵܐ ܕܲܡܚܝܼ̈ܠܬܼܵܐ ܕܲܒܼܢܲܝ̈ܢܵܫܵܐ . ܐܲܢ̄ܬܿܘܿܢ ܠܲܡ ܚܲܝ̈ܠܬܼܵܢܹܐ : ܤܲܒܼܘ ܛܲܥܢܵܐ ܕܲܟܼܪ݁ܝܼܗܹܐ . ܘܐܲܬܼܩܢܘܼܗܝ ܠܡܸܬܼܥܲܒܼܪܵܢܵܐ : ܒܪܘܼܚܵܐ ܡܲܟܿܝܼܟܼܬܼܵܐ . ܡ̣ܢ ܦܹܐܪܹ̈ܐ ܕܪܘܼܚܵܐ ܕܩܘܼܕܼܫܵܐ ܡܵܢܹ̇ܐ ܫܠܝܼܚܵܐ ܠܫܲܝܢܵܐ ܘܲܡܤܲܝܒܿܪܵܢܘܼܬܼܵܐ ܀ ܠܸܒܵܐ ܕܲܡܠܸܐ ܚܲܫܵܐ ܥܲܠ ܐܲܦܲܝ̈ ܠܵܐ ܤܵܦܩܘܼܬܹܗ ܕܲܠܘܵܬܼ ܓܲܠܝܘܼܬܼ ܥܲܡ̈ܠܹܐ ܕܼܒܼܓܼܘܼܫܡܵܐ : ܤܵܟܼܵܐ ܗ̄ܘ̣ ܕܟܼܠܗܘܿܢ ܥܲܡ̈ܠܹܐ ܦܲܓܼܪ̈ܵܢܵܝܹܐ ܀ ܥܲܡ̈ܠܹܐ ܕܦܲܓܼܪܵܐ : ܒܸܠܥܵܕܼ ܚܲܫܵܐ ܕܪܸܥܝܵܢܵܐ : ܐܲܝܟܼ ܦܲܓܼܪܵܐ ܕܠܵܐ ܢܲܦܫܵܐ ܀ ܕܚܲܫܝܼܫ ܒܠܸܒܹܗ ܘܲܫܪܸܐ ܒܪܸ݁ܓܼܫܵܘܗܝ : ܐܲܝܟܼ ܟܪܝܼܗܵܐ ܕܡܲܟܼܐܲܒܼ ܒܦܲܓܼܪܹܗ : ܘܲܫܪܸܐ ܦܘܼܡܹܗ ܠܡܼܠ ܡܹܐܟܼ̈ܠܵܢ ܕܲܡܤܲܓ̈ܦܵܢ ܀ ܕܚܲܫܝܼܫ ܒܠܸܒܹܗ ܘܲܫܪܸܐ ܒܪܸ̈ܓܼܫܵܘܗܝ : ܐܲܝܟܼ ܐ̄ܢܵܫ ܕܐܝܼܬܼ ܠܹܗ ܒܪܵܐ ܝܑܼܚܝܼܕܼܵܝܵܐ ܘܢܟܹ̇ܣ ܠܹܗ ܒܐܝܼܓܼܵܘ̈ܗܝ ܒܩܲܠܝܼܠ ܩܲܠܝܼܠ ܀ ܚܲܫܝܼܫܘܼܬܼܵܐ ܕܪܸܥܝܵܢܵܐ ܀ ܡܵܘܗܲܒܼܬܼܵܐ ܗ̣̄ܝ ܡܝܲܩܲܪܬܵܐ ܕܡ̣ܢ ܐܲܠܵܗܵܐ . ܘܐܲܝܢܵܐ ܕܲܛܥܝܼܢ ܠܵܗ̇ ܥܲܡ ܙܸܕܼܩܹ̈ܝܗ̇ : ܐܲܝܟܼ ܐ̄ܢܵܫ ܕܲܛܥܝܼܢ ܩܘܼܕܼܫܵܐ ܥܲܠ ܗܲܕܵܡܵܘ̈ܗܝ ܀ ܒܲܪܢܵܫܵܐ ܕܲܡܫܲܠܲܛ ܒܹܗ ܠܸܫܵܢܵܐ ܒܟܼܠ ܛܵܒܼ ܘܒܼܝܼܫ : ܠܵܐ ܡܸܫܬܿܘܸܐ ܠܗܵܕܹܐ ܛܲܝܒܿܘܼܬܼܵܐ ܀ ܬܝܵܒܼܘܼܬܼܵܐ ܘܥܸܢܝܵܢܵܐ : ܝܸܨܒܵܐ ܢܩܝܼܒܼܵܐ . ܡܵܘܗܲܒܼܬܼܵܐ ܘܩܘܼ̈ܦܵܚܹܐ : ܤܲܟܿܝܼܢܵܐ ܕܲܡܛܲܫܝܵܐ ܒܕܸܒܼܫܵܐ ܀ ܢܲܟܼܦܘܼܬܼܵܐ ܘܥܸܢܝܵܢܵܐ ܕܥܲܡ ܐܲܢ̄ܬܿܬܼܵܐ : ܐܲܝܟܼ ܐܲܪܝܘܼܬܼܵܐ ܘܐܸܡܪܵܐ ܒܚܲܕܼ ܒܲܝܬܼܵܐ ܀ ܥܲܡ̈ܠܹܐ ܘܚܲܪܡܘܼܬܼܵܐ ܩܕܼܵܡ ܐܲܠܵܗܵܐ : ܐܲܝܟܼ ܐ̄ܢܵܫ ܕܢܵܟܹ̇ܣ ܒܪܵܐ ܩܕܼܵܡ ܐܲܒܼܘܗܝ ܀ ܕܲܟܼܪܝܼܗ ܒܢܲܦܫܹܗ ܘܲܡܬܲܪܸܨ ܚܲܒܼܪ̈ܵܘܗܝ : ܐܲܝܟܼ ܐ̄ܢܵܫ  pb. 345  ܕܤܲܡ̈ܝܵܢ ܥܲܝܢܵܘ̈ܗܝ ܘܲܡܚܵܘܸܐ ܐܘܼܪܚܵܐ ܀ ܡܪܲܚܡܵܢܘܼܬܼܵܐ ܘܟܹܐܢܘܼܬܼܵܐ ܒܲܚܕܼܵܐ ܢܲܦܫܵܐ : ܐܲܝܟܼ ܐ̄ܢܵܫ ܕܤܵܓܹ̇ܕܼ ܠܐܲܠܵܗܵܐ ܘܠܲܦܬܲܟܼܪܹ̈ܐ ܒܚܲܕܼ ܒܲܝܬܵܐ . ܒܟܼܠܕܘܼܟ ܡܪܲܚܡܵܢܘܼܬܼܵܐ : ܒܥܸܠܕܒܼܵܒܼܵܐ ܗ̣̄ܝ ܕܟܹܐܢܘܼܬܼܵܐ ܀ ܟܹܐܢܘܼܬܼܵܐ ܐܝܼܬܹܝܗ̇ : ܬܪܝܼܨܘܼܬܼ ܡܲܬܼܩܵܠܵܐ ܫܲܘܝܵܐ : ܕܲܠܟܼܠܢܵܫ ܐܲܝܟܼ ܕܫܵܘܹ̇ܐ ܝܵܗ̇ܒܵܐ : ܟܲܕܼ ܠܵܐ ܡܸܨܛܲܠܝܵܐ ܠܚܲܕܼ ܡ̣ܢ ܓܲܒܿܝܼ̈ܢ ܠܡܸܤܲܒܼ ܒܐܲܦܹ̈ܐ ܦܘܼܪܥܵܬܵܗ̇ . ܡܪܲܚܡܵܢܘܼܬܼܵܐ ܕܹܝܢ : ܚܲܫܵܐ ܐܝܼܬܹܝܗ̇ : ܕܡ̣ܢ ܛܵܒܼܘܼܬܼܵܐ ܡܸܬܿܬܿܙܝܼܥܵܐ : ܕܲܠܘܵܬܼ ܟܠ ܡܸܬܼܪܲܟܼܢܵܐ ܠܚܵܘܤܵܢܵܐ . ܘܠܲܐܝܢܵܐ ܕܲܠܒܼܝܼܫܬܼܵܐ ܫܵܘܹ̇ܐ : ܠܵܐ ܦܵܪܥܵܐ . ܘܲܕܼܫܵܘܹ̇ܐ ܠܛܵܒܼܬܼܵܐ : ܒܐܲܥ̈ܦܹܐ ܡܲܫܦܥܵܐ . ܐܸܢ ܗܵܕܹܐ ܡ̣ܢ ܓܲܒܵܐ ܕܙܲܕܝܼܩܘܼܬܼܵܐ ܗ̣̄ܝ : ܡܵܕܹܝܢ ܗܵܝ̇ ܡ̣ܢ ܓܲܒܵܐ ܕܒܼܝܼܫܘܼܬܼܵܐ ܗ̣̄ܝ . ܐܲܝܟܼ ܕܠܵܐ ܡܤܲܝܒܿܪܝܼܢ ܘܢܘܼܪܵܐ ܒܚܲܕܼ ܒܲܝܬܵܐ : ܗܵܟܲܢܵܐ ܟܹܐܢܘܼܬܼܵܐ ܘܪ̈ܲܚܡܹܐ ܒܲܚܕܼܵܐ ܢܲܦܫܵܐ ܀ ܐܲܝܟܼ ܕܠܵܐ ܬܵܩ̇ܠܵܐ ܦܪܸܕܿܬܼܵܐ ܕܚܵܠܵܐ ܠܘܼܩܒܲܠ ܝܘܼܩܪܵܐ ܤܲܓܝܼܐܵܐ ܕܕܲܗܒܼܵܐ : ܗܵܟܲܢܵܐ ܚܫܲܚܬܼܵܐ ܕܟܹܐܬܘܼܬܹܗ ܕܐܲܠܵܗܵܐ : ܠܘܼܩܒܲܠ ܦܸܚܡܵܐ ܕܲܡܪܲܚܡܵܢܘܼܬܹܗ ܒܡܲܬܼܩܵܠܵܐ . ܐܲܝܟܼ ܟܲܦܵܐ ܕܚܵܠ̇ܐ ܕܢܵܦܹ̇ܠ ܒܝܲܡܵܐ ܪܲܒܵܐ : ܗܵܟܲܢܵܐ ܚܛܵܗܹ̈ܐ ܕܟܼܠ ܒܤܲܪ : ܒܦܸܚܡܵܐ ܕܬܲܪܥܝܼܬܹܗ ܕܐܲܠܵܗܵܐ ܀ ܐܲܝܟܼ ܕܠܵܐ ܡܸܤܬܿܟܲܪ ܡܲܒܿܘܼܥܵܐ ܥܲܬܝܼܪ ܫܸܦܥܹ̈ܐ ܒܲܡܠܸܐ ܚܘܼܦܢܵܐ ܕܥܲܦܪܵܐ : ܗܵܟܲܢܵܐ ܠܵܐ ܡܸܙܕܟܹܝܢ ܪ̈ܲܚܡܹܐ ܕܥܵܒܼܘܿܕܼܵܐ : ܡ̣ܢ ܒܝܼܫܘܼܬܼܵܐ ܕܲܥܒܼܝܼ̈ܕܹܐ ܀ ܐܲܝܟܼ ܐ̄ܢܵܫ ܕܙܵܪܲܥ ܒܝܲܡܵܐ ܘܲܡܤܲܟܸܐ ܕܢܸܚܨܘܿܕܼ : ܗܵܟܲܢܵܐ ܡܲܢ ܕܐܲܚܝܼܕܼ ܐܲܟܿܬܼܵܐ ܘܲܡܨܲܠܸܐ ܀ ܐܲܝܟܼ ܕܠܵܐ ܡܸܬܼܟܲܒܼ̈ܫܵܢ ܨܘܿܨ̈ܝܵܬܼܵܐ ܕܢܘܼܪܵܐ ܡ̣ܢ ܡܲܤܲܩܬܼܵܐ ܕܲܠܥܸܠ : ܗܵܟܲܢܵܐ ܠܵܐ ܡܸܬܼܥܵܘ̈ܟܼܵܢ ܨܠܵܘ̈ܬܹܗ ܕܲܡܪܲܚܡܵܢܵܐ ܡ̣ܢ ܡܲܤܲܩܬܼܵܐ ܕܠܲܫܡܲܝܵܐ ܀ ܐܲܝܟܼ  pb. 346  ܚܹܐܦܵܐ ܕܡܲܝ̈ܵܐ ܒܐܲܬܼܪܵܐ ܨܲܠܝܵܐ : ܗܵܟܲܢܵܐ ܚܲܝܠܵܗ̇ ܕܚܸܡܬܼܵܐ ܐܸܡܲܬܼܝ ܕܢܸܫܟܲܚ ܐܲܦܬܼܵܐ ܒܬܲܪܥܝܼܬܲܢ ܀ ܕܲܩܢܸܐ ܡܘܼܟܵܟܼܵܐ ܒܠܸܒܹܗ : ܗܘ̤ܵܐ ܡܝܼܬܼܵܐ ܠܥܵܠܡܵܐ . ܕܡܝܼܬܼ ܠܥܵܠܡܵܐ : ܡܝܼܬܼ ܠܚܲܫܹ̈ܐ ܀ ܡܝܼܬܼ ܒܠܸܒܹܗ ܡ̣ܢ ܩܲܪ̈ܝܼܒܼܵܘܗܝ : ܡܝܼܬܼ ܡܸܢܹܗ ܤܵܛܵܢܵܐ ܀ ܕܐܸܫܟܲܚ ܠܲܚܤܵܡܵܐ : ܘܥܲܡܹܗ ܐܸܫܟܲܚ ܠܗܵܘ̇ ܕܲܗܘܸܵܐ ܡܸܫܟܚܵܢܹܗ ܩܲܕܼܡܵܝܵܐ ܀ ܐܝܼܬܼ ܡܲܟܿܝܼܟܼܘܼܬܼܵܐ ܕܡ̣ܢ ܕܸܚܠܲܬܼ ܐܲܠܵܗܵܐ : ܘܐܝܼܬܼ ܕܡ̣ܢ ܪܸܚܡܲܬܼ ܐܲܠܵܗܵܐ . ܐܝܼܬܼ ܕܡ̣ܢ ܕܸܚܠܬܹܗ ܡܸܬܼܡܲܟܲܟܼ : ܘܐܝܼܬܼ ܕܡ̣ܢ ܚܲܕܼܘܼܬܹܗ ܡܸܬܼܡܲܟܲܟ . ܘܲܠܗܵܘ̇ ܢܲܩܝܼܦܵܐ ܟܢܝܼܟܼܘܼܬܼܵܐ ܕܗܲܕܵܡܹ̈ܐ : ܥܲܡ ܡܛܲܟܿܤܘܼܬܼܵܐ ܕܪܸ̈ܓܼܫܹܐ : ܘܠܸܒܵܐ ܕܲܒܼܟܼܠܙܒܲܢ ܬܒܼܝܼܪ . ܠܗܵܢܵܐ ܕܹܝܢ ܐܲܫܝܼܕܼܘܼܬܼܵܐ ܤܲܓܝܼܐܬܼܵܐ ܘܠܸܒܵܐ ܕܫܵܘܲܚ : ܘܠܵܐ ܡܸܬܼܠܒܸܟܼ . ܚܘܼܒܵܐ : ܠܵܐ ܝܵܕܲܥ̇ ܟܘܼܚܵܕܼܵܐ . ܡܸܛܠܗܵܢܵܐ : ܠܵܐ ܝܵܕܲܥ̇ ܕܢܸܬܸܠ ܐܸܤܟܹܡܵܐ ܘܲܡܛܲܟܿܤܘܼܬܼܵܐ ܠܗܲܕܵܡܵܘ̈ܗܝ . ܚܘܼܒܵܐ : ܟܝܵܢܵܐܝܼܬܼ ܐܝܼܬܼ ܠܹܗ ܠܵܐ ܡܸܬܼܟܲܚܕܼܵܢܘܼܬܼܵܐ ܘܢܘܼܫܵܝܵܐ ܕܲܡܫܘܼܚܬܹܗ ܀ ܛܘܼܒܼܵܘܗܝ ܠܡܲܢ ܕܐܸܫܟܚܵܟܼ : ܠܡܹܐܢܵܐ ܕܟܼܠ ܚܲܕ̈ܘܵܢ ܀ ܪܚܝܼܡ ܥܲܠ ܐܲܠܵܗܵܐ ܟܢܘܼܫܝܵܐ ܕܡܲܟܼܝܼ̈ܟܹܐ : ܐܲܝܟܼ ܗܵܘ̇ ܟܢܘܼܫܝܵܐ ܕܲܤܪ̈ܵܦܹܐ ܀ ܝܲܩܝܼܪ ܗ̄ܘ̣ ܥܲܠ ܐܲܠܵܗܵܐ ܦܲܓܼܪܵܐ ܢܲܟܼܦܵܐ : ܛܵܒܼ ܡ̣ܢ ܕܼܒܼܚܵܐ ܕܲܟܼܝܵܐ . ܬܲܪ̈ܬܲܝܗܹܝܢ ܕܹܝܢ : ܡܲܫܟܢܵܐ ܠܲܬܼܠܝܼܬܼܵܝܘܼܬܼܵܐ ܡܛܲܝ̈ܒܼܵܢ ܒܢܲܦܫܵܐ ܀ ܠܘܵܬܼ ܪ̈ܵܚܡܲܝܟܼ : ܒܐܸܤܟܹܡܵܐ ܗܲܠܸܟܼ . ܟܲܕܼ ܗܵܕܹܐ ܬܸܥܒܸܕܼ : ܐܵܦ ܠܢܲܦܫܵܟܼ ܐܵܦ ܠܗܘܿܢ ܬܵܘܬܲܪ . ܐܲܝܟܼ ܕܲܒܼܤܘܿܓܼܵܐܐ ܓܹܝܪ : ܒܐܸܤܟܹܡܵܐ ܕܪܵܚܡܘܼܬܼܵܐ ܫܵܠ̇ܚܵܐ ܢܲܦܫܵܐ ܦܓܼܘܼ̈ܕܹܐ ܕܲܙܗܝܼܪܘܼܬܼܵܐ ܀ ܡ̣ܢ ܥܸܢܝܵܢܵܐ ܐܸܙܕܲܗ̄ܪ : ܠܵܐ ܗ̄ܘ̣ܵܐ ܒܟܼܠܙܒܲܢ ܡܵܘܬܲܪ ܀ ܒܲܟܼܢܘܼܫܝܵܐ ܕܹܝܢ ܝܲܩܲܪ ܫܸܬܼܩܵܐ : ܬܘܼ̈ܟܹܐ ܓܹܝܪ ܤܲܓܝܼ̈ܐܹܐ ܬܵܟܹ̇ܣ ܗܵܢܵܐ ܀ ܒܟܲܪܤܵܐ ܡ̇ܢ  pb. 347  ܐܸܙܕܲܗ̄ܕܼ : ܠܵܐ ܗ̄ܘ̣ܵܐ ܐܲܝܟܼ ܕܒܲܚܝܵܪܵܐ . ܦܫܝܼܚ ܗ̣̄ܝ ܩܪܵܒܼܵܐ ܒܲܝܬܵܝܵܐ : ܡ̣ܢ ܟܠܦܪܘܼܣ ܀ ܠܵܐ ܬܗܲܝܡܸܢ ܐܲܚܘܼܢ ܕܡܸܬܬܲܟܼܤܝܼܢ ܚܘܼ̈ܫܵܒܹܐ ܓܵܘܵܝܹ̈ܐ : ܒܸܠܥܵܕܼ ܛܘܼܟܵܤܹܗ ܕܦܲܓܼܪܵܐ ܀ ܕܚܲܕܠ ܡ̣ܢ ܥܝܵܕܹ̈ܐ : ܝܲܬܝܼܪ ܡ̣ܢ ܒܥܸܠܕܒܼܵܒܹ̈ܐ . ܕܲܡܬܲܪܤܸܐ ܠܲܥܝܵܕܼܵܐ : ܐܲܝܟܼ ܐ̄ܢܵܫ ܕܲܡܬܲܪܤܸܐ ܠܢܘܼܪܵܐ . ܬܪ̈ܲܝܗܘܿܢ : ܒܲܡ̈ܠܘܿܐܹܐ ܩܵܝ̇ܡܵܐ ܡܫܘܼܚܬܼܵܐ ܕܚܲܝܠܗܘܿܢ . ܥܝܵܕܼܵܐ ܐܸܢ ܡܵܐ ܕܲܬܼܒܲܥ ܚܕܼܵܐ ܙܒܲܢ ܐܸܬܼܟܲܠܝܲܬ̤ ܒܥܵܬܹܗ : ܙܒܲܢ̄ܬܵܐ ܐ̄ܚܪܹܬܼܵܐ : ܡܚܝܼܠܵܐ ܡܸܫܟܲܚ ܐܲܢ̄ܬܿ ܠܹܗ . ܘܐܸܢ ܗܵܕܹܐ ܙܒܲܢ̄ܬܼܵܐ ܥܒܲܕܼܬܵܝܗܝ ܨܸܒܼܝܵܢܹܗ : ܙܒܲܢ̄ܬܼܵܐ ܕܬܲܪܬܹܝܢ ܝܲܬܝܼܪ ܚܲܝܠܬܼܵܢܵܐ ܡܸܫܟܲܚ ܐܲܢ̄ܬܿ ܒܥܵܬܹܗ ܥܠܲܝܟܼ . ܥܲܠ ܟܠ ܤܘܼܥܪ̈ܵܢܝܼܢ : ܗܵܢܵܐ ܥܘܼܗܕܵܢܵܐ ܢܩܵܘܸܐ ܒܵܟܼ ܀ ܛܵܒܼ ܗ̄ܘ̣ ܥܘܼܕܼܪܵܢܵܐ ܕܡ̣ܢ ܙܗܝܼܪܘܼܬܼܵܐ : ܡ̣ܢ ܥܘܼܕܼܪܵܢܵܐ ܕܡ̣ܢ ܥܲܡ̈ܠܹܐ ܀ ܠܪܵܚܹ̇ܡ ܓܘܼܚܟܵܐ ܘܪܵܚܹ̇ܡ ܨܲܕܘܵܐ : ܪܵܚܡܵܐ ܠܵܐ ܬܸܗܘܸܐ : ܢܵܓܹܕܼ ܠܵܟܼ ܓܹܝܪ : ܠܲܥ̈ܝܵܕܹܐ ܪ̈ܦܲܝܵܐ ܀ ܥܲܡ ܐܲܝܢܵܐ ܕܲܫܪܹܝܢ ܕܘܼܒܵܪ̈ܵܘܗܝ : ܠܵܐ ܬܲܦܨܲܚ ܐܲܦܲܝ̈ܟ . ܡ̣ܢ ܕܬܸܤܢܹܝܘܗܝ ܓܹܝܪ : ܐܸܙܕܲܗ̄ܪ . ܐܸܢ ܪܵܚܹܡ ܠܲܡܩܵܡ : ܗܲܒܼ ܠܹܗ ܐܝܼܕܼܵܐ . ܘܥܕܲܡܵܐ ܠܡܵܘܬܵܐ : ܝܑܼܨܲܦ ܕܲܫܟܼܵܚܬܹܗ ܀ ܐܸܢ ܟܪܝܼܗ ܐܲܢ̄ܬܿ ܥܕܲܟܹܝܠ : ܠܵܐ ܠܵܟܼ ܘܠܵܐ ܤܝܘܼܬܼܵܐ . ܪܹܫ ܚܘܼܛܪܵܟܼ ܠܲܡ ܐܵܘܫܸܛ ܠܹܗ : ܘܲܕܼܫܲܪܟܵܐ ܀ ܩܕܼܵܡ ܫܲܒܼܗܪܵܢܵܐ ܘܲܟܼܪܝܼܗ ܒܲܚܤܵܡܵܐ : ܒܲܙܗܝܼܪܘܼ ܬܡܲܠܸܠ . ܕܟܲܕܼ ܐܲܢ̄ܬܿ ܡܡܲܠܸܠ : ܗ̤ܘ ܥܵܒܹ̇ܕܼ ܠܗܹܝܢ ܦܘܼܫܵܩܵܐ ܠܡܸܠܲܝ̈ܟ ܒܠܸܒܹܗ : ܐܲܝܟܼ ܡܵܐ ܕܗ̤ܘ ܪܵܚܹ̇ܡ . ܐܵܦ ܡ̣ܢ ܫܲܦܝܼܪ̈ܵܬܼܵܐ ܕܒܼܵܟܼ : ܢܵܤܹ̇ܒܼ ܡܠܘܿܐܵܐ ܠܡܲܬܼܩܵܠܘܼ ܠܲܐ̄ܚܪ̈ܵܢܹܐ . ܘܡܸܬܼܗܲܦ̈ܟܵܢ ܡܸܠܲܝ̈ܟ ܒܓܼܵܘ ܬܲܪܥܝܼܬܹܗ : ܠܲܡ̈ܠܘܿܐܹܐ ܕܟܼܘܼܪ̈ܗܵܢܹܐ ܀ ܥܲܡ ܐܲܝܢܵܐ ܕܲܡܫܲܪܸܐ ܡܡܲܠܸܠ ܥܲܠ ܐܲܚܵܘ̈ܗܝ  pb. 348  ܩܕܼܵܡܲܝܟ : ܐܲܟܼܡܲܪ ܐܲܦܲܝ̈ܟ . ܟܲܕܼ ܗܵܕܹܐ ܬܸܥܒܸܿܕܼ : ܗܵܟܲܢܵܐ ܠܐܲܠܵܗܵܐ ܘܠܹܗ ܡܸܫܬܿܟܲܚ ܐܲܢ̄ܬܿ ܙܗܝܼܪܵܐ ܀ ܐܸܢ ܬܸܬܸܠ ܡܸܕܸܡ ܠܲܤܢܝܼܩܵܐ : ܬܸܩܕܘܿܡ ܠܡܵܘܗܲܒܼܬܼܵܟܼ ܦܨܝܼܚܘܼܬܼܵܐ ܕܦܲܪܨܘܿܦܵܐ : ܘܡܸܠܹ̈ܐ ܒܲܤܝܼ̈ܡܵܬܼܵܐ : ܘܠܘܼܒܵܒܼܵܐ ܠܚܲܫܝܼܫܘܼܬܹܗ . ܟܲܕܼ ܕܹܝܢ ܗܵܕܹܐ ܬܸܥܒܸܿܕܼ : ܥܵܠܹ̇ܒܼ ܒܡܵܘܗܲܒܼܬܼܵܟܼ ܒܘܼܤܵܡܵܐ ܕܪܸܥܝܵܢܹܗ : ܝܲܬܝܼܪ ܡ̣ܢ ܚܫܲܚܬܼܵܐ ܕܦܲܓܼܪܵܐ ܀ ܒܝܵܘܡܵܐ ܕܦܵܬܲܚ ܐܲܢ̄ܬܿ ܦܘܼܡܵܟܼ ܠܲܡܡܲܠܵܠܘܼ ܥܲܠ ܒܲܪܢܵܫܵܐ : ܡܝܼܬܼܵܐ ܬܸܚܫܲܘܿܒܼ ܢܲܦܫܵܟܼ ܠܐܲܠܵܗܵܐ : ܘܲܤܪܝܼܩܵܐ ܠܟܼܠ ܥܲܡܠܲܝ̈ܟ : ܐܵܦܸܢ ܡܸܤܬܿܒܲܪ ܕܲܠܬܼܘܼܪܵܨܵܐ ܘܲܠܒܸܢܝܵܢܵܐ ܡܗܲܓܸܓܼ ܠܵܟܼ ܚܘܼܫܵܒܼܵܐ ܠܲܡܡܲܠܵܠܘܼ . ܠܡܵܢܵܐ ܐܵܠ̇ܨܵܐ ܠܡܸܤܬܲܪ ܐ̄ܢܵܫ ܒܸܢܝܵܢܹܗ : ܘܲܠܡܲܬܼܩܵܢܘܼ ܕܚܲܒܼܪܹܗ ܀ ܒܝܵܘܡܵܐ ܕܚܵܐܹ̇ܫ ܐܲܢ̄ܬܿ ܚܠܵܦ ܒܲܪܢܵܫܵܐ ܒܚܲܕܼ ܡ̣ܢ ܐܸܤܟܹܡ̈ܝܼܢ : ܐܸܢ ܚܠܵܦ ܛܵܒܹ̈ܐ ܘܐܸܢ ܚܠܵܦ ܪ̈ܲܫܝܼܥܹܐ : ܒܦܲܓܼܪܵܐ ܐܵܘ ܒܬܲܪܥܝܼܬܼܵܐ : ܤܵܗܕܵܐ ܬܸܚܫܘܿܒܼ ܢܲܦܫܵܟܼ ܒܝܵܘܡܵܐ ܗܵܘ̇ : ܘܐܲܝܟܼ ܡܲܢ ܕܲܠܚܲܫܵܐ ܕܡܵܘܕܝܵܢܘܼܬܼܵܐ ܚܠܵܦ ܡܫܝܼܚܵܐ ܐܸܫ̣ܬܘܝܼܬܿ . ܐܸܬܼܥܲܗܲܕܼ ܕܲܡܫܝܼܚܵܐ : ܚܠܵܦ ܪ̈ܲܫܝܼܥܵܐ ܡܝܼܬܼ : ܐܲܝܟܼ ܡܸܠܬܹܗ ܕܼܟܼܬܼܵܒܼܵܐ : ܠܵܘ ܚܠܵܦ ܛܵܒܹ̈ܐ . ܚܙܝܼ ܕܲܟܼܡܵܐ ܪܲܒܵܐ ܨܒܼܘܼܬܼܵܐ ܠܡܸܚܲܫ ܚܠܵܦ ܒܝܼ̈ܫܹܐ ܘܲܠܡܲܛܐܵܒܼܘܼ ܠܚܲܛܵܝܹ̈ܐ : ܐܵܦ ܝܲܬܼܝܼܪ ܡ̣ܢ ܗܵܝ̇ ܕܲܠܙܲܕܝܼ̈ܩܹܐ . ܫܠܝܼܚܵܐ : ܐܲܝܟܼ ܡܸܕܸܡ ܕܫܵܘܹ̇ܐ ܠܕܼܘܼܡܵܪܵܐ ܡܥܲܗܸܕܼ ܠܵܗ̇ ܠܗܵܕܹܐ ܀ ܐܸܢ ܬܸܫܟܲܚ ܬܸܙܕܲܕܲܩ ܒܪܲܡ : ܐܲܢ̄ܬܿ ܒܵܟܼ ܠܓܼܵܘ ܢܲܦܫܵܟܼ : ܠܵܐ ܢܸܬܼܒܛܸܠ ܠܵܟܼ ܠܡܸܒܼܥܵܐ ܙܲܕܝܼܩܘܼܬܼܵܐ ܐ̄ܚܪܹܬܼܵܐ ܀ ܠܟܼܠ ܤܘܼܥܪ̈ܵܢܲܝܟ ܗ̤ܘܲܝ̈ ܩܲܕܝܼ̈ܡܵܢ ܢܲܟܼܦܘܼܬܼܵܐ ܕܦܲܓܼܪܵܐ : ܘܕܼܟܼܝܘܼܬܼܵܐ ܕܬܹܐܪܬܵܐ . ܒܸܠܥܵܕܲܝܗܹܝܢ : ܤܪܝܼܩܘܼ ܩܕܼܵܡ ܐܸܠܵܗܵܐ ܟܠ ܤܘܼܥܪܵܢ ܀ ܟܠ ܥ̇ܒܼܵܕܼ ܕܲܕܼܠܵܐ ܚܘܼܫܵܒܼ ܬܸܥܒܸܿܕܼ ܘܲܕܼܠܵܐ ܒܘܼܚܵܢ : ܕܲܥ ܕܲܤܪܝܼܩܘܼ ܥܲܡܠܵܟܼ ܕܒܹܗ : ܐܵܦܸܢ ܕܫܲܦܝܼܪܬܵܐ  pb. 349  ܢܸܗܘܸܐ . ܐܲܠܵܗܵܐ ܓܹܝܪ ܠܲܚܫܲܚܬܼܵܐ ܕܩܘܼܪܫܵܢܵܐ ܡܲܩܸܨ ܙܲܕܝܼܩܘܼܬܼܵܐ : ܘܠܵܐ ܗ̄ܘ̣ܵܐ ܠܦܘܼܠܚܵܢܵܐ ܕܫܸܓܼܡܵܐ ܀ ܫܪܵܓܼܵܐ ܕܲܒܼܫܸܡܫܵܐ : ܙܲܕܝܼܩܵܐ ܕܠܵܐ ܚܲܟܿܝܼܡ ܀ ܙܲܪܥܵܐ ܕܥܲܠ ܫܘܿܥܵܐ : ܨܠܘܿܬܹܗ ܕܐܲܟܿܬܼܵܢܵܐ ܀ ܐܝܼܠܵܢܵܐ ܕܠܵܐ ܦܹܐܪܹ̈ܐ : ܥܲܢܘܵܝܵܐ ܕܠܵܐ ܡܪܲܚܡܵܢ ܀ ܓܹܐܪܵܐ ܕܲܤܡܝܼܡ : ܡܲܟܿܤܵܢܘܼܬܼܵܐ ܕܚܲܤܵܡܵܐ ܀ ܦܲܚܵܐ ܟܲܤܝܵܐ : ܩܘܼܠܵܤܹܗ ܕܲܢܟܼܝܼܠܵܐ ܀ ܡܵܠܘܿܟܼܵܐ ܤܲܟܼܠܵܐ : ܕܵܘܩܵܐ ܥܘܿܝܼܪܵܐ ܀ ܬܒܼܵܪܵܐ ܕܠܸܒܵܐ : ܡܵܘܬܿܒܼܵܐ ܕܥܲܡ ܤܲܟܼ̈ܠܹܐ ܀ ܡܲܒܿܘܼܥܵܐ ܚܲܠܝܵܐ : ܥܸܢܝܵܢܵܐ ܕܥܲܡ ܚܲܟܿܝܼ̈ܡܹܐ ܀ ܡܵܠܘܿܟܼܵܐ ܕܚܲܟܿܝܼܡ : ܫܘܼܪܵܐ ܗ̄ܘ̣ ܕܬܼܘܼܟܼܠܵܢܵܐ ܀ ܪܵܚܡܵܐ ܤܲܟܼܠܵܐ : ܓܲܙܵܐ ܗ̄ܘ̣ ܕܚܘܼܤܪܵܢܵܐ ܀ ܡܝܲܬܲܪ ܗ̄ܘ̣ ܠܡܸܚܙܵܐ ܒܹܝܬܼ ܒܵܟܹ̈ܐ . ܡ̣ܢ ܕܲܠܡܸܚܙܵܐ ܚܲܟܿܝܼܡܵܐ ܕܢܲܩܝܼܦ ܠܤܲܟܼܠܵܐ ܀ ܡܝܲܬܲܪ ܗ̄ܘ̣ ܠܡܸܥܡܲܪ ܥܲܡ ܚܲܝ̈ܘܵܬܼܵܐ : ܡ̣ܢ ܕܲܠܡܸܥܡܲܪ ܥܲܡ ܚܲܤܵܡܹ̈ܐ ܀ ܛܵܒܼ ܗ̄ܘ̣ ܥܡܘܼܪܝܵܐ ܕܲܒܼܩܲܒܼܪܵܐ : ܡ̣ܢ ܠܡܸܥܲܡܲܪ ܥܲܡ ܫܟܼܝܼܪ̈ܲܝ ܒܗܘܼ̈ܦܵܟܹܐ ܀ ܬܸܒܼ ܥܲܡ ܟܘܼܕܼܪܹ̈ܐ : ܘܠܵܐ ܥܲܡ ܝܲܥ̈ܢܹܐ ܀ ܐܸܬܼܠܵܘܵܐ ܠܩܵܛܘܿܠܵܐ : ܘܠܵܐ ܠܚܸܪܝܵܝܵܐ ܀ ܘܐܸܬܼܥܲܢܵܐ ܥܲܡ ܚܙܝܼܪܵܐ : ܘܠܵܐ ܥܲܡ ܦܲܟܵܢܵܐ . ܡܝܲܬܲܪ ܗ̄ܘ̣ ܓܘܼܪܝܵܐ ܕܲܚܙܝܼܪܵܐ : ܡ̣ܢ ܦܘܼܡܹܗ ܕܦܲܟܵܢܵܐ ܀ ܬܸܒܼ ܡܸܨܥܲܬܼ ܐܲܪ̈ܝܵܢܹܐ : ܘܠܵܐ ܡܸܨܥܲܬܼ ܪ̈ܵܡܹܐ ܀ ܗ̤ܘܝܼ ܪܕܝܼܦܵܐ : ܘܠܵܐ ܪܵܕܼܘܿܦܵܐ ܀ ܗ̤ܘܝܼ ܙܩܝܼܦܵܐ : ܘܠܵܐ ܙܵܩܘܿܦܵܐ ܀ ܗ̤ܘܝܼ ܥܲܠܝܼܒܼܵܐ : ܘܠܵܐ ܥܵܠܘܿܒܼܵܐ ܀ ܗ̤ܘܝܼ ܥܫܝܼܩܵܐ : ܘܠܵܐ ܥܵܫܘܿܩܵܐ ܀ ܗ̤ܘܝܼ ܢܝܼܚܵܐ : ܘܠܵܐ ܛܲܢܵܢܵܐ ܀ ܐܲܚܘܿܕܼ ܛܲܒܼܘܼܬܼܵܐ : ܘܠܵܐ ܟܹܐܢܘܼܬܼܵܐ . ܟܹܐܢܘܼܬܼܵܐ : ܠܵܘ ܡ̣ܢ ܕܘܼܒܵܪܵܐ ܗ̄ܝ̣ ܕܲܟܼܪܸܤܛܝܵܢܘܼܬܼܵܐ : ܘܠܵܐ ܪܫܝܼܡ ܕܘܼܟܼܪܵܢܵܗ̇ ܒܝܘܼܠܦܵܢܹܗ ܕܲܡܫܝܼܚܵܐ ܀ ܚܕܝܼ ܥܲܡ ܕܚܵܕܹܝܢ : ܘܲܒܼܟܼܝܼ ܥܲܡ ܕܒܼܵܟܹ̇ܝܢ . ܕܐܝܼܬܹܝܗ̇ :  pb. 350  ܐܵܬ̤ܵܐ ܕܫܲܦܝܼܘܼܬܼܵܐ ܀ ܥܲܡ ܟܪ̈ܝܼܗܹܐ : ܐܸܬܼܟܲܪܗ . ܘܥܲܡ ܚܲܛܵܝܹ̈ܐ : ܐܸܬܼܐܲܒܼ̄ܠ . ܘܥܲܠ ܬܲܝܵܒܹ̈ܐ : ܚܕܝܼ ܀ ܗ̤ܘܝܼ ܪܵܚܡܵܐ ܠܟܼܠܢܵܫ : ܘܲܡܫܵܘܚܕܼܵܐ ܒܪܸܥܝܵܢܵܟܼ ܀ ܐܸܫܬܵܘܬܲܦ ܒܚܲܫܵܐ ܕܟܼܠ : ܘܲܒܼܦܲܓܼܪܵܟܼ ܗ̤ܘܝܼ ܪܲܚܝܼܩ ܡ̣ܢ ܟܠ ܀ ܠܐ̄ܢܵܫ : ܠܵܐ ܬܲܟܸܣ . ܘܲܠܐ̄ܢܵܫ : ܠܵܐ ܬܟܼܵܘܸܢ : ܐܵܦܠܵܐ ܠܐܲܝܠܹܝܢ ܕܒܼܝܼܫܝܼܢ ܤܲܓܿܝܼ ܒܕܼܘܼܒܵܪ̈ܲܝܗܘܿܢ ܀ ܦܪܘܿܣ ܓܵܠܵܟܼ ܥܲܠ ܚܲܛܵܝܵܐ : ܘܟܲܤܵܐ ܥܠܵܘܗܝ . ܐܸܢ ܠܵܐ ܡܸܫܟܲܚ ܐܲܢ̄ܬܿ ܕܲܬܼܤܝܼܡ ܥܲܠ ܢܲܦܫܵܟܼ ܤܘܼܪ̈ܚܵܢܵܘܗܝ : ܘܲܬܼܩܲܒܸܠ ܚܠܵܦܵܘܗܝ ܡܲܪܕܘܼܬܼܵܐ : ܐܵܦܸܢ ܡܦܲܪܤܵܝܘܼ ܬܚܲܡܤܸܢ ܕܠܵܐ ܬܦܲܪܤܹܝܘܗܝ ܀ ܠܵܐ ܬܸܨܸܐ ܡܸܛܠ ܟܲܪܤܵܐ ܀ ܘܠܵܐ ܬܸܤܢܸܐ ܚܠܵܦ ܐܝܼܩܵܪܵܐ ܀ ܘܠܵܐ ܬܸܪܚܲܡ ܕܲܝܵܢܘܼܬܼܵܐ ܀ ܗ̤ܘܲܝܬܿ ܝܵܕܲܥ̇ ܐܵܚܝ : ܕܡܸܛܠܗܵܢܵܐ ܗܵܘܹ̇ܝܢܢ ܠܓܼܵܘ ܡ̣ܢ ܬܲܪܥܵܐ : ܐܲܝܟܼ ܕܠܵܐ ܢܸܕܲܥ ܤܘܼܥܪ̈ܵܢܹܐ ܒܝܼ̈ܫܹܐ ܕܲܒܼܢܲܝ̈ܢܵܫܵܐ ܀ ܕܟܲܕܼ ܠܟܼܠܢܵܫ ܐܲܝܟܼ ܕܲܠܛܵܒܹ̈ܐ ܢܸܚܙܸܐ : ܢܸܡܛܸܐ ܠܕܲܟܼܝܘܼܬܼܵܐ ܒܬܲܪܥܝܼܬܲܢ . ܐܸܢܕܹܝܢ ܘܐܵܦ ܚܢܲܢ ܢܸܗܘܸܐ ܡܲܟܿܤܵܢܹ̈ܐ ܘܪ̈ܵܕܼܘܿܝܹܐ : ܘܕܲܝܢܹ̈ܐ ܘܬܼܵܒܼ̈ܘܿܥܹܐ : ܘܒܼܵܨ̈ܘܿܝܹܐ : ܒܡܲܢ̣ܘܼ ܕܲܤܢܸܐ ܡܵܘܬܿܒܼܵܐ ܕܒܲܡܕܼܝܼ̈ܢܵܬܼܵܐ ܡ̣ܢ ܥܘܼܡܪܵܐ ܕܲܒܼܡܲܕܼܒܿܪܵܐ ؟ ܐܸܢ ܠܵܐ ܐܝܼܬܲܝܟ ܫܲܠܝܵܐ ܒܠܸܒܵܟܼ : ܗ̤ܘܝܼ ܫܲܠܝܵܐ ܒܠܸܫܵܢܵܟܼ ܀ ܐܸܢ ܠܵܐ ܡܨܸܐ ܐܲܢ̄ܬܿ ܕܬܸܗܘܸܐ ܡܬܲܟܿܤܵܢܵܐ ܕܚܘܼ̈ܫܵܒܲܝܟܼ : ܗ̤ܘܝܼ ܡܛܲܟܿܤܵܢܵܐ ܕܪܸ̈ܓܼܫܲܝܟ ܀ ܐܸܢ ܠܵܐ ܐܝܼܬܲܝܟ ܡܫܵܘܚܕܼܵܐ ܒܬܲܪܥܝܼܬܼܵܟܼ : ܗ̤ܘܝܼ ܡܫܵܘܚܕܼܵܐ ܒܦܲܓܼܪܵܟܼ ܀ ܐܸܢ ܠܵܐ ܡܨܸܐ ܐܲܢ̄ܬܿ ܕܬܸܫܗܲܪ ܥܲܠ ܪܸ̈ܓܼܠܲܝܟܼ : ܫܗܲܪ ܥܲܠ ܬܸܫܘܼܝܼܬܼܵܟ ܀ ܐܸܢ ܠܵܐ ܤܵܦܹ̇ܩ ܐܲܢ̄ܬܿ ܠܒܼܵܘ̈ܬܹܐ : ܨܘܼܡ ܐܵܦܸܢ ܪܲܡܫܵܝܵܐ ܀ ܘܐܸܢ ܠܵܐ ܤܵܦܹ̇ܩ ܐܲܢ̄ܬܿ ܠܨܵܘܡܵܐ  pb. 351  ܪܲܡܫܵܝܵܐ : ܛܲܪ ܐܵܦܸܢ ܡ̣ܢ ܤܲܒܼܥܘܼܬܼܵܐ ܀ ܠܵܐ ܐܝܼܬܲܝܟ ܩܲܕܝܼܫܵܐ ܒܠܸܒܵܟܼ : ܗ̤ܘܝܼ ܩܲܕܝܼܫܵܐ ܒܦܲܓܼܪܵܟܼ ܀ ܘܐܸܢ ܠܵܐ ܐܝܼܬܲܝܟ ܐܲܒܼܝܼܠܵܐ ܒܠܸܒܵܟܼ : ܐܸܬܼܥܲܛ̄ܦ ܐܸܒܼܠܵܐ ܐܵܦܸܢ ܥܲܠ ܦܲܪܨܘܿܦܵܟܼ ܀ ܠܵܐ ܡܨܸܐ ܐܲܢ̄ܬܿ ܕܬܸܙܕܲܕܲܩ : ܗ̤ܘܝܼ ܡܡܲܠܸܠ ܐܲܝܟܼ ܚܲܛܵܝܵܐ ܀ ܠܵܐ ܐܝܼܬܲܝܟ ܥܵܒܹ̇ܕ ܫܲܝܢܵܐ : ܠܵܐ ܬܸܗܘܸܐ ܐܵܦ ܕܵܠܘܿܚܵܐ ܀ ܠܵܐ ܡܸܫܟܲܚ ܐܲܢ̄ܬܿ ܕܬܸܬܼܟܲܫܲܪ : ܗ̤ܘܝܼ ܒܬܲܪܥܝܼܬܼܵܟܼ ܐܲܝܟܼ ܫܲܦܠܵܐ ܀ ܠܵܐ ܐܝܼܬܲܝܟ ܙܲܟܵܝܵܐ : ܠܵܐ ܬܸܫܬܓܲܪ ܥܲܠ ܚܲܝܵܒܹ̈ܐ ܀ ܠܵܐ ܤܵܦܹ̇ܩ ܐܲܢ̄ܬܿ ܕܬܸܤܟܘܿܪ ܦܘܼܡܵܐ ܕܐܲܝܢܵܐ ܕܲܡܡܲܠܸܠ ܥܲܠ ܚܲܒܼܪܹܗ : ܛܲܪ ܐܵܦܸܢ ܢܲܦܫܵܟܼ : ܕܠܵܐ ܬܸܗܘܸܐ ܠܹܗ ܫܵܘܬܵܦܵܐ ܀ ܕܲܥ ܕܐܸܢ ܡܸܢܵܟܼ ܬܸܦܘܿܩ ܢܘܼܪܵܐ ܘܬܼܵܘܩܸܕܼ ܠܲܐ̄ܚܪ̈ܵܢܹܐ : ܢܲܦܫܵܬܼܵܐ ܕܟܼܠ ܕܤܵܪܟܵܐ ܒܗܘܿܢ ܡ̣ܢ ܗܵܝ̇ ܢܘܼܪܵܐ : ܒܐܝܼܕܲܝ̈ܟ ܡܸܬܿܬܲܒܼ̈ܥܵܢ . ܘܐܸܢ ܐܲܢ̄ܬܿ ܠܵܐ ܬܲܪܡܸܐ ܢܘܼܪܵܐ : ܫܵܠܹ̇ܡ ܐܲܢ̄ܬܿ ܠܐܲܝܢܵܐ ܕܪܵܡܹ̇ܐ : ܘܲܡܢܵܚ ܐܲܢ̄ܬܿ ܒܹܗ ܒܤܘܼܥܪܵܢܵܐ : ܡܫܵܘܬܸܦ ܐܲܢ̄ܬܿ ܥܲܡܹܗ ܒܕܼܝܼܢܵܐ ܀ ܐܸܢ ܠܢܝܼܚܘܼܬܼܵܐ ܬܸܪܚܲܡ : ܬܸܗܘܸܐ ܡܫܲܝܢܵܐ . ܘܐܸܢ ܠܫܲܝܢܵܐ ܬܸܫܬܿܘܸܐ : ܬܸܚܕܸܐ ܒܟܼܠܙܒܲܢ ܀ ܒܥܝܼ ܤܘܼܟܵܠܵܐ : ܘܠܵܐ ܕܲܗܒܼܵܐ ܀ ܠܒܲܫ ܡܘܼܟܵܟܼܵܐ : ܘܠܵܐ ܒܘܼܨܵܐ ܀ ܩܢܝܼ ܫܲܝܢܵܐ : ܘܠܵܐ ܡܲܠܟܿܘܼܬܼܵܐ ܀ ܠܲܝܬܿ ܕܡܸܤܬܲܟܿܠܵܢ ܘܠܵܐ ܡܲܟܿܝܼܟܼ . ܘܲܐܲܝܢܵܐ ܕܠܵܐ ܡܲܟܿܝܼܟ : ܐܵܦܠܵܐ ܡܸܤܬܲܟܿܠܵܢ ܀ ܠܲܝܬܿ ܡܲܟܿܝܼܟܼ ܘܠܵܐ ܡܫܲܝܲܢ . ܘܐܲܝܢܵܐ ܕܠܵܐ ܡܫܲܝܲܢ : ܐܵܦܠܵܐ ܡܲܟܿܝܼܟܼ ܀ ܠܲܝܬܿ ܕܲܡܫܲܝܲܢ : ܘܠܵܐ ܚܵܕܹܐ ܀ ܟܲܕܼ ܒܟܼܠ ܐܘܼܪ̈ܚܵܬܼܵܐ ܕܐܝܼܬܼ ܪܵܕܹܝܢ ܒܢܲܝ̈ܢܵܫܵܐ ܒܥܵܠܡܵܐ ܗܵܢܵܐ : ܠܵܐ ܡܸܫܟܿܚܝܼܢ ܫܲܝܢܵܐ : ܥܕܲܡܵܐ ܕܩܵܪܒܿܝܼܢ ܠܘܵܬܼ ܤܲܒܼܪܵܐ ܕܒܲܐܠܵܗܵܐ ܀ ܠܵܐ ܡܸܫܬܲܝܲܢ ܠܸܒܵܐ ܡ̣ܢ ܛܘܼܪ̈ܵܦܹܐ ܘܬܼܘܼ̈ܩܠܵܬܼܵܐ : ܥܕܲܡܵܐ ܕܡܸܬܼܩܲܪܲܒܼ ܠܗܵܪܟܵܐ . ܘܗ̤ܘ ܤܲܒܼܪܵܐ ܡܫܲܝܸܢ ܠܗܘܿܢ : ܘܐܵܫܹ̇ܕܼ ܚܲܕܼܘܼܬܼܵܐ ܒܠܸܒܿܗܘܿܢ . ܘܗܵܕܲܐ ܗ̣̄ܝ ܗܵܝ̇ ܕܐܸܡ݂ܲܪ ܗܵܘ̇ ܦܘܼܡܵܐ  pb. 352  ܤܓܼܝܼܕܼܵܐ ܡܠܸܐ ܩܘܼ̈ܕܫܹܐ : ܕܬܼܵܘ ܠܘܵܬܼܝ ܟܠܟܼܘܿܢ ܠܐܲܝ̈ܵܐ ܘܲܫܩܝܼ̈ܠܲܝ ܡܵܘ̈ܒܿܠܹܐ : ܘܐܸܢܵܐ ܐܲܢܚܝܼܟܼܘܿܢ . ܩܪܘܿܒܼܘ ܠܲܡ ܠܘܵܬܼ ܤܲܒܼܪܵܐ ܕܒܼܝܼ : ܘܦܘܼܫܘ ܡ̣ܢ ܐܘܼܪ̈ܚܵܬܼܵܐ ܤܲܓܝܼ̈ܐܵܬܼܵܐ : ܘܡܸܬܿܬܿܢܝܼܚܝܼܢ ܐܢ̄ܬܿܘܿܢ ܡ̣ܢ ܥܲܡ̈ܠܹܐ : ܘܡ̣ܢ ܕܸܚܠܬܼܵܐ . ܤܲܒܼܪܵܐ ܕܒܲܐܠܵܗܵܐ : ܡܪܝܼܡ ܠܸܒܵܐ . ܕܸܚܠܬܼܵܐ ܕܓܹܗܲܢܵܐ : ܬܵܒܼܪܵܐ ܠܹܗ ܀ ܢܘܼܗܪܵܐ ܕܪܸܥܝܵܢܵܐ : ܡܵܘܠܸܕܼ ܗܲܝܡܵܢܘܼܬܼܵܐ . ܘܗܲܝܡܵܢܘܼܬܼܵܐ ܡܵܘܠܕܼܵܐ : ܒܘܼܝܵܐܵܐ ܕܤܲܒܼܪܵܐ . ܘܤܲܒܼܪܵܐ : ܡܲܫܥܸܢ ܠܸܒܵܐ ܀ ܗܲܝܡܵܢܘܼܬܼܵܐ ܐܝܼܬܹܝܗ̇ : ܓܸܠܝܵܢܵܐ ܕܤܘܼ̈ܟܵܠܹܐ . ܡܵܐ ܕܲܚܫܸܟܼ ܪܸܥܝܵܢܵܐ : ܡܸܬܿܛܲܫܝܵܐ ܗܲܝܡܵܢܘܼܬܼܵܐ . ܘܫܵܠܛܵܐ ܒܲܢ ܕܸܚܠܬܼܵܐ : ܘܦܵܤ̇ܩܵܐ ܠܹܗ ܠܤܲܒܼܪܲܢ . ܗܲܝܡܵܢܘܼܬܼܵܐ ܕܡ̣ܢ ܝܘܼܠܦܵܢܵܐ : ܠܵܐ ܡܚܲܪܪܵܐ ܠܐ̄ܢܵܫ ܡ̣ܢ ܡܲܤܒܿܪܵܢܘܼܬܼܵܐ ܘܦܘܼ̈ܠܵܓܹܐ : ܐܸܠܵܐ ܐܲܝܕܵܐ ܕܲܒܼܤܘܼ̈ܟܵܠܹܐ ܕܵܢܚܵܐ . ܘܡܸܬܼܩܲܪܝܵܐ : ܓܸܠܝܵܢܹܗ ܕܲܫܪܵܪܵܐ ܀ ܟܡܵܐ ܕܠܐܠܵܗܵܐ ܡܸܤܬܲܟܲܠ ܗܵܘܢܵܐ ܐܲܝܟܼ ܐܲܠܵܗܵܐ : ܒܝܲܕܼ ܓܸܠܝܵܢܵܐ ܕܤܘܼ̈ܟܵܠܹܐ : ܠܵܐ ܩܵܪܒܵܐ ܕܸܚܠܬܼܵܐ ܠܘܵܬܼ ܠܸܒܵܐ . ܡܵܐ ܕܡܸܫܬܲܒܼܩܝܼܢܲܢ ܒܚܸܫܟܵܐ : ܘܡܵܘܒܿܕܼܝܼܢܲܢ ܠܗܵܢܵܐ ܤܘܼܟܵܠܵܐ ܐܲܝܟܼ ܕܢܸܬܼܡܲܟܲܟܼ : ܥܵܕܼܝܵܐ ܥܠܲܝܢ ܕܸܚܠܬܼܵܐ : ܕܲܬܼܩܲܪܒܲܢ ܠܡܘܼܟܵܟܼܵܐ ܘܠܲܬܼܝܵܒܼܘܼܬܼܵܐ ܀ ܒܪܵܐ ܕܐܲܠܵܗܵܐ ܨܠܝܼܒܼܵܐ ܤܲܝܒܲܪ : ܚܲܛܵܝܹ̈ܐ ܐܸܬܼܠܲܒܲܒܼܘ ܒܲܬܼܝܵܒܼܘܼܬܼܵܐ ܀ ܐܸܢ ܐܸܤܟܹܡܵܐ ܕܲܬܼܝܵܒܼܘܼܬܼܵܐ ܐܲܗܦܸܟܼ ܪܘܼܓܼܙܵܐ ܡ̣ܢ ܡܲܠܟܵܐ : ܠܵܐ ܡܲܤܠܸܐ ܗܵܫܵܐ ܫܪܵܪܵܐ ܕܪܸ̈ܥܝܵܢܲܝܟܿܘܿܢ . ܐܸܢ ܠܗܵܘ̇ ܕܝܵܕܲܥ̇ ܗ̄ܘ̣ܵܐ ܠܹܗ ܕܠܵܐ ܫܲܪܝܼܪ : ܐܸܤܟܹܡܵܐ ܕܡܲܟܿܝܼܟܼܘܼܬܼܵܐ ܐܲܗܦܸܟܼ ܪܘܼܓܼܙܵܐ ܡܸܢܹܗ : ܟܡܵܐ ܠܟܼܘܿܢ ܝܲܬܝܼܪܵܐܝܼܬܼ : ܕܒܲܫܪܵܪܵܐ ܚܵܫ̇ܝܼܢ ܐܢ̄ܬܿܘܿܢ ܥܲܠ ܤܘܼܪ̈ܚܵܢܲܝܟܿܘܿܢ ! ܤܵܦܹ̇ܩ ܠܹܗ ܚܲܫܵܐ ܕܪܸܥܝܵܢܵܐ : ܚܠܵܦ ܤܵܟܼܵܐ ܕܥܲܡ̈ܠܲܝ ܦܲܓܼܪܵܐ : ܐܲܝܟܼ ܡܸܠܬܹܗ ܕܲܡܦܲܫܩܵܢܵܐ ܀ ܢܵܘܤܵܐ ܕܛܲܝܒܿܘܼܬܼܵܐ ܐܝܼܬܼܵܘܗܝ : ܡ̇ܢ ܕܲܡܡܡܲܙܲܓܼ  pb. 353  ܒܐܲܠܵܗܵܐ ܒܐܲܡܝܼܢܘܼܬܼ ܪܸܢܝܵܐ ܕܲܒܼܕܼܝܼܠܹܗ . ܡܵܢܲܐ ܗ̣̄ܝ ܡܲܪܢܝܼܬܼܵܐ ܕܲܒܼܕܼܝܼܠܹܗ ؟ ܦܸܗܝܵܐ ܐܲܡܝܼܢܵܐ ܕܒܲܢܝܵܚܹܗ : ܘܚܲܫܵܐ ܕܲܒܼܟܼܠ ܙܒܲܢ : ܘܲܫܚܝܼܩܘܼܬܼ ܪܸܢܝܵܐ ܐܲܡܝܼܢܵܐ ܕܲܚܠܵܦ ܐܲܝܠܹܝܢ ܕܡܸܛܠ ܕܵܘܝܘܼܬܹܗ ܕܲܟܼܝܵܢܵܐ ܕܒܲܐܡܝܼܢܘܼ ܦܵܝ̈ܫܵܢ ܡ̣ܢ ܫܘܼܡܠܵܝܵܐ : ܘܟܿܪܝܘܼܬܼܵܐ ܐܲܡܝܼܢܬܵܐ ܕܥܲܠ ܐܲܦܲܝ̈ܗܹܝܢ : ܕܲܛܥܝܼܢ ܪܸܥܝܵܢܵܐ ܒܙܵܘ̈ܥܹܐ ܚܲܤܝܼ̈ܢܹܐ : ܘܲܡܩܲܪܸܒܼ ܩܕܼܵܡܵܘܗܝ ܒܲܬܼܘܵܬܼܵܐ ܕܡܘܼܟܵܟܼܵܐ ܐܲܝܟܼ ܩܘܼܪܒܵܢܵܐ ܒܲܨܠܘܿܬܹܗ . ܘܲܟܼܡܵܐ ܕܡܲܨܝܵܐ ܒܲܤܝܵܐ ܠܹܗ ܨܸܦܬܼܵܐ ܕܥܲܠ ܦܲܓܼܪܵܐ : ܐܲܝܟܼ ܚܲܝܠܹܗ . ܗܵܢܵܘ ܕܲܛܥܝܼܢ ܒܢܲܦܫܹܗ ܕܘܼܟܼܪܵܢܵܐ ܐܲܡܝܼܢܵܐ ܕܐܲܠܵܗܵܐ : ܐܲܝܟܼ ܕܐܸܡ݂ܲܪ ܛܘܼܒܼܵܢܵܐ ܒܵܤܝܼܠܸܣ ܐܲܦܸܤܩܘܿܦܵܐ . ܨܠܘܿܬܼܵܐ ܠܲܡ ܕܠܵܐ ܦܸܗܝܵܐ ܐܝܼܬܹܝܗ̇ : ܐܲܝܕܵܐ ܕܥܵܒܼ̇ܕܵܐ ܒܵܗ̇ ܒܢܲܦܫܵܐ ܪܸܢܝܵܐ ܐܲܡܝܼܢܵܐ ܕܐܲܠܵܗܵܐ . ܐܵܦ ܓܹܝܪ ܗܵܢܵܘ ܠܲܡ ܡܲܥܡܪܵܐ ܕܐܲܠܵܗܵܐ : ܕܲܒܼܝܲܕܼ ܥܘܼܗܕܵܢܵܐ ܐܲܡܝܼܢܵܐ ܕܥܵܗܕܝܼܢܲܢ ܠܹܗ : ܒܲܢ ܗ̄ܘ̣ ܥܵܡܲܪ . ܗܵܢܵܘ ܕܹܝܢ : ܒܪܸܢܝܵܐ ܫܚܝܼܩܵܐ ܕܲܒܼܠܸܒܵܐ ܒܥܘܼܬܵܕܼܵܐ ܕܲܢܝܵܚܵܘ̈ܗܝ . ܚܘܼ̈ܫܒܹܐ ܒܝܼ̈ܫܹܐ ܕܠܵܐ ܡ̣ܢ ܨܸܒܼܝܵܢܵܐ : ܡ̣ܢ ܫܲܪܝܘܼܬܼܵܐ ܕܡ̣ܢ ܩܕܼܵܡܲܝܗܘܿܢ ܗܵܘܹ̇ܝܢ ܀ ܐ̄ܢܵܫܵܐ : ܐܲܚܲܝ̈ : ܕܐܲܝܟܼ ܕܲܠܤܘܼܡܵܟܼܵܐ ܒܲܠܚܘܿܕܼ ܨܵܒܹ̇ܝܢ ܕܲܢܢܝܼܚܘܼܢ ܠܦܲܓܼܪܵܐ ܩܲܠܝܼܠ ܡܸܛܠ ܦܘܼܠܚܵܢܵܐ ܕܐܲܠܵܗܵܐ : ܐܲܝܟܼ ܕܢܸܬܼܚܲܝܠܘܼܢ ܘܬܼܘܼܒܼ ܢܸܗܦܟܼܘܼܢ ܠܦܘܼܠܚܵܢܗܘܿܢ . ܒܝܵܘ̈ܡܵܬܼܵܐ ܙܥܘܿܪܹ̈ܐ ܕܲܢܝܵܚܲܢ : ܠܵܐ ܢܸܫܪܸܐ ܙܗܝܼܪܘܼܬܲܢ ܓܡܲܝܼܪܵܐܝܼܬܼ : ܘܢܸܬܸܠ ܟܠܵܗ̇ ܢܲܦܫܲܢ ܠܫܲܪܝܘܼܬܼܵܐ : ܐܲܝܟܼ ܐ̄ܢܵܫܵܐ ܕܠܵܐ ܬܘܼܒܼ ܤܝܼܡܵܐ ܠܗܘܿܢ ܠܡܸܦܢܵܐ ܠܦܘܼܠܚܵܢܗܘܿܢ ܀ ܐܲܝܠܹܝܢ ܕܲܒܼܙܲܒܼܢܵܐ ܕܫܲܝܢܵܐ ܓܹܐܪܹ̈ܐ ܒܵܠ̇ܥܝܼܢ : ܗܵܠܹܝܢ ܐܸܢܘܿܢ ܕܡ̣ܢ ܦܵܪܹܗ̄ܤܝܼܵܐ ܕܨܸܒܼܝܵܢܵܐ : ܡܠܘܿܐܹ̈ܐ ܒܓܼܵܘ ܢܲܦܫܗܘܿܢ ܚܡܲܠ̣ܘ . ܘܲܠܒܼܘܼܫܵܐ ܕܨܵܐܘܼܬܼܵܐ ܕܒܲܐܬܼܪܵܐ ܩܲܕܝܼܫܵܐ ܚܵܙܹ̇ܝܢ ܕܲܠܒܼܝܼܫܝܼܢ : ܗܵܢܵܘ ܕܹܝܢ : ܒܥܸܕܵܢܵܐ  pb. 354  ܕܐܲܠܵܗܵܐ ܒܢܲܦܫܗܘܿܢ ܕܐܹ̇ܠ ܗܵܠܹܝܢ ܐܸܢܘܿܢ : ܕܲܒܼܙܲܒܼܢܵܐ ܕܫܲܪܝܘܼܬܼܵܐ ܙܩܲܪܘ . ܗܵܠܹܝܢ ܕܲܒܼܙܲܒܼܢܵܐ ܕܲܨܠܘܿܬܼܵܐ ܕܟܼܝܼܬܼܵܐ : ܕܟܲܕܼ ܢܸܒܼܥܸܐ ܠܲܡܩܲܪܵܒܼܘܼ ܘܡܲܒܼܗܬܼܝܼܢ ܠܲܢ : ܗܵܠܹܝܢ ܐܸܢܘܿܢ ܕܲܒܼܙܲܒܼܢܵܐ ܕܒܲܤܝܘܼܬܼܵܐ ܕܪܸ̈ܓܼܫܲܝܢ ܥܒܲܕܼܢ ܐܸܢܘܿܢ ܒܲܝܬܵܝܹ̈ܐ ܀ ܡܥܲܕܪܵܐ ܗ̣̄ܝ ܙܗܝܼܪܘܼܬܼܵܐ ܠܒܲܪܢܵܫܵܐ : ܝܲܬܝܼܪ ܡ̣ܢ ܥܲܡ̈ܠܹܐ . ܘܲܡܤܲܓܦܵܐ ܠܹܗ ܫܲܪܝܘܼܬܼܵܐ : ܝܲܬܝܼܪ ܡ̣ܢ ܢܝܵܚܵܐ . ܡ̣ܢ ܢܝܵܚܵܐ ܓܹܝܪ : ܩܪ̈ܵܒܹܐ ܒܲܝܬܵܝܹ̈ܐ ܗܵܘܹ̇ܝܢ . ܕܐܵܦܸܢ ܫܵܚ̇ܩܝܼܢ ܠܹܗ ܠܐ̄ܢܵܫ : ܫܲܠܝܼܛ ܠܹܗ ܠܡܸܫܪܵܐ ܐܸܢܘܿܢ . ܟܡܵܐ ܕܐܲܪܦܝܼ ܠܲܢܝܵܚܵܐ : ܘܲܥܛܲܦ ܬܘܼܒܼ ܠܐܲܬܼܪܵܐ ܕܥܲܠܡܵܐ : ܐܸܫܬܲܬܲܩܘ ܘܲܥܪܲܩ̣ܘ ܡܸܢܹܗ . ܠܵܐ ܗܵܟܲܢܵܐ ܐܵܦ ܡܸܕܸܡ ܕܡ̣ܢ ܫܲܪܝܘܼܬܼܵܐ ܡܸܬܼܝܼܠܸܕܼ : ܐܵܦܸܢ ܡܸܬܼܝܲܠܕܵܐ ܗ̤ܝ ܪܲܦܝܘܼܬܼܵܐ ܡ̣ܢ ܢܝܵܚܹ̈ܐ : ܡܵܐ ܓܹܝܪ ܕܲܥܕܲܟܹܝܠ ܒܐܲܬܼܪܵܐ ܕܚܹܐܪܘܼܬܹܗ ܐܝܼܬܼܵܘܗܝ : ܡܸܫܟܲܚ ܗ̣̄ܘ ܬܘܼܒܼ ܢܸܚܛܘܿܦ ܢܕܲܒܲܪܝܵܬܹܗ ܠܛܲܟܼܤܵܐ ܕܢܵܡܘܿܤܵܘ̈ܗܝ . ܒܐܲܬܼܪܵܐ ܕܚܹܐܪܘܼܬܹܗ ܐܝܼܬܼܵܘܗܝ ܥܕܲܟܹܝܠ : ܒܫܲܪܝܘܼܬܼܵܐ ܕܹܝܢ : ܢܦܲܩ̣ ܠܹܗ ܡ̣ܢ ܐܲܬܼܪܵܐ ܕܚܹܐܪܘܼܬܼܵܐ . ܐܸܠܵܘܼ ܒܲܪܢܵܫܵܐ ܓܡܝܼܪܵܐܝܼܬܼ ܟ̱ܠܵܗ̇ ܙܗܝܼܪܘܼܬܹܗ ܡܸܢܹܗ ܠܵܐ ܢܸܫܕܸܐ : ܠܵܐ ܡܸܬܼܢܲܨܲܥ ܒܲܩܛܝܼܪܵܐ : ܕܲܕܼܠܵܐ ܒܨܸܒܼܝܵܢܹܗ ܢܸܬܼܥܨܸܐ ܠܡܸܬܿܛܦܵܤܘܼ ܠܐܲܝܠܹܝܢ ܕܠܵܐ ܡܢܵܚ . ܘܐܸܠܘܼ ܬܚܘܼܡܵܐ ܕܚܹܐܪܼܬܹܗ ܓܡܝܼܪܵܐܝܼܬܼ ܠܵܐ ܢܲܪܦܸܐ : ܠܵܐ ܥܵܪܨܝܼܢ ܥܠܵܘܗܝ ܓܸܕܼܫܹ݁ܐ : ܕܦܵܟܼܪܝܼܢ ܠܹܗ ܠܐܵܢܲܢܩܹܐ ܕܲܢܩܘܼܡ ܠܩܘܼܒܼܠܵܗ̇ ܠܵܐ ܡܲܨܝܵܐ ܀ ܠܵܐ ܬܲܪܦܸܐ ܠܐܲܬܼܪܵܐ ܕܚܹܐܪܘܼܬܼܵܐ ܒܝܲܕܼ ܡ̣ܢ ܪܸ̈ܓܼܫܲܝܟ : ܐܘܿ ܒܲܪܢܵܫܵܐ . ܕܲܠܡܵܐ ܬܘܼܒܼ ܠܡܸܥܲܠ ܠܬܲܡܵܢ : ܠܵܐ ܡܸܫܟܲܚ ܐܲܢ̄ܬܿ . ܢܝܵܚܵܐ ܡ̇ܢ : ܠܲܛܠܵܝܹ̈ܐ ܒܲܠܚܘܿܕܼ ܡܤܲܓܸܦ . ܫܲܪܝܘܼܬܼܵܐ ܕܹܝܢ : ܐܵܦ  pb. 355  ܠܲܓܼܡܝܼܪܹ̈ܐ ܘܲܠܤܵܒܹ̈ܐ . ܐܲܝܠܹܝܢ ܕܹܝܢ ܕܡ̣ܢ ܢܝܵܚܵܐ ܕܚܘܼ̈ܫܵܒܹܐ ܒܝܼ̈ܫܹܐ ܐܸܬܿܕܒܲܪܘ : ܬܘܼܒܼ ܡܸܛܠ ܙܗܝܼܪܘܼܬܼܵܐ ܥܛܲܦ̣ܘ ܩܵܡ̣ܘ ܥܲܠ ܪܵܘܡܵܐ ܕܕܼܘܼܒܵܪܹ̈ܐ ܛܵܒܹ̈ܐ . ܐܲܝܠܹܝܢ ܓܹܝܪ ܕܲܒܼܬܼܘܼܟܼܠܵܢܵܐ ܕܥܲܡ̈ܠܹܐ ܒܲܙܗܝܼܪܘܼܬܼܵܐ ܐܲܗܡ̣ܝܼܘ : ܡ̣ܢ ܪܵܘܡܵܐ ܕܕܼܘܼܒܵܪܹ̈ܐ ܠܘܵܬܼ ܫܲܪܝܘܼܬܼܵܐ ܕܚܲܝܹ̈ܐ ܐܸܫܬܒܼܝܼܘ ܀ ܐܝܼܬܼ ܕܒܲܐܬܼܪܵܐ ܕܲܒܼܥܸܠܕܒܼܵܒܹ̈ܐ ܒܠܲܥ̣ܘ : ܘܲܒܼܙܲܒܼܢܵܐ ܕܫܲܝܢܵܐ ܡܝܼܬܼܘ . ܘܐܝܼܬܼ ܕܲܒܼܥܸܠܲܬܼ ܬܹܐܓܼܘܼܪܬܵܐ ܕܚܲܝܹ̈ܐ ܢܦܲܩ̣ܘ : ܘܲܫܦܵܝܵܐ ܠܢܲܦܫܗܘܿܢ ܫܩܲܠ̣ܘ ܀ ܠܵܐ ܗ̄ܘ̣ܵܐ ܡܵܐ ܕܡܸܫܬܲܪܥܝܼܢ ܚ̄ܢܲܢ ܒܲܨܒܼܘܼܢ ܢܸܬܿܬܿܥܝܼܩ : ܐܸܠܵܐ ܡܵܐ ܕܲܡܩܵܘܹܝܢܲܢ ܒܵܗ̇ . ܫܵܪ̈ܥܵܬܼܵܐ ܕܹܝܢ : ܐܵܦ ܠܲܙܗܝܼܪܹ̈ܐ ܓܵܕܼ̈ܫܵܢ ܐܝܼܬܼ ܐܸܡܲܬܼܝ . ܦܵܘܫܵܐ ܕܹܝܢ ܕܲܒܼܗܹܝܢ : ܡܝܼܬܼܘܼܬܼܵܐ ܗ̣̄ܝ ܕܠܲܓܼܡܵܪ . ܚܲܫܵܐ ܕܤܵܒܼܠܝܼܢܲܢ ܚܠܵܦ ܚܲܕܼܚ̈ܕܼܵܢܵܝܵܬܼܵܐ ܕܡܸܬܼܥܲܒܼܪܝܼܢܲܢ ܒܗܹܝܢ ܥܵܪܨܵܐܝܼܬܼ . ܕܘܼܟܲܬܼ ܦܘܼܠܚܵܢܵܐ ܕܲܟܼܝܵܐ ܠܲܢ ܡܸܬܼܚܫܸܒܼ ܡ̣ܢ ܛܲܝܒܿܘܼܬܼܵܐ ܛܥܝܼܢܲܬܼ ܚܲܝܹ̈ܢ ܀ ܐܲܝܢܵܐ ܕܲܒܼܤܘܼܟܵܝܵܐ ܚܵܛܹ̇ܐ ܒܬܸܢܝܵܐ ܕܫܘܼܪܥܬܹܗ : ܥܲܡ ܐܲܠܵܗܵܐ ܒܨܸܢܥܬܼܵܐ ܡܗܲܠܸܟܼ . ܠܗܵܢܵܐ ܟܲܕܼ ܠܵܐ ܝܵܕܲܥ ܫܵܘܪܵܐ ܥܠܵܘܗܝ ܨܵܦܲܚܬܵܐ ܕܲܡܤܵܡ ܒܪܹܫܵܐ : ܘܠܵܐ ܡܲܕܪܸܟܼ ܠܙܲܒܼܢܵܐ ܕܤܘܼܟܵܝܹܗ ܀ ܟܠ ܒܲܪܢܵܫܵܐ ܕܲܫܪܹܝܢ ܪܸ̈ܓܼܫܵܘܗܝ : ܫܪܸܐ ܠܸܒܹܗ . ܦܘܼܠܚܵܢܵܐ ܕܠܸܒܵܐ : ܐܲܤܘܼܪܵܐ ܗ̄ܘ̣ ܕܗܲܕܵܡܹ̈ܐ ܒܲܪ̈ܵܝܹܐ . ܐܸܢ ܐܝܼܬܼ ܡܲܢ ܕܲܒܼܦܘܼܪܫܵܢܵܐ ܥܵܒܹ̇ܕܼ ܠܵܗ̇ ܠܗܵܕܹܐ ܐܲܝܟܼ ܐܲܒܼܵܗ̈ܬܼܵܐ ܕܡ̣ܢ ܩܕܼܵܡܲܝܢ : ܝܑܼܕܼܝܼܥܵܐ ܗ̣̄ܝ ܓܹܝܪ ܡ̣ܢ ܐ̄ܚܪ̈ܵܢܝܵܬܼܵܐ ܕܡܸܬܼܚܲܙ̈ܝܵܢ ܒܹܗ : ܕܠܵܐ ܐܲܤܝܼܪ ܒܝܘܼܬܼܪ̈ܵܢܹܐ ܦܲܓܼܪ̈ܵܢܵܝܹܐ : ܘܠܵܐ ܪܵܚܹ̇ܡ ܟܸܤܦܵܐ : ܘܦܲܪܝܼܩܵܐ ܡܸܢܹܗ ܚܸܡܬܼܵܐ ܓܡܝܼܪܵܐܝܼܬܼ .  pb. 356  ܐܲܝܟܵܐ ܕܹܝܢ ܕܲܬܼܠܵܬܼ ܗܵܠܹܝܢ ܒܕܲܠܩܘܼܒܼܠܵܐ ܫܟܼܝܼ̈ܚܵܢ : ܪܸܚܡܲܬܼ ܝܘܼܬܼܪ̈ܵܢܹܐ ܦܲܓܼܪ̈ܵܢܵܝܹܐ ܐܸܢ ܒܲܙܥܘܿܪ ܘܐܸܢ ܒܪܲܒܿ : ܘܲܕܼܠܝܼܠܘܼܬܼ ܚܸܡܬܼܵܐ : ܘܡܸܙܕܲܟܼܝܵܢܘܼܬܼܵܐ ܕܡ̣ܢ ܟܲܪܤܵܐ : ܐܵܦܸܢ ܒܩܲܕܝܼ̈ܫܹܐ ܩܲܕܼܡܵܝܹ̈ܐ ܡܗܲܓܸܠܼ : ܕܲܥ : ܕܡ̣ܢ ܠܵܐ ܡܤܲܝܒܿܪܵܢܘܼܬܼܵܐ ܕܲܠܓܼܵܘ ܐܝܼܬܹܝܗ̇ ܫܲܪܝܘܼܬܼܵܐ ܕܒܲܪ̈ܵܝܵܬܹܗ : ܘܠܵܐ ܗ̄ܘ̣ܵܐ ܚܠܵܦ ܫܝܼܛܘܼܬܼ ܢܲܦܫܵܐ ܕܦܘܼܪܫܵܢܵܐ . ܘܐܸܠܵܐ : ܐܲܝܟܲܢ ܒܲܤܝܘܼܬܼܵܐ ܕܥܲܠ ܦܲܓܪ̈ܵܢܵܝܬܼܵܐ : ܘܢܝܼܚܘܼܬܼܵܐ ܠܵܐ ܩܢܸܐ ؟ ܠܫܝܼܛܘܼܬܼܵܐ ܕܦܘܼܪܫܵܢܵܐ ܢܲܩܝܼ̈ܦܵܢ : ܠܵܐ ܐܲܤܝܼܪܘܼܬܼܵܐ ܕܒܲܨܒܼܘܼ : ܘܒܲܤܝܘܼܬܼ ܚܲܝܹ̈ܐ : ܘܪܸܚܡܲܬܼ ܒܢܲܝ̈ܢܵܫܵܐ . ܐܸܢ ܡܥܲܬܿܕܼܵܐܝܼܬܼ ܤܵܒܹ̇ܠ ܚܘܼܤܪ̈ܵܢܹܐ ܡܸܛܠ ܐܲܠܵܗܵܐ : ܕܟܸܐ ܡ̣ܢ ܠܓܼܵܘ . ܐܸܢ ܠܵܐ ܫܵܐܹ̇ܛ ܠܐ̄ܢܵܫ ܡܸܛܠ ܡܘܼ̈ܡܹܐ ܕܐܝܼܬܼ ܠܹܗ : ܫܲܪܝܼܪܵܐܝܼܬܼ ܒܲܪ ܚܹܐܪܹ̈ܐ ܗ̄ܘ̣ . ܐܸܢ ܠܵܐ ܤܲܘܲܚ ܠܘܼܩܒܲܠ ܡܝܲܩܪ̈ܵܢܵܘܗܝ : ܘܡܸܬܿܬܿܙܝܼܥ ܒܦܸܓܼܥܵܐ ܕܐܲܝܠܹܝܢ ܕܠܹܗ ܠܵܐ ܫܵܠ̇ܡܝܼܢ : ܡܝܼܬܼܵܐ ܗ̄ܘ̣ ܒܲܫܪܵܪܵܐ ܠܚܲܝܹ̈ܐ ܕܲܬܼܢܵܢ ܀ ܛܵܒܲܐ ܗ̣̄ܝ ܙܗܝܼܪܘܼܬܼܵܐ ܕܦܘܼܪܫܵܢܵܐ : ܡ̣ܢ ܕܘܼܒܵܪܹ̈ܐ ܕܟܼܠ ܐܸܤܟܹܝܡ ܕܡܸܬܼܩܲܠܚܝܼܢ ܒܟܼܠ ܡܘܼ̈ܫܚܵܢ ܕܲܒܼܢܲܝ̈ܢܵܫܵܐ ܀ ܠܵܐ ܬܸܤܢܸܐ ܠܚܲܛܵܝܵܐ . ܟ̱ܠܲܢ : ܡܚܲܝܒܼܝܼܢܲܢ . ܐܸܢ ܡܸܛܠ ܐܲܠܵܗܵܐ ܗ̄ܘ̣ ܡܸܬܿܬܿܙܝܼܥ ܐܲܢ̄ܬܿ : ܒܟܼܝܼ ܥܠܵܘܗܝ . ܠܡܵܢܵܐ ܤܵܢܹ̇ܐ ܐܲܢ̄ܬܿ ܠܹܗ ؟ ܠܲܚܛܵܗܵܘ̈ܗܝ ܟܲܝ ܤܵܢܹ̇ܐ ܐܲܢ̄ܬܿ ؟ ܨܲܠܵܐ ܥܲܠ ܩܢܘܿܡܹܗ : ܕܒܲܡܫܝܼܚܵܐ ܬܸܬܿܕܲܡܸܐ : ܕܠܵܐ ܪܵܓܹ̇ܙ ܗ̄ܘ̣ܵܐ ܥܲܠ ܚܲܛܵܝܹ̈ܐ : ܐܸܠܵܐ ܡܨܲܠܸܐ ܗ̄ܘ̣ܵܐ ܥܠܲܝܗܘܿܢ . ܠܵܐ ܚ̣ܙܲܝܬܿ ܐܲܝܟܲܢ ܒܵܟܹ̇ܐ ܗ̄ܘ̣ܵܐ ܥܲܠ ܐܘܿܪܸܫܠܸܡ ؟ ܒܤܲܓܝܼ̈ܐܵܬܼܵܐ ܓܹܝܪ ܡܸܬܼܓܲܚܟܿܝܼܢܲܢ ܡ̣ܢ ܤܵܛܵܢܵܐ . ܡܸܛܠ ܡܵܢܵܐ ܠܗܵܘ̇ ܕܐܸܬܼܓܚܸܟܼ ܐܲܟܼܘܵܬܲܢ ܡ̣ܢ ܗܵܘ̇ ܕܲܡܓܲܚܸܟܼ ܒܲܢ ܢܸܤܢܹܝܘܗܝ ؟ ܠܡܵܢܵܐ ܤܵܢܹ̇ܐ ܐܲܢ̄ܬܿ  pb. 357  ܠܹܗ ܠܚܲܛܵܝܵܐ : ܐܘܿ ܒܲܢܵܫܵܐ ؟ ܐܵܪܵܐ : ܕܡܸܛܠ ܡܵܢܵܐ ܠܵܐ ܙܲܕܝܼܩ ܐܲܟܼܘܵܬܼܵܟܼ ؟ ܘܐܲܝܟܵܘ ܐܝܼܬܲܝܟ ܙܲܕܝܼܩܵܐ : ܕܠܲܝܬܿ ܠܵܟܼ ܚܘܼܒܵܐ ؟ ܘܐܸܢ ܐܝܼܬܼ ܠܵܟܼ ܚܘܼܒܵܐ : ܠܡܵܢܵܐ ܠܵܐ ܒܵܟܹ̇ܐ ܐܲܢ̄ܬܿ ܥܠܵܘܗܝ : ܐܸܠܵܐ ܪܵܕܹܦ ܐܲܢ̄ܬܿ ܠܹܗ ؟ ܡ̣ܢ ܠܵܐ ܝܑܼܕܲܥܬܼܵܐ ܡܸܬܿܬܿܙܝܼܥܝܼܢ ܐ̄ܢܵܫ̈ܝܼܢ ܕܡܸܤܬܲܒܼܪܝܼܢ ܦܵܪ̈ܘܿܫܹܐ : ܥܲܠ ܥ̇ܒܼܵܕܹ̈ܐ ܕܚܲܛܵܝܹ̈ܐ ܀ ܗ̤ܘܝܼ ܟܵܪܟܿܙܵܐ ܕܛܲܝܒܿܘܼܬܹܗ ܕܐܲܠܵܗܵܐ : ܡ̣ܢ ܗܵܝ̇ ܕܟܲܕܼ ܠܵܐ ܫܵܘܹ̇ܐ ܐܲܢ̄ܬܿ ܡܦܲܪܢܸܣ ܠܵܟܼ . ܘܟܲܕܼ ܤܲܓܿܝܼ̈ܐܵܬܼܵܐ ܡܚܲܝܲܒܼ ܐܲܢ̄ܬܿ : ܒܬܲܥܬܹܗ ܒܵܟܼ ܠܵܐ ܝܑܼܕܼܝܼܥܵܐ . ܘܒܲܙܥܘܿܪ̈ܝܵܬܼܵܐ ܕܲܡܚܵܘܸܐ ܐܲܢ̄ܬܿ ܨܸܒܼܝܵܢܵܐ : ܪܵܘܪ̈ܒܼܵܬܼܵܐ ܦܵܪܲܥ ܠܵܟܼ . ܠܵܐ ܬܘܼܒܼ ܬܸܩܪܸܐ ܟܹܐܢܵܐ ܠܐܲܠܵܗܵܐ : ܕܟܹܐܢܘܼܬܹܗ ܠܵܐ ܝܑܼܕܼܝܼܥܵܐ ܒܤܘܼܥܪ̈ܵܢܲܝܟܼ . ܐܵܦܸܢ ܕܵܘܝܼܕܼ ܫܲܡܗܹܗ ܟܹܐܢܵܐ ܘܲܬܼܪܝܼܨܵܐ : ܐܸܠܵܐ ܒܪܹܗ ܒܲܕܼܩ̣ ܠܲܢ ܕܛܵܒܼܵܐ ܐܝܼܬܼܵܘܗܝ ܘܒܲܤܝܼܡܵܐ . ܒܲܤܝܼܡ ܗ̄ܘ̣ ܠܲܡ ܥܲܠ ܒܝܼ̈ܫܹܐ ܘܥܲܠ ܟܵܦܘܿܪܹ̈ܐ . ܐܲܝܟܲܢܵܐ ܡܫܲܡܲܗ ܐܲܢ̄ܬܿ ܟܹܐܢܵܐ ܠܐܲܠܵܗܵܐ : ܐܸܡܲܬܼܝ ܕܦܵܓܲܥ ܐܲܢ̄ܬܿ ܒܦܵܤܘܿܩܵܐ ܗܵܘ̇ ܕܥܲܠ ܐܲܓܼܪܵܐ ܕܦܵܥܠܹ̈ܐ ؟ ܚܲܒܼܪܝܼ : ܠܵܐ ܡܲܥܘܸܠ ܐ̄ܢܵܐ ܒܵܟܼ . ܨܵܒܹ̇ܐ ܐ̄ܢܵܐ ܕܐܸܬܸܠ ܠܗܵܢܵܐ ܐ̄ܚܪܵܝܵܐ : ܐܲܝܟܼ ܕܠܵܟܿ . ܐܵܘ ܥܲܝܢܵܟܼ ܕܝܼܠܵܟܼ ܒܝܼܫܵܐ ܕܐܸܢܵܐ ܛܵܒܼ ܐ̄ܢܵܐ ؟ ܐܲܝܟܲܢܵܐ ܐ̄ܢܵܫ ܠܐܲܠܵܗܵܐ ܢܸܩܪܸܐ ܟܹܐܢܵܐ : ܡܵܐ ܕܢܸܦܓܲܥ ܒܫܲܪܒܵܐ ܗܵܘ̇ ܕܥܲܠ ܒܪܵܐ ܐܵܤܘܿܛܵܐ ؟ ܕܟܲܕܼ ܦܲܪܲܚ ܩܸܢܝܵܢܹܗ ܒܲܫܟܼܝܼܪܘܼܬܼܵܐ : ܒܲܬܼܘܵܬܼܵܐ ܒܲܠܚܘܿܕܼ ܕܚ̣ܵܘܝܼ : ܪܗܸܛ̣ ܘܲܢܦܲܠ̣ ܥܲܠ ܨܵܘܪܹܗ : ܘܐܲܫܠܛܹܗ ܥܲܠ ܟ̱ܠܹܗ ܩܸܢܝܵܢܹܗ . ܠܵܘ ܐ̄ܢܵܫ ܐ̄ܚܪܹܝܢ ܐܵܡܲ݁ܪ ܡܸܛܠܹܵܗ : ܕܢܸܬܼܦܲܠܲܓܼ ܥܲܠ ܛܵܒܼܘܼܬܹܗ . ܒܪܹܗ ܗ̤ܘ ܡܲܤܗܸܕܼ ܥܠܵܘܗܝ ܗܵܠܹܝܢ . ܐܲܝܟܵܐ ܐܝܼܬܹܝܗ̇ ܟܹܐܢܘܼܬܼܵܐ ܒܐܲܠܵܗܵܐ : ܕܟܲܕܼ ܚܲܛܵܝܹ̈ܐ ܐܝܼܬܲܝܢ ܗ̣̄ܘܲܝܢ : ܡܫܝܼܚܵܐ ܚܠܵܦܲܝܢ ܡܝܼܬܼ ؟ ܐܸܢܕܹܝܢ ܗܵܪܟܵܐ ܡܪܲܚܡܵܢܵܐ ܗ̄ܘ̣ : ܡܗܲܝܡܢܝܼܢܲܢ  pb. 358  ܕܫܘܼܚܠܵܦܵܐ ܠܵܐ ܡܩܲܒܸܠ . ܚܵܣ : ܕܢܸܬܼܪܲܥܸܐ ܪܘܼܫܥܵܐ ܗܵܢܵܐ : ܕܐܝܼܬܼ ܐܸܡܲܬܼܝ ܕܗܵܘܹ̇ܐ ܐܲܠܵܗܵܐ ܠܵܐ ܡܪܲܚܡܵܢܵܐ . ܠܵܐ ܡܸܫܬܲܚ̈ܠܦܵܢ ܕܝܼ̈ܠܵܝܵܬܹܗ ܕܐܲܠܵܗܵܐ ܐܲܝܟܼ ܡܵܝ̈ܘܿܬܹܐ . ܘܠܲܝܬܿ ܐܸܡܲܬܝ ܕܠܵܐ ܩܢܸܐ ܡܸܕܸܡ : ܘܒܼܵܬܲܪܟܸܢ ܩܵܢܹ̇ܐ : ܐܵܘ ܡ̣ܢ ܡܵܐ ܕܲܩܢܸܐ ܡܸܬܼܒܲܨܲܪ : ܐܵܘ ܡܸܬܿܬܵܘܤܲܦ ܐܲܝܟܼ ܥܒܼܝܼ̈ܕܹܐ . ܐܸܠܵܐ ܐܲܝܠܹܝܢ ܕܐܝܼܬܼ ܠܹܗ ܠܐܲܠܵܗܵܐ : ܡܬܼܘܿܡܵܐܝܼܬܼ : ܘܲܕܼܠܵܐ ܤܵܘܦܵܐ ܐܝܼܬܼ ܠܘܵܬܹܗ : ܐܲܝܟܼ ܕܐܸܡ݂ܲܪ ܐܵܦ ܛܘܼܒܼܵܢܵܐ ܡܦܲܫܩܵܢܵܐ ܒܦܘܼܫܵܩܵܐ ܕܲܒܼܪܝܼܬܼܵܐ ܀ ܕܚܲܠ ܡ̣ܢ ܚܘܼܒܹܗ : ܘܠܵܐ ܡ̣ܢ ܫܡܵܐ ܕܩܲܫܝܘܼܬܼܵܐ ܕܤܝܼܡ ܥܠܵܘܗܝ . ܐܲܚܸܒܲܝܗܝ : ܡܸܛܠ ܕܚܲܝܵܒܼܝܼܢ ܚ̄ܢܲܢ ܕܢܲܚܒܼܝܘܼܗܝ . ܠܵܘ ܡܸܛܠ ܐܲܝܠܹܝܢ ܕܲܥܬܼܝܼܕܼ ܕܢܸܬܸܠ : ܐܸܠܵܐ ܐܵܦ ܚܠܵܦ ܐܲܝܠܹܝܢ ܕܲܢܤܲܒܼܢ . ܐܵܦܸܢ ܗܵܢܵܐ ܚܲܕܼ ܥܵܠܡܵܐ ܒܲܠܚܘܿܕܼ ܥ̣ܒܲܕܼ ܡܸܛܠܵܬܲܢ : ܡܲܢ̣ܘܼ ܡܵܘܦܸܐ ܠܛܲܝܒܿܘܼܬܹܗ ؟ ܐܲܝܟܵܐ ܐܸܢܘܿܢ ܦܘܼܪ̈ܥܵܢܵܘܗܝ ܒܤܘܼܥܪ̈ܵܢܲܝܢ ؟ ܡܲܢ̣ܘܼ ܐܲܦܝܼܤܹܗ ܡ̣ܢ ܠܘܼܩܕܲܡ ܕܢܲܝܬܝܲܢ ܠܲܗܘܵܝܵܐ ؟ ܘܡܲܢ̣ܘܼ ܡܦܝܼܣ ܠܹܗ ܚܠܵܦܲܝܢ : ܡܵܐ ܕܗܵܘܹ̇ܝܢܲܢ ܕܠܵܐ ܕܘܼܟܼܪܵܢ ܐܲܝܟܼ ܠܵܐ ܗ̤ܘܲܝܢܲܢ ؟ ܡܲܢ̣ܘܼ ܡܙܝܼܥ ܗܵܘ̇ ܚܘܼܒܵܠܲܢ ܠܘܵܬܼ ܚܲܝܹ̈ܐ ؟ ܘܡ̣ܢ ܐܲܝܟܵܐ ܬܘܼܒܼ ܢܵܦܹ̇ܠ ܙܵܘܥܵܐ ܕܝܼܕܲܥܬܼܵܐ ܒܓܼܵܘ ܕܲܚܝܼܚܵܐ ؟ ܐܘܿ ܠܬܸܡܗܵܐ ܕܲܡܪܲܚܡܵܢܘܼܬܹܗ ܕܐܲܠܵܗܵܐ ! ܐܘܿ ܠܕܼܘܼܡܵܪܵܐ ܕܛܵܒܼܘܼܬܹܗ ܕܒܼܵܪܘܿܝܲܢ ! ܐܘܿ ܠܚܲܝܠܵܐ ܕܤܵܦܩܘܼܬܹܗ ܕܲܠܟܼܠ ! ܐܘܿ ܠܒܲܤܝܼܡܘܼܬܼܵܐ ܕܠܵܐ ܟܲܝܠܵܐ ܕܥܲܠ ܟܝܵܢܲܢ : ܐܵܦܸܢ ܠܚܲܛܵܝܹ̈ܐ ܡܲܝܬܸܐ ܬܘܼܒܼ ܠܲܗܘܵܝܵܐ ! ܡܲܢ̣ܘܼ ܤܵܦܹ̇ܩ ܠܬܸܫ̈ܒܿܚܵܬܹܗ ؟ ܗܵܘ̇ ܕܐܲܪܫܲܥ̣ ܘܓܲܕܸܦ̣ ܥܠܵܘܗܝ : ܕܲܡܩܝܼܡ ܠܹܗ ܠܥܲܦܪܵܐ ܕܠܵܐ ܙܵܘܥܵܐ : ܬܘܼܩܵܢܵܐ ܫܒܼܝܼܚܵܐ ܘܝܲܕܼܘܼܥܬܼܵܢܵܐ ܘܡܲܠܵܠܵܐ . ܘܲܙܪܝܼܩܘܼܬܹܗ ܕܕܲܚܝܼܚܵܐ ܠܵܐ ܪܵܓܼܘܿܫܵܐ ܘܪܸ̈ܓܼܫܹܐ ܡܒܲܕܿܪܹ̈ܐ : ܟܝܵܢܵܐ ܡܲܠܵܠܵܐ ܘܩܲܠܝܼܠ ܙܵܘ̈ܥܹܐ . ܐܵܦܸܢ ܠܢܘܼܚܵܡܹܗ ܠܵܐ ܤܵܦܹ̇ܩ ܚܲܛܵܝܵܐ : ܠܛܲܝܒܿܘܼܬܹܗ ܠܡܸܬܼܪܲܥܵܝܘܼ .  pb. 359  ܐܲܝܟܵܐ ܗ̣̄ܝ ܓܹܗܲܢܵܐ ܕܡܲܨܝܵܐ ܕܬܲܚܸܫ ܠܲܢ ؟ ܘܐܲܝܢܵܐ ܗ̄ܘ̣ ܬܲܫܢܝܼܕܼܵܐ ܕܥܵܠܒܵܐ ܒܲܢ ܕܼܸܚܠ̱ܬܹܗ : ܠܡܸܙܟܵܐ ܠܚܲܕܼܘܼܬܼܵܐ ܕܚܘܼܒܹܗ ؟ ܘܡܵܢܲܐ ܗ̣̄ܝ ܓܹܗܲܢܵܐ : ܠܘܼܩܒܲܠ ܛܲܝܒܿܘܼܬܼܵܐ ܕܢܘܼܚܵܡܵܐ ؟ ܕܡ̣ܢ ܫܝܘܿܠ ܟܲܝ ܡܢܲܚܸܡ ܠܲܢ : ܘܥܵܒܹ̇ܕܼ ܠܗܵܢܵܐ ܡܸܬܼܚܲܒܿܠܵܢܵܐ ܕܢܸܠܒܲܫ ܠܵܐ ܡܸܬܼܚܲܒܿܠܵܢܘܼܬܼܵܐ : ܘܲܠܗܵܢܵܐ ܥܓܼܝܼܢ ܒܨܲܥܪܵܗ̇ ܕܲܫܝܘܿܠ ܡܩܝܼܡ ܒܫܘܼܒܼܚܵܐ ؟ ܐܘܿ ܦܵܪ̈ܘܿܫܹܐ : ܬܵܘ ܐܸܬܿܕܲܡܲܪܘ ! ܡ̇ܢ ܐܝܼܬܼ ܠܹܗ ܡܲܕܥܵܐ ܚܲܟܿܝܼܡܵܐ ܕܬܼܵܡܲܗ ؟ ܬܵܘ ܢܸܬܼܡܲܗ ܥܲܠ ܛܲܝܒܿܘܼܬܹܗ ܕܒܼܵܪܘܿܝܲܢ ! ܦܘܼܪܥܵܢܵܐ ܕܚܲܛܵܝܹ̈ܐ ܗܵܢܵܐ ܗܵܘܹ̇ܐ : ܕܲܚܠܵܦ ܦܘܼܪܥܵܢ ܟܹܐܢܘܼܬܼܵܐ : ܗ̤ܘ ܢܘܼܚܵܡܵܐ ܦܵܪܲܥ ܠܗܘܿܢ . ܘܲܚܠܵܦ ܦܲܓܼܪܹ̈ܐ ܗܵܢܘܿܢ ܕܕܼܵܫ̣ܘ ܥܲܠ ܢܵܡܘܿܤܵܘ̈ܗܝ : ܗ̤ܘ ܫܘܼܒܼܚܵܐ ܕܲܓܼܡܝܼܪܘܼܬܼܵܐ ܠܗܘܿܢ ܢܲܠܒܸܫ . ܪܲܒܵܐ ܗ̣̄ܝ ܗܵܕܹܐ ܛܲܝܒܿܘܼܬܼܵܐ ܕܒܼܵܬܲܪ ܕܐܲܤܟܸܠܢ : ܡ̣ܢ ܗܵܝ̇ ܕܟܲܕܼ ܠܵܐ ܗ̤ܘܲܝܢܲܢ : ܐܲܝܬܝܼ ܠܬܼܘܿܩܵܢܲܢ ܠܲܗܘܵܝܵܐ ܀ ܫܘܼܒܚܵܐ ܠܛܲܝܒܲܘܼܬܼܵܟܼ ܕܠܵܐ ܡܸܬܼܡܲܫܚܵܐ ! ܗܵܫܵܐ ܫܲܬܿܩܘܼܢܝ ܡܵܡ̈ܘܿܠܲܝ ܛܲܝ̈ܒܿܘܵܬܼܵܟܼ : ܘܠܵܐ ܐܸܫܬܚܲܪ ܒܝܼ ܙܵܘܥܵܐ : ܐܵܦܠܵܐ ܠܩܘܼܒܵܠܛܲܝܒܿܘܼܬܼܵܟܼ . ܒܐܲܝܠܹܝܢ ܦܘܼ̈ܡܹܐ ܢܵܘܕܹܐ ܠܵܟܼ : ܡܲܠܟܵܐ ܛܵܒܼܵܐ ܪܵܚܹ̇ܡ ܚܲܝܲܝ̈ܢ ؟ ܫܘܼܒܼܚܵܐ ܠܵܟܼ ܒܲܬܼܪ̈ܲܝܗܘܿܢ ܥܵܠܡܹ̈ܐ ܕܲܒܼܪܲܝܬܿ ܠܬܲܪܒܿܝܼܬܲܢ ܘܲܠܒܼܘܼܤܵܡܲܢ : ܡ̣ܢ ܟܠ ܕܐܲܝܬܝܼܬܿ ܠܲܗܘܵܝܵܐ ܠܡܸܕܲܥ ܬܸܫܒܿܘܿܚܬܵܟܼ : ܐܵܦ ܗܵܫܵܐ ܘܲܒܼܟܼܠܙܒܲܢ ܘܲܠܥܵܠܲܡ ܥܵܠܡܝܼܢ . ܐܵܡܹܝܢ .