ܕܡ̣ܢ ܐܲܝܟܵܐ ܡܸܬܼܢܲܛܪܵܐ ܥܝܼܪܘܼܬܼܵܐ ܟܤܝܼܬܼܵܐ ܒܓܼܵܘ ܢܲܦܫܵܐ : ܘܡ̣ܢ ܡܵܢܵܐ ܥܵܐ̇ܠܵܐ ܕܲܡܟܘܼܬܼܵܐ ܘܩܲܪܝܼܪܘܼܬܼܵܐ ܒܪܸܥܝܵܢܵܐ : ܘܲܡܕܲܥܟܼܵܐ ܠܚܲܡܝܼܡܘܼܬܼܵܐ ܩܲܕܝܼܫܬܼܵܐ ܡ̣ܢ ܢܲܦܫܵܐ : ܘܲܡܡܝܼܬܼܵܐ ܠܪܸܓܿܬܼܵܐ ܕܒܲܐܠܵܗܵܐ : ܕܥܲܠ ܪ̈ܓܼܝܼܓܼܵܬܼܵܐ ܪ̈ܘܼܚܵܬܵܝܵܬܼܵܐ ܘܲܡܫܲܝܵܢ̈ܝܬܼܵܐ . ܢܗ . ܕܡ̣ܢ ܐܲܝܟܵܐ ܡܸܬܼܢܲܛܪܵܐ ܥܝܼܪܘܼܬܼܵܐ ܟܤܝܼܬܼܵܐ ܒܓܼܵܘ ܢܲܦܫܵܐ : ܘܡ̣ܢ ܡܵܢܵܐ ܥܵܐ̇ܠܵܐ ܕܲܡܟܘܼܬܼܵܐ ܘܩܲܪܝܼܪܘܼܬܼܵܐ ܒܪܸܥܝܵܢܵܐ : ܘܲܡܕܲܥܟܼܵܐ ܠܚܲܡܝܼܡܘܼܬܼܵܐ ܩܲܕܝܼܫܬܼܵܐ ܡ̣ܢ ܢܲܦܫܵܐ : ܘܲܡܡܝܼܬܼܵܐ ܠܪܸܓܿܬܼܵܐ ܕܒܲܐܠܵܗܵܐ : ܕܥܲܠ ܪ̈ܓܼܝܼܓܼܵܬܼܵܐ ܪ̈ܘܼܚܵܬܵܝܵܬܼܵܐ ܘܲܡܫܲܝܵܢ̈ܝܬܼܵܐ . ܢܗ . ܠܲܝܬܹܝܗ̇ ܡܸܬܼܡܲܨܝܵܢܘܼܬܼܵܐ ܒܤܲܩܘܼܒܼܠܵܝܘܼܬܼܵܐ ܠܘܵܬܼ ܥܘܼܟܵܪܵܐ ܒܪ̈ܵܓܲܝ ܫܲܦܝܼܪ̈ܵܬܼܵܐ : ܐܸܠܘܼ ܠܵܗ̇ ܠܒܼܝܼܫܘܼܬܼ ܨܸܢ̈ܥܵܬܹܗ ܐܲܦܬܼܵܐ ܠܵܐ ܡܸܫܬܿܟܲܚ ܗ̄ܘ̣ܵܐ ܡ̣ܢ ܝܲܕܼ ܡܲܚܒܼܵܢܲܝ̈ܗܹܝܢ ܕܫܲܦܝܼܪܵܬܼܵܐ . ܐܝܼܬܹܝܗ̇ ܡܲܢ ܨܒܼܘܼܬܼܵܐ : ܕܐܲܝܟܼ ܗܵܟܲܢܵܐ . ܠܟܼܠ ܙܵܘܥܵܐ ܕܪܸܚܡܬܼܵܐ ܕܫܲܦܝܼܪܬܵܐ ܕܐܝܼܬܼ : ܥܲܡܹܗ ܕܫܘܼܪܵܝ ܡܸܬܿܬܿܙܝܼܥܵܢܘܼܬܼܵܐ ܢܵܩܹ̇ܦ ܠܹܗ ܛܢܵܢܵܐ ܡܸܕܸܡ : ܕܕܼܵܡܹ̇ܐ ܠܲܕܼܓܼܘܼܡܪܹ̈ܐ ܕܢܘܼܪܵܐ ܒܚܲܡܝܼܡܘܼܬܹܗ . ܘܗ̤ܘ ܗܵܢܵܐ ܡܥܵܕܼ ܚܵܕܲܪ ܠܹܗ ܐܲܝܟܼ ܫܘܼܪܵܐ ܠܹܗ ܠܙܵܘܥܵܐ ܗܵܘ̇ ܕܪܸܚܡܬܼܵܐ : ܘܛܵܪܹܕ ܡ̣ܢ ܘܲܥܕܹܗ ܟܠ ܤܲܩܘܼܒܼܠܵܐ ܘܥܘܼܘܵܟܼܵܐ ܕܐܝܼܬܼ . ܥܘܼܫܢܵܐ ܕܹܝܢ ܤܲܓܝܼܐܵܐ ܘܚܲܝܠܵܐ ܩܢܸܐ ܗܵܢܵܐ ܕܠܵܐ ܡܸܬܼܡܲܠܲܠ : ܠܲܡܚܲܤܢܘܼ ܠܟܼܠܵܗ̇ ܢܵܦܫܵܐ ܡ̣ܢ ܕܬܸܬܼܪܲܦܸܐ ܐܵܘ ܕܬܸܬܿܙܝܼܥ ܡ̣ܢ ܚܹܐܦܹ̈ܐ ܕܟܼܠ ܥܘܼܤܵܩ̈ܝܼܢ . ܘܗܵܘ̇ ܡܲܢ ܩܲܕܡܵܝܵܐ ܐܝܼܬܼܵܘܗܝ : ܚܲܝܠܵܗ̇ ܕܪܸܓܿܬܼܵܐ ܩܲܕܝܼܫܬܼܵܐ : ܕܲܢܨܝܼܒܼܵܐ ܒܲܟܪܝܵܢܵܗ̇ ܕܢܲܦܫܵܐ . ܗܵܢܵܐ ܕܹܝܢ : ܢܸܒܼܗܵܐ ܕܡܸܬܿܬܿܙܝܼܥ ܡ̣ܢ ܚܲܝܠܵܗ̇ pb. 393 ܕܚܸܡܬܼܵܐ ܕܲܡܟܼܝܼܢܵܐ ܒܵܗ̇ : ܗܵܝ̇ ܕܡ̣ܢ ܐܲܠܵܗܵܐ ܒܲܢ ܤܝܼܡܵܐ ܡܟܲܝܢܵܐܝܼܬܼ : ܠܡܸܛܲܪ ܬܚܘܼܡܵܘ̈ܗܝ ܕܲܟܼܝܵܢܵܐ : ܕܲܬܼܫܲܡܲܪ ܥܘܼܙܵܐ ܕܚܹܐܦܵܗ̇ ܠܡܘܼܠܵܝ ܪܸܓܿܬܼܵܐ ܟܝܵܢܵܝܬܼܵܐ ܕܢܲܦܫܵܐ : ܕܗ̤ܝ ܗ̣̄ܝ ܡܝܲܬܿܪܘܼܬܼܵܐ . ܠܲܝܬܿ ܠܡܸܦܠܲܚ ܡܝܲܬܿܪܘܼܬܼܵܐ ܒܸܠܥܵܕܼܵܘܗܝ . ܡܸܫܬܲܡܲܗ ܓܹܝܪ : ܛܢܵܢܵܐ . ܗ̤ܘܝܘܼ ܕܲܡܛܲܢܲܢ ܘܲܡܙܝܼܥ ܘܲܡܫܲܠܗܸܒܼ ܘܲܡܓܲܒܲܪ ܠܒܲܪܢܵܫܵܐ ܒܲܙܒܲܢ ܙܒܲܢ : ܕܲܢܒܲܤܲܪ ܥܲܠ ܦܲܓܼܪܵܐ ܒܐܘܼ̈ܠܨܵܢܹܐ ܘܢܸܤܝ̈ܘܿܢܹܐ ܕܚܝܼ̈ܠܹܐ ܕܐܵܪܥ̇ܝܼܢ : ܠܡܲܫܠܵܡܘܼ ܢܲܦܫܹܗ ܬܟܼܝܼܠܵܐܝܼܬܼ ܠܡܵܘܬܵܐ : ܘܲܠܡܹܐܪܲܥ ܚܲܝ̈ܠܲܝ ܡܵܪܘܿܕܼܵܐ : ܚܠܵܦ ܫܘܼܡܠܵܝܵܐ ܕܗܵܘ̇ ܡܸܕܸܡ ܕܐܲܚܒܲܬ̤ ܢܲܦܫܵܐ ܡܝܲܬܿܪܵܐܝܼܬܼ . ܐ̄ܢܵܫ ܓܹܝܪ ܠܒܼܝܼܫ ܠܲܡܫܝܼܚܵܐ ܒܕܼܘܼܟ ܒܲܟܼܬܼܵܒܹܗ : ܟܲܠܒܵܐ ܩܪܵܝܗܝ ܠܗܵܢܵܐ ܛܢܵܢܵܐ : ܘܢܵܛܘܿܪܵܐ ܕܢܵܡܘܿܤܹܗ ܕܐܲܠܵܗܵܐ : ܕܗ̤ܝ ܗ̣̄ܝ ܡܝܲܬܿܪܘܼܬܼܵܐ . ܡܝܲܬܿܪܘܼܬܼܵܐ ܐܝܼܬܹܝܗ̇ : ܫܘܼܡܠܵܝ ܢܵܡܘܿܤܵܘ̈ܗܝ ܕܐܲܠܵܗܵܐ . ܥܵܫ̇ܢ ܓܹܝܪ ܗ̤ܘ ܗܵܢܵܐ ܚܲܝܠܵܐ ܛܲܢܵܢܵܐ : ܘܡܸܬܿܬܿܥܝܼܪ ܘܡܸܫܬܲܠܗܲܒܼ ܠܡܸܛܲܪ ܒܲܝܬܵܐ ܒܬܲܪܬܹܝܢ ܥܸܠ̈ܠܵܢ . ܘܡܸܬܼܡܚܸܠ ܬܘܼܒܼ ܘܢܵܐܹ̇ܡ ܘܒܼܵܤܹ̇ܐ : ܒܬܲܪܬܹܝܢ ܥܸܠ̈ܠܵܬܼܵܐ ܐ̄ܚܪ̈ܢܝܬܼܵܐ . ܘܥܸܠܬܼܵܐ ܩܲܕܼܡܵܝܬܼܵܐ ܕܚܲܡܝܼܡܘܼܬܹܗ ܘܥܝܼܪܘܼܬܹܗ : ܐܸܡܲܬܼܝ ܕܕܸܚܠܬܵܐ ܡܸܕܸܡ ܢܵܒܼ̇ܗܵܐ ܒܹܗ ܒܒܲܪܢܵܫܵܐ : ܒܲܕܼܩܵܢܹ̇ܛ ܥܲܠ ܐܲܦܲܝ̈ ܡܝܲܬܿܪ̈ܵܬܼܵܐ ܕܲܩܢܸܐ ܐܵܘ ܕܲܥܬܼܝܼܕܼ ܕܢܸܩܢܸܐ . ܕܕܲܡ ܬܸܬܼܚܲܠܲܨ ܐܵܘ ܬܸܬܼܚܲܒܲܠ : ܡ̣ܢ ܓܸܕܼܫܵܐ ܡܸܕܸܡ ܕܢܵܩܹ̇ܦ ܠܵܗ̇ . ܘܗܵܕܹܐ ܡ̣ܢ ܒܛܝܼܠܘܼܬܼܵܐ ܐܲܠܵܗܵܝܬܵܐ ܡܸܬܿܬܿܙܝܼܥܵܐ : ܒܟܼܠܗܘܿܢ ܦܵܠܚܹ̈ܝܗ̇ ܚܲܬܝܼ̈ܬܹܐ ܕܲܡܝܲܬܿܪܘܼܬܼܵܐ : ܠܥܝܼܪܘܼܬܼܵܐ ܘܲܛܢܵܢܵܐ ܐܲܡܝܼܢܵܐ ܕܢܲܦܫܵܐ : ܕܠܵܐ ܬܸܗܘܸܐ ܢܵܝ̇ܡܵܐ . ܐܸܡܲܬܼܝ ܕܹܝܢ : ܕܗܵܕܹܐ ܕܸܚܠܬܼܵܐ ܡܸܬܿܬܿܙܝܼܥܵܐ ܒܲܟܼܝܵܢܵܐ : ܟܲܠܒܵܐ ܗܵܢܵܐ ܕܐܸܡ݂ܲܪܢܲܢ : ܒܠܸܠܝܵܐ ܘܒܼܐܝܼܡܵܡܵܐ pb. 394 ܐܲܝܟܼ ܬܲܢܘܼܪܵܐ ܕܲܫܓܼܝܼܪ ܚܵܐܹ̇ܡ . ܟܲܕܼ ܡܥܝܼܪ ܠܹܗ ܠܲܟܼܝܵܢܵܐ : ܕܒܲܕܼܡܘܼܬܼ ܟܪܘܿܒܼܵܐ ܗܘ̤ܵܐ ܥܝܼܪ ܘܕܼܵܐܹ̇ܩ ܠܟܼܠ ܚܘܼܕܼܪ̈ܵܘܗܝ ܒܟܼܠܥܸܕܵܢ . ܐܲܝܟܼ ܐ̄ܢܵܫ ܢܹܐܡܲܪ : ܐܸܢ ܦܵܪܲܚܬܼܵܐ ܬܸܥܒܲܪ ܚܕܼܵܪܵܘܗܝ : ܡܸܬܿܬܿܙܝܼܥ ܘܢܵܒܲܚ ܒܚܹܐܦܵܐ ܚܲܪܝܼܦܵܐ ܕܠܵܐ ܡܸܬܼܡܲܠܲܠ . ܗ̤ܝ ܕܸܚܠܬܼܵܐ : ܐܸܡܲܬܼܝ ܕܲܚܠܵܦ ܦܲܓܼܪܵܐ ܬܸܗܘܸܐ : ܤܵܛܵܢܵܝܬܼܵܐ ܗ̣̄ܝ . ܒܕܸܐܬܼܦܲܠܲܓܼ ܥܲܠ ܒܛܝܼܠܘܼܬܹܗ ܕܐܲܠܵܗܵܐ ܒܗܲܝܡܵܢܘܼܬܹܗ : ܘܲܛܥ̣ܵܐ ܕܐܲܝܟܲܢ ܒܛܝܼܠ ܠܹܗ ܠܐܲܠܵܗܵܐ ܥܲܠ ܐܲܝܠܹܝܢ ܕܝܵܨ̇ܦܝܼܢ ܕܲܡܝܲܬܪܘܼܬܼܵܐ : ܠܡܹܐܨܲܦ ܕܝܼܠܗܘܿܢ ܒܟܼܠܥܸܕܵܢ . ܐܲܝܟܼ ܕܐܸܡ݂ܲܪ ܪܘܼܚܵܐ ܕܩܘܼܕܼܫܵܐ ܒܦܘܼܡܵܐ ܕܲܢܒܼܝܼܵܐ : ܥܲܝܢܵܘ̈ܗܝ ܠܲܡ ܕܡܵܪܝܵܐ ܥܲܠ ܙܲܕܝܼ̈ܩܹܐ : ܘܐܸܕܼܢܵܘ̈ܗܝ ܠܡܸܫܡܲܥ ܐܸܢܘܿܢ . ܘܬܲܪܥܝܼܬܹܗ ܠܲܡ ܕܡܵܪܝܵܐ : ܥܲܠ ܕܵܚܠܵܘ̈ܗܝ . ܘܐܲܝܟܼ ܕܡ̣ܢ ܦܲܪܨܘܿܦܵܐ ܕܝܼܠܹܗ ܠܘܵܬܼ ܦܵܠܚܲܝ̈ ܡܝܲܬܿܪܘܼܬܼܵܐ ܒܕܼܘܼܟܿܬܼܵܐ ܐ̄ܚܪܹܬܼܵܐ ܐܵܡܲ݁ܪ : ܠܵܐ ܠܲܡ ܬܸܩܪܘܿܒܼ ܠܵܟܼ ܒܝܼܫܬܼܵܐ : ܘܲܡܚܘܿܬܼܵܐ ܠܵܐ ܬܸܬܼܩܲܪܲܒܼ ܠܒܹܝܬܼ ܡܲܫܪܝܵܟܼ . ܡܸܛܠ ܕܲܠܡܲܠܲܐܟܼܵܘ̈ܗܝ ܢܦܲܩܸܕܼ ܥܠܲܝܟܼ ܕܲܢܢܲܛܪܘܼܢܵܟܼ : ܘܥܲܠ ܕܪ̈ܵܥܲܝܗܘܿܢ ܢܸܫܩܠܘܼܢܵܟܼ . ܥܲܡ ܫܲܪܟܵܐ ܕܦܸܬܼܓܼܵܡܹ̈ܐ ܕܲܟܼܬܼܝܼܒܼܝܼܢ . ܐܸܡܲܬܼܝ ܗܵܟܹܝܠ ܕܲܚܠܵܦ ܢܲܦܫܵܐ ܬܸܗܘܸܐ ܗ̤ܝ ܕܸܚܠܬܼܵܐ : ܡܸܛܠ ܓܸܕܼܫܹ̈ܐ ܕܲܢܩܹܝܢ ܠܲܡܝܲܬܿܪܘܼܬܼܵܐ : ܕܕܲܡ ܬܸܬܼܚܲܠܲܨ ܐܵܘ ܬܸܬܼܢܟܸܐ ܒܲܚܕܼܵܐ ܡ̣ܢ ܥܸܠ̈ܠܵܬܼܵܐ : ܚܘܼܫܒܼܵܐ ܗ̄ܘ̣ ܐܲܠܵܗܵܝܵܐ ܗܵܢܵܐ : ܘܪܸܢܝܵܐ ܡܝܲܬܿܪܵܐ . ܘܡ̣ܢ ܒܛܝܼܠܘܼܬܼܵܐ ܕܐܲܠܵܗܵܐ ܐܝܼܬܹܝܗ̇ ܗ̤ܝ ܥܵܩܬܼܵܐ ܘܕܸܚܠܬܼܵܐ ܒܢܲܦܫܵܐ : ܘܩܸܢܛܵܐ ܕܲܡܫܲܢܸܩ ܠܪܸܥܝܵܢܵܐ ܒܨܸܦܬܹܗܘ ܐܵܦ ܥܸܠܬܼܵܐ ܬܘܼܒܼ ܕܬܲܪܬܹܝܢ : ܕܥܘܼܫܢܹܗ ܘܬܲܒܼܪܲܫܬܹܗ ܕܟܲܠܒܵܐ ܐܝܼܬܹܝܗ̇ : ܡܵܐ ܕܲܒܼܝܲܬܝܼܪܵܐ ܝܵܪܒܵܐ ܪܸܚܡܬܼܵܐ ܕܲܡܝܲܬܿܪܘܼܬܼܵܐ ܒܢܲܦܫܵܐ . ܒܦܘܼܚܵܡܵܐ ܓܹܝܪ ܕܪܸܚܡܬܼܵܐ ܕܲܒܼܢܲܦܫܵܐ : ܥܲܠ ܗܵܘ̇ ܡܵܐ ܕܐܲܚܝܼܕܼܵܐ pb. 395 ܒܚܘܼܒܹܗ : ܕܗ̤ܘܝܘܼ ܚܘܼܫܵܒܼܵܐ ܐܲܠܵܗܵܝܵܐ : ܗܵܟܲܢܵܐ ܡܸܬܼܢܲܒܼܪܲܫ ܛܢܵܢܵܐ ܗܵܢܵܐ ܟܝܵܢܵܝܵܐ ܥܲܠ ܐܲܦܹ̈ܝܗ̇ . ܥܸܠ̈ܠܵܬܼܵܐ ܕܫܘܼܗܵܝܹܗ ܘܲܕܿܕܲܡܟܿܘܼܬܹܗ : ܚܕܼܵܐ ܡܸܢܗܹܝܢ : ܐܸܡܲܬܼܝ ܕܗ̤ܝ ܪܸܚܡܬܼܵܐ ܩܵܗ̇ܝܵܐ ܘܡܸܬܼܒܲܨܪܵܐ ܒܢܲܦܫܵܐ . ܕܬܲܪܬܹܝܢ ܕܹܝܢ : ܡܵܐ ܕܚܘܼܫܵܒܼܵܐ ܡܸܕܸܡ ܕܬܼܘܼܟܼܠܵܢܵܐ ܥܵܐܹ̇ܠ ܫܵܪܹܐ ܒܵܗ̇ ܒܢܲܦܫܵܐ . ܟܲܕܼ ܡܸܬܿܬܿܟܸܠ ܒܲܪܢܵܫܵܐ ܘܪܵܢܹܐ ܟܡܵܐ ܙܲܒܼܢ̈ܝܼܢ : ܕܠܲܝܬܿ ܠܹܗ ܩܸܢܛܵܐ ܡ̣ܢ ܡܸܕܸܡ ܕܡܲܨܝܵܐ ܕܲܢܤܲܓܿܦܝܼܘܗܝ . ܘܡ̣ܢ ܗܵܪܟܵܐ ܫܵܕܹܐ ܡܸܢܹܗ ܠܙܲܝܢܵܐ ܕܲܛܢܵܢܵܐ : ܘܗܵܘܹ̇ܐ ܐܲܝܟܼ ܒܲܝܬܼܵܐ ܕܠܵܐ ܢܵܛܘܿܪܵܐ . ܘܕܼܵܡܹ̇ܝܟܼ ܟܲܠܒܵܐ : ܘܲܠܡܲܛܪܬܵܐ ܡܲܪܦܸܐ . ܐܲܝܟܼ ܕܲܒܼܤܘܿܓܼܵܐܐ : ܡ̣ܢ ܗܵܢܵܐ ܚܘܼܫܵܒܼܵܐ ܗܵܘܹ̇ܐ ܚܘܼܠܨܵܐ ܠܤܘܿܓܼܐܗܘܿܢ ܕܒܼܵܬܹ̈ܐ ܡܸܬܼܝܲܕܼ̈ܥܵܢܹܐ . ܗܵܕܹܐ ܗܵܘ̇ܝܵܐ : ܐܸܡܲܬܼܝ ܕܥܵܡ̇ܛܵܐ ܠܵܗ̇ ܫܲܦܝܼܘܼܬܼ ܕܸܠܩܵܐ ܗܵܘ̇ ܕܝܼܕܲܥܬܼܵܐ ܩܲܕܝܼܫܬܼܵܐ ܕܲܒܼܢܲܦܫܵܐ . ܡ̣ܢ ܡܵܢܵܐ ܥܵܡ̇ܛܵܐ ܗܵܕܹܐ : ܐܸܠܵܐ ܐܸܢ ܕܐܵܘ ܚܘܼܫܵܒܼܵܐ ܡܸܕܸܡ ܩܲܛܝܼܢܵܐ ܕܡܲܤܒܿܪܵܢܘܼܬܼܵܐ ܥܵܐܹ̇ܠ ܚܵܠܹ̇ܕܼ ܒܵܗ̇ ܒܢܲܦܫܵܐ : ܐܵܘ ܠܢܸܩܦܵܐ ܕܝܲܬܝܼܪܘܼܬܼ ܨܸܦܬܼܵܐ ܕܗܵܠܹܝܢ ܦܲܓܼܪ̈ܵܢܵܝܬܼܵܐ ܡܸܬܼܪܡܸܐ ܒܲܪܢܵܫܵܐ : ܐܵܘ ܕܦܸܓܼܥܹ̈ܐ ܬܟܼܝܼ̈ܒܹܐ ܕܥܵܠܡܵܐ ܡܸܤܬܲܩܒܼܠܝܼܢ ܠܹܗ . ܟܠ ܐܸܡܲܬܼܝ ܕܲܡܩܲܒܸܠ ܐܵܓܼܘܿܢܸܤܛܵܐ ܦܸܓܼܥܵܐ ܕܥܵܠܡܵܝܹ̈ܐ : ܒܲܪ ܫܵܥܬܹܗ ܡܸܫܬܲܦܠܵܐ ܢܲܦܫܵܐ : ܝܲܬܝܼܪܵܐܝܼܬܼ ܕܐܲܢ̄ܬܿܬܼܵܐ . ܗܵܟܲܢܵܐ ܐܸܢ ܢܸܤܬܲܩܒܿܠܘܼܢ ܤܲܓܝܼ̈ܐܹܐ : ܗܵܠܹܝܢ ܕܲܒܼܚܵܘܪܗܘܿܢ ܡ̣ܢ ܐܵܢܲܢܩܹܐ ܡ̣ܢ ܫܘܼܒܼܚܵܐ ܤܪܝܼܩܵܐ ܡܸܫܬܲܚܩܵܐ ܢܲܦܫܵܐ . ܘܐܲܝܟܼ ܕܲܒܼܦܵܤܝܼ̈ܩܵܬܼܵܐ : ܡܸܬܿܕܲܡܸܐ ܗܵܘܢܵܐ ܫܵܢܘܿܙܵܐ : ܟܠ ܐܸܡܲܬܼܝ ܕܐܵܪܲܥ̇ ܠܹܗ ܥܵܠܡܵܐ : ܠܩܘܼܒܲܪܢ݂ܝܛܵܐ ܕܪܵܕܹܐ ܗ̄ܘ̣ܵܐ ܒܲܤܝܼܡܵܐܝܼܬܼ ܒܝܲܡܵܐ : ܟܲܕܼ ܢܵܫ̇ܒܵܐ ܠܹܗ ܪܘܼܚܵܐ ܒܲܤܝܼܡܬܼܵܐ ܡ̣ܢ ܒܸܤܪܹܗ ܠܘܼܩܒܲܠ ܠܡܹܐܢܵܐ : ܘܢܸܢܫܹܠܝ ܢܦܲܠ̣ ܒܲܝܢܵܬܼ ܫܩܝܼ̈ܦܹܐ . ܠܲܝܬܹܝܗ̇ ܡܸܬܼܡܲܨܝܵܢܘܼܬܼܵܐ ܒܤܲܩܘܼܒܼܠܵܝܘܼܬܼܵܐ ܠܘܵܬܼ ܥܘܼܟܵܪܵܐ ܒܪ̈ܵܓܲܝ ܫܲܦܝܼܪ̈ܵܬܼܵܐ : ܐܸܠܘܼ ܠܵܗ̇ ܠܒܼܝܼܫܘܼܬܼ ܨܸܢ̈ܥܵܬܹܗ ܐܲܦܬܼܵܐ ܠܵܐ ܡܸܫܬܿܟܲܚ ܗ̄ܘ̣ܵܐ ܡ̣ܢ ܝܲܕܼ ܡܲܚܒܼܵܢܲܝ̈ܗܹܝܢ ܕܫܲܦܝܼܪܵܬܼܵܐ . ܐܝܼܬܹܝܗ̇ ܡܲܢ ܨܒܼܘܼܬܼܵܐ : ܕܐܲܝܟܼ ܗܵܟܲܢܵܐ . ܠܟܼܠ ܙܵܘܥܵܐ ܕܪܸܚܡܬܼܵܐ ܕܫܲܦܝܼܪܬܵܐ ܕܐܝܼܬܼ : ܥܲܡܹܗ ܕܫܘܼܪܵܝ ܡܸܬܿܬܿܙܝܼܥܵܢܘܼܬܼܵܐ ܢܵܩܹ̇ܦ ܠܹܗ ܛܢܵܢܵܐ ܡܸܕܸܡ : ܕܕܼܵܡܹ̇ܐ ܠܲܕܼܓܼܘܼܡܪܹ̈ܐ ܕܢܘܼܪܵܐ ܒܚܲܡܝܼܡܘܼܬܹܗ . ܘܗ̤ܘ ܗܵܢܵܐ ܡܥܵܕܼ ܚܵܕܲܪ ܠܹܗ ܐܲܝܟܼ ܫܘܼܪܵܐ ܠܹܗ ܠܙܵܘܥܵܐ ܗܵܘ̇ ܕܪܸܚܡܬܼܵܐ : ܘܛܵܪܹܕ ܡ̣ܢ ܘܲܥܕܹܗ ܟܠ ܤܲܩܘܼܒܼܠܵܐ ܘܥܘܼܘܵܟܼܵܐ ܕܐܝܼܬܼ . ܥܘܼܫܢܵܐ ܕܹܝܢ ܤܲܓܝܼܐܵܐ ܘܚܲܝܠܵܐ ܩܢܸܐ ܗܵܢܵܐ ܕܠܵܐ ܡܸܬܼܡܲܠܲܠ : ܠܲܡܚܲܤܢܘܼ ܠܟܼܠܵܗ̇ ܢܵܦܫܵܐ ܡ̣ܢ ܕܬܸܬܼܪܲܦܸܐ ܐܵܘ ܕܬܸܬܿܙܝܼܥ ܡ̣ܢ ܚܹܐܦܹ̈ܐ ܕܟܼܠ ܥܘܼܤܵܩ̈ܝܼܢ . ܘܗܵܘ̇ ܡܲܢ ܩܲܕܡܵܝܵܐ ܐܝܼܬܼܵܘܗܝ : ܚܲܝܠܵܗ̇ ܕܪܸܓܿܬܼܵܐ ܩܲܕܝܼܫܬܼܵܐ : ܕܲܢܨܝܼܒܼܵܐ ܒܲܟܪܝܵܢܵܗ̇ ܕܢܲܦܫܵܐ . ܗܵܢܵܐ ܕܹܝܢ : ܢܸܒܼܗܵܐ ܕܡܸܬܿܬܿܙܝܼܥ ܡ̣ܢ ܚܲܝܠܵܗ̇  pb. 393  ܕܚܸܡܬܼܵܐ ܕܲܡܟܼܝܼܢܵܐ ܒܵܗ̇ : ܗܵܝ̇ ܕܡ̣ܢ ܐܲܠܵܗܵܐ ܒܲܢ ܤܝܼܡܵܐ ܡܟܲܝܢܵܐܝܼܬܼ : ܠܡܸܛܲܪ ܬܚܘܼܡܵܘ̈ܗܝ ܕܲܟܼܝܵܢܵܐ : ܕܲܬܼܫܲܡܲܪ ܥܘܼܙܵܐ ܕܚܹܐܦܵܗ̇ ܠܡܘܼܠܵܝ ܪܸܓܿܬܼܵܐ ܟܝܵܢܵܝܬܼܵܐ ܕܢܲܦܫܵܐ : ܕܗ̤ܝ ܗ̣̄ܝ ܡܝܲܬܿܪܘܼܬܼܵܐ . ܠܲܝܬܿ ܠܡܸܦܠܲܚ ܡܝܲܬܿܪܘܼܬܼܵܐ ܒܸܠܥܵܕܼܵܘܗܝ . ܡܸܫܬܲܡܲܗ ܓܹܝܪ : ܛܢܵܢܵܐ . ܗ̤ܘܝܘܼ ܕܲܡܛܲܢܲܢ ܘܲܡܙܝܼܥ ܘܲܡܫܲܠܗܸܒܼ ܘܲܡܓܲܒܲܪ ܠܒܲܪܢܵܫܵܐ ܒܲܙܒܲܢ ܙܒܲܢ : ܕܲܢܒܲܤܲܪ ܥܲܠ ܦܲܓܼܪܵܐ ܒܐܘܼ̈ܠܨܵܢܹܐ ܘܢܸܤܝ̈ܘܿܢܹܐ ܕܚܝܼ̈ܠܹܐ ܕܐܵܪܥ̇ܝܼܢ : ܠܡܲܫܠܵܡܘܼ ܢܲܦܫܹܗ ܬܟܼܝܼܠܵܐܝܼܬܼ ܠܡܵܘܬܵܐ : ܘܲܠܡܹܐܪܲܥ ܚܲܝ̈ܠܲܝ ܡܵܪܘܿܕܼܵܐ : ܚܠܵܦ ܫܘܼܡܠܵܝܵܐ ܕܗܵܘ̇ ܡܸܕܸܡ ܕܐܲܚܒܲܬ̤ ܢܲܦܫܵܐ ܡܝܲܬܿܪܵܐܝܼܬܼ . ܐ̄ܢܵܫ ܓܹܝܪ ܠܒܼܝܼܫ ܠܲܡܫܝܼܚܵܐ ܒܕܼܘܼܟ ܒܲܟܼܬܼܵܒܹܗ : ܟܲܠܒܵܐ ܩܪܵܝܗܝ ܠܗܵܢܵܐ ܛܢܵܢܵܐ : ܘܢܵܛܘܿܪܵܐ ܕܢܵܡܘܿܤܹܗ ܕܐܲܠܵܗܵܐ : ܕܗ̤ܝ ܗ̣̄ܝ ܡܝܲܬܿܪܘܼܬܼܵܐ . ܡܝܲܬܿܪܘܼܬܼܵܐ ܐܝܼܬܹܝܗ̇ : ܫܘܼܡܠܵܝ ܢܵܡܘܿܤܵܘ̈ܗܝ ܕܐܲܠܵܗܵܐ . ܥܵܫ̇ܢ ܓܹܝܪ ܗ̤ܘ ܗܵܢܵܐ ܚܲܝܠܵܐ ܛܲܢܵܢܵܐ : ܘܡܸܬܿܬܿܥܝܼܪ ܘܡܸܫܬܲܠܗܲܒܼ ܠܡܸܛܲܪ ܒܲܝܬܵܐ ܒܬܲܪܬܹܝܢ ܥܸܠ̈ܠܵܢ . ܘܡܸܬܼܡܚܸܠ ܬܘܼܒܼ ܘܢܵܐܹ̇ܡ ܘܒܼܵܤܹ̇ܐ : ܒܬܲܪܬܹܝܢ ܥܸܠ̈ܠܵܬܼܵܐ ܐ̄ܚܪ̈ܢܝܬܼܵܐ . ܘܥܸܠܬܼܵܐ ܩܲܕܼܡܵܝܬܼܵܐ ܕܚܲܡܝܼܡܘܼܬܹܗ ܘܥܝܼܪܘܼܬܹܗ : ܐܸܡܲܬܼܝ ܕܕܸܚܠܬܵܐ ܡܸܕܸܡ ܢܵܒܼ̇ܗܵܐ ܒܹܗ ܒܒܲܪܢܵܫܵܐ : ܒܲܕܼܩܵܢܹ̇ܛ ܥܲܠ ܐܲܦܲܝ̈ ܡܝܲܬܿܪ̈ܵܬܼܵܐ ܕܲܩܢܸܐ ܐܵܘ ܕܲܥܬܼܝܼܕܼ ܕܢܸܩܢܸܐ . ܕܕܲܡ ܬܸܬܼܚܲܠܲܨ ܐܵܘ ܬܸܬܼܚܲܒܲܠ : ܡ̣ܢ ܓܸܕܼܫܵܐ ܡܸܕܸܡ ܕܢܵܩܹ̇ܦ ܠܵܗ̇ . ܘܗܵܕܹܐ ܡ̣ܢ ܒܛܝܼܠܘܼܬܼܵܐ ܐܲܠܵܗܵܝܬܵܐ ܡܸܬܿܬܿܙܝܼܥܵܐ : ܒܟܼܠܗܘܿܢ ܦܵܠܚܹ̈ܝܗ̇ ܚܲܬܝܼ̈ܬܹܐ ܕܲܡܝܲܬܿܪܘܼܬܼܵܐ : ܠܥܝܼܪܘܼܬܼܵܐ ܘܲܛܢܵܢܵܐ ܐܲܡܝܼܢܵܐ ܕܢܲܦܫܵܐ : ܕܠܵܐ ܬܸܗܘܸܐ ܢܵܝ̇ܡܵܐ . ܐܸܡܲܬܼܝ ܕܹܝܢ : ܕܗܵܕܹܐ ܕܸܚܠܬܼܵܐ ܡܸܬܿܬܿܙܝܼܥܵܐ ܒܲܟܼܝܵܢܵܐ : ܟܲܠܒܵܐ ܗܵܢܵܐ ܕܐܸܡ݂ܲܪܢܲܢ : ܒܠܸܠܝܵܐ ܘܒܼܐܝܼܡܵܡܵܐ  pb. 394  ܐܲܝܟܼ ܬܲܢܘܼܪܵܐ ܕܲܫܓܼܝܼܪ ܚܵܐܹ̇ܡ . ܟܲܕܼ ܡܥܝܼܪ ܠܹܗ ܠܲܟܼܝܵܢܵܐ : ܕܒܲܕܼܡܘܼܬܼ ܟܪܘܿܒܼܵܐ ܗܘ̤ܵܐ ܥܝܼܪ ܘܕܼܵܐܹ̇ܩ ܠܟܼܠ ܚܘܼܕܼܪ̈ܵܘܗܝ ܒܟܼܠܥܸܕܵܢ . ܐܲܝܟܼ ܐ̄ܢܵܫ ܢܹܐܡܲܪ : ܐܸܢ ܦܵܪܲܚܬܼܵܐ ܬܸܥܒܲܪ ܚܕܼܵܪܵܘܗܝ : ܡܸܬܿܬܿܙܝܼܥ ܘܢܵܒܲܚ ܒܚܹܐܦܵܐ ܚܲܪܝܼܦܵܐ ܕܠܵܐ ܡܸܬܼܡܲܠܲܠ . ܗ̤ܝ ܕܸܚܠܬܼܵܐ : ܐܸܡܲܬܼܝ ܕܲܚܠܵܦ ܦܲܓܼܪܵܐ ܬܸܗܘܸܐ : ܤܵܛܵܢܵܝܬܼܵܐ ܗ̣̄ܝ . ܒܕܸܐܬܼܦܲܠܲܓܼ ܥܲܠ ܒܛܝܼܠܘܼܬܹܗ ܕܐܲܠܵܗܵܐ ܒܗܲܝܡܵܢܘܼܬܹܗ : ܘܲܛܥ̣ܵܐ ܕܐܲܝܟܲܢ ܒܛܝܼܠ ܠܹܗ ܠܐܲܠܵܗܵܐ ܥܲܠ ܐܲܝܠܹܝܢ ܕܝܵܨ̇ܦܝܼܢ ܕܲܡܝܲܬܪܘܼܬܼܵܐ : ܠܡܹܐܨܲܦ ܕܝܼܠܗܘܿܢ ܒܟܼܠܥܸܕܵܢ . ܐܲܝܟܼ ܕܐܸܡ݂ܲܪ ܪܘܼܚܵܐ ܕܩܘܼܕܼܫܵܐ ܒܦܘܼܡܵܐ ܕܲܢܒܼܝܼܵܐ : ܥܲܝܢܵܘ̈ܗܝ ܠܲܡ ܕܡܵܪܝܵܐ ܥܲܠ ܙܲܕܝܼ̈ܩܹܐ : ܘܐܸܕܼܢܵܘ̈ܗܝ ܠܡܸܫܡܲܥ ܐܸܢܘܿܢ . ܘܬܲܪܥܝܼܬܹܗ ܠܲܡ ܕܡܵܪܝܵܐ : ܥܲܠ ܕܵܚܠܵܘ̈ܗܝ . ܘܐܲܝܟܼ ܕܡ̣ܢ ܦܲܪܨܘܿܦܵܐ ܕܝܼܠܹܗ ܠܘܵܬܼ ܦܵܠܚܲܝ̈ ܡܝܲܬܿܪܘܼܬܼܵܐ ܒܕܼܘܼܟܿܬܼܵܐ ܐ̄ܚܪܹܬܼܵܐ ܐܵܡܲ݁ܪ : ܠܵܐ ܠܲܡ ܬܸܩܪܘܿܒܼ ܠܵܟܼ ܒܝܼܫܬܼܵܐ : ܘܲܡܚܘܿܬܼܵܐ ܠܵܐ ܬܸܬܼܩܲܪܲܒܼ ܠܒܹܝܬܼ ܡܲܫܪܝܵܟܼ . ܡܸܛܠ ܕܲܠܡܲܠܲܐܟܼܵܘ̈ܗܝ ܢܦܲܩܸܕܼ ܥܠܲܝܟܼ ܕܲܢܢܲܛܪܘܼܢܵܟܼ : ܘܥܲܠ ܕܪ̈ܵܥܲܝܗܘܿܢ ܢܸܫܩܠܘܼܢܵܟܼ . ܥܲܡ ܫܲܪܟܵܐ ܕܦܸܬܼܓܼܵܡܹ̈ܐ ܕܲܟܼܬܼܝܼܒܼܝܼܢ . ܐܸܡܲܬܼܝ ܗܵܟܹܝܠ ܕܲܚܠܵܦ ܢܲܦܫܵܐ ܬܸܗܘܸܐ ܗ̤ܝ ܕܸܚܠܬܼܵܐ : ܡܸܛܠ ܓܸܕܼܫܹ̈ܐ ܕܲܢܩܹܝܢ ܠܲܡܝܲܬܿܪܘܼܬܼܵܐ : ܕܕܲܡ ܬܸܬܼܚܲܠܲܨ ܐܵܘ ܬܸܬܼܢܟܸܐ ܒܲܚܕܼܵܐ ܡ̣ܢ ܥܸܠ̈ܠܵܬܼܵܐ : ܚܘܼܫܒܼܵܐ ܗ̄ܘ̣ ܐܲܠܵܗܵܝܵܐ ܗܵܢܵܐ : ܘܪܸܢܝܵܐ ܡܝܲܬܿܪܵܐ . ܘܡ̣ܢ ܒܛܝܼܠܘܼܬܼܵܐ ܕܐܲܠܵܗܵܐ ܐܝܼܬܹܝܗ̇ ܗ̤ܝ ܥܵܩܬܼܵܐ ܘܕܸܚܠܬܼܵܐ ܒܢܲܦܫܵܐ : ܘܩܸܢܛܵܐ ܕܲܡܫܲܢܸܩ ܠܪܸܥܝܵܢܵܐ ܒܨܸܦܬܹܗܘ ܐܵܦ ܥܸܠܬܼܵܐ ܬܘܼܒܼ ܕܬܲܪܬܹܝܢ : ܕܥܘܼܫܢܹܗ ܘܬܲܒܼܪܲܫܬܹܗ ܕܟܲܠܒܵܐ ܐܝܼܬܹܝܗ̇ : ܡܵܐ ܕܲܒܼܝܲܬܝܼܪܵܐ ܝܵܪܒܵܐ ܪܸܚܡܬܼܵܐ ܕܲܡܝܲܬܿܪܘܼܬܼܵܐ ܒܢܲܦܫܵܐ . ܒܦܘܼܚܵܡܵܐ ܓܹܝܪ ܕܪܸܚܡܬܼܵܐ ܕܲܒܼܢܲܦܫܵܐ : ܥܲܠ ܗܵܘ̇ ܡܵܐ ܕܐܲܚܝܼܕܼܵܐ  pb. 395  ܒܚܘܼܒܹܗ : ܕܗ̤ܘܝܘܼ ܚܘܼܫܵܒܼܵܐ ܐܲܠܵܗܵܝܵܐ : ܗܵܟܲܢܵܐ ܡܸܬܼܢܲܒܼܪܲܫ ܛܢܵܢܵܐ ܗܵܢܵܐ ܟܝܵܢܵܝܵܐ ܥܲܠ ܐܲܦܹ̈ܝܗ̇ . ܥܸܠ̈ܠܵܬܼܵܐ ܕܫܘܼܗܵܝܹܗ ܘܲܕܿܕܲܡܟܿܘܼܬܹܗ : ܚܕܼܵܐ ܡܸܢܗܹܝܢ : ܐܸܡܲܬܼܝ ܕܗ̤ܝ ܪܸܚܡܬܼܵܐ ܩܵܗ̇ܝܵܐ ܘܡܸܬܼܒܲܨܪܵܐ ܒܢܲܦܫܵܐ . ܕܬܲܪܬܹܝܢ ܕܹܝܢ : ܡܵܐ ܕܚܘܼܫܵܒܼܵܐ ܡܸܕܸܡ ܕܬܼܘܼܟܼܠܵܢܵܐ ܥܵܐܹ̇ܠ ܫܵܪܹܐ ܒܵܗ̇ ܒܢܲܦܫܵܐ . ܟܲܕܼ ܡܸܬܿܬܿܟܸܠ ܒܲܪܢܵܫܵܐ ܘܪܵܢܹܐ ܟܡܵܐ ܙܲܒܼܢ̈ܝܼܢ : ܕܠܲܝܬܿ ܠܹܗ ܩܸܢܛܵܐ ܡ̣ܢ ܡܸܕܸܡ ܕܡܲܨܝܵܐ ܕܲܢܤܲܓܿܦܝܼܘܗܝ . ܘܡ̣ܢ ܗܵܪܟܵܐ ܫܵܕܹܐ ܡܸܢܹܗ ܠܙܲܝܢܵܐ ܕܲܛܢܵܢܵܐ : ܘܗܵܘܹ̇ܐ ܐܲܝܟܼ ܒܲܝܬܼܵܐ ܕܠܵܐ ܢܵܛܘܿܪܵܐ . ܘܕܼܵܡܹ̇ܝܟܼ ܟܲܠܒܵܐ : ܘܲܠܡܲܛܪܬܵܐ ܡܲܪܦܸܐ . ܐܲܝܟܼ ܕܲܒܼܤܘܿܓܼܵܐܐ : ܡ̣ܢ ܗܵܢܵܐ ܚܘܼܫܵܒܼܵܐ ܗܵܘܹ̇ܐ ܚܘܼܠܨܵܐ ܠܤܘܿܓܼܐܗܘܿܢ ܕܒܼܵܬܹ̈ܐ ܡܸܬܼܝܲܕܼ̈ܥܵܢܹܐ . ܗܵܕܹܐ ܗܵܘ̇ܝܵܐ : ܐܸܡܲܬܼܝ ܕܥܵܡ̇ܛܵܐ ܠܵܗ̇ ܫܲܦܝܼܘܼܬܼ ܕܸܠܩܵܐ ܗܵܘ̇ ܕܝܼܕܲܥܬܼܵܐ ܩܲܕܝܼܫܬܼܵܐ ܕܲܒܼܢܲܦܫܵܐ . ܡ̣ܢ ܡܵܢܵܐ ܥܵܡ̇ܛܵܐ ܗܵܕܹܐ : ܐܸܠܵܐ ܐܸܢ ܕܐܵܘ ܚܘܼܫܵܒܼܵܐ ܡܸܕܸܡ ܩܲܛܝܼܢܵܐ ܕܡܲܤܒܿܪܵܢܘܼܬܼܵܐ ܥܵܐܹ̇ܠ ܚܵܠܹ̇ܕܼ ܒܵܗ̇ ܒܢܲܦܫܵܐ : ܐܵܘ ܠܢܸܩܦܵܐ ܕܝܲܬܝܼܪܘܼܬܼ ܨܸܦܬܼܵܐ ܕܗܵܠܹܝܢ ܦܲܓܼܪ̈ܵܢܵܝܬܼܵܐ ܡܸܬܼܪܡܸܐ ܒܲܪܢܵܫܵܐ : ܐܵܘ ܕܦܸܓܼܥܹ̈ܐ ܬܟܼܝܼ̈ܒܹܐ ܕܥܵܠܡܵܐ ܡܸܤܬܲܩܒܼܠܝܼܢ ܠܹܗ . ܟܠ ܐܸܡܲܬܼܝ ܕܲܡܩܲܒܸܠ ܐܵܓܼܘܿܢܸܤܛܵܐ ܦܸܓܼܥܵܐ ܕܥܵܠܡܵܝܹ̈ܐ : ܒܲܪ ܫܵܥܬܹܗ ܡܸܫܬܲܦܠܵܐ ܢܲܦܫܵܐ : ܝܲܬܝܼܪܵܐܝܼܬܼ ܕܐܲܢ̄ܬܿܬܼܵܐ . ܗܵܟܲܢܵܐ ܐܸܢ ܢܸܤܬܲܩܒܿܠܘܼܢ ܤܲܓܝܼ̈ܐܹܐ : ܗܵܠܹܝܢ ܕܲܒܼܚܵܘܪܗܘܿܢ ܡ̣ܢ ܐܵܢܲܢܩܹܐ ܡ̣ܢ ܫܘܼܒܼܚܵܐ ܤܪܝܼܩܵܐ ܡܸܫܬܲܚܩܵܐ ܢܲܦܫܵܐ . ܘܐܲܝܟܼ ܕܲܒܼܦܵܤܝܼ̈ܩܵܬܼܵܐ : ܡܸܬܿܕܲܡܸܐ ܗܵܘܢܵܐ ܫܵܢܘܿܙܵܐ : ܟܠ ܐܸܡܲܬܼܝ ܕܐܵܪܲܥ̇ ܠܹܗ ܥܵܠܡܵܐ : ܠܩܘܼܒܲܪܢ݂ܝܛܵܐ ܕܪܵܕܹܐ ܗ̄ܘ̣ܵܐ ܒܲܤܝܼܡܵܐܝܼܬܼ ܒܝܲܡܵܐ : ܟܲܕܼ ܢܵܫ̇ܒܵܐ ܠܹܗ ܪܘܼܚܵܐ ܒܲܤܝܼܡܬܼܵܐ ܡ̣ܢ ܒܸܤܪܹܗ ܠܘܼܩܒܲܠ ܠܡܹܐܢܵܐ : ܘܢܸܢܫܹܠܝ ܢܦܲܠ̣ ܒܲܝܢܵܬܼ ܫܩܝܼ̈ܦܹܐ .