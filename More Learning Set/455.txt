ܥܲܠ ܫܘܼ̈ܚܠܵܦܹܐ ܤܲܓܝܼ̈ܐܹܐ ܕܢܲܩܝܼܦܝܼܢ ܠܪܸܥܝܵܢܵܐ : ܘܒܲܨܠܘܿܬܼܵܐ ܡܸܬܼܒܲܚܪܝܼܢ . ܤܕ . ܥܲܠ ܫܘܼ̈ܚܠܵܦܹܐ ܤܲܓܝܼ̈ܐܹܐ ܕܢܲܩܝܼܦܝܼܢ ܠܪܸܥܝܵܢܵܐ : ܘܒܲܨܠܘܿܬܼܵܐ ܡܸܬܼܒܲܚܪܝܼܢ . ܤܕ . ܠܡܸܓܼܒܵܐ ܡ̇ܢ ܛܵܒܼܬܼܵܐ : ܕܨܸܒܼܝܵܢܵܐ ܗ̣̄ܝ ܫܲܦܝܼܪܵܐ ܕܐܲܝܢܵܐ ܕܲܠܗܵܕܹܐ ܪܵܐܹ̇ܓܼ . ܠܲܡܫܲܠܵܡܘܼ ܕܹܝܢ ܠܲܓܼܒܼܝܼܬܼܵܐ ܕܗܵܘ̇ ܨܸܒܼܝܵܢܵܐ ܡܝܲܬܿܪܵܐ : ܕܐܲܠܵܗܵܐ ܗ̣̄ܝ ܗܵܕܹܐ : ܘܥܲܠ ܡܥܲܕܪܵܢܘܼܬܼܵܐ ܤܲܓܝܼܐܬܼܵܐ ܕܡ̣ܢ ܨܹܐܕܵܘܗܝ ܤܢܝܼܩܵܐ . ܡܸܛܠܗܵܢܵܐ ܠܪܸܓܿܬܼܵܬ ܫܲܦܝܼܪܬܵܐ ܕܢܵܒܼ̇ܗܵܐ ܒܲܢ ܡܲܩܦܝܼܢܲܢ : ܨܠܵܘ̈ܬܼܵܐ ܐܲܡܝܼ̈ܢܵܬܼܵܐ . ܠܵܘ ܒܲܠܚܘܿܕܼ ܠܡܸܒܼܥܵܐ ܡܸܢܹܗ ܥܘܼܕܼܪܵܢܵܐ : ܐܸܠܵܐ ܘܐܵܦ ܕܢܸܥܒܸܕܼ ܒܵܗ̇ ܦܘܼܪܫܵܢܵܐ : ܐܸܢ ܫܵܠܡܵܐ ܠܨܸܒܼܝܵܢܹܗ . ܠܵܘ ܟܠ ܪܸܓܿܬܼܵܐ ܕܫܲܦܝܼܪܬܵܐ : ܡ̣ܢ ܐܲܠܵܗܵܐ ܢܵܦ̇ܠܵܐ ܒܠܸܒܵܐ : ܐܸܠܵܐ ܐܲܝܕܵܐ ܕܐܵܦ ܡܵܘܬܪܵܢܝܵܐ . ܘܐܝܼܬܼ ܗ̄ܘ̣ ܫܲܦܝܼܪܬܵܐ ܕܪܵܐܹܓܼ ܠܵܗ̇ ܐ̄ܢܵܫ : ܟܲܕܼ ܠܵܐ ܡܥܲܕܪܵܐ ܠܹܗ . ܢܵܦ̇ܠܵܐ ܘܐܵܦ ܡ̣ܢ ܤܵܛܵܢܵܐ ܕܲܐܝܟܼ ܗܵܕܹܐ ܪܸܓܿܬܼܵܐ : ܟܲܕܼ ܡܸܤܬܲܒܼܪܵܐ ܕܲܕܼܥܘܼܪܵܢܵܐ ܗ̣̄ܝ . ܟܡܵܐ ܙܲܒܼܢ̈ܝܼܢ ܕܹܝܢ : ܠܲܝܬܹܝܗ̇ ܕܲܡܫܘܼܚܬܹܗ : ܗ̤ܘ ܕܹܝܢ ܠܤܘܼܓܦܵܢܹܗ ܡܸܬܼܦܲܪܲܣ . ܟܲܕܼ ܥܵܨܹ̇ܐ ܠܹܗ pb. 442 ܕܹܝܢ : ܕܗܕܹܐ ܢܸܒܼܥܸܐ . ܟܲܕܼ ܠܵܐ ܡܛ̣ܵܐ ܥܕܲܟܹܝܠ ܠܕܼܘܼܒܵܪܵܐ ܗܵܘ̇ : ܐܵܘ ܕܢܘܼܟܼܪܵܝܵܐ ܠܛܲܟܼܤܵܐ ܕܐܸܤܟܹܡܹܗ . ܐܵܘ ܬܘܼܒܼ ܠܵܐ ܐܝܼܬܼܵܘܗܝ ܙܲܒܼܢܵܐ : ܗܵܘ̇ ܕܒܹܗ ܗܵܠܹܝܢ ܕܢܸܓܼܡܘܿܪ ܡܕܝܼܠ ܒܹܗ . ܐܵܘ ܕܗ̤ܘ ܠܵܐ ܤܵܦܹ̇ܩ ܠܤܘܼܥܪܵܢܵܐ : ܐܵܘ ܒܝܼܕܲܥܬܼܵܐ : ܐܵܘ ܒܓܼܘܼܫܡܵܐ : ܐܵܘ ܒܙܲܒܼܢܵܐ ܕܠܵܐ ܝܵܗܹ̇ܒܼ ܐܝܼܕܼܵܐ . ܘܲܒܼܟܼܠ ܦܪܘܿܣ : ܐܲܝܟܼ ܕܲܒܼܦܲܪܨܘܿܦ ܫܲܦܝܼܪܬܵܐ ܗ̣̄ܝ : ܐܵܘ ܢܕܼܵܘܸܕܼ ܠܹܗ : ܐܵܘ ܢܤܲܓܸܦ ܠܹܗ ܒܦܲܓܼܪܹܗ : ܐܵܘ ܕܛܵܡܲܪ ܠܹܗ ܦܲܚܵܐ ܒܗܵܘܢܹܗ . ܒܲܕܼܓܼܘܿܢ ܐܲܝܟܼ ܕܐܸܡ̇ܪܹܬܼ : ܨܠܵܘ̈ܵܬܼܵܐ ܐܲܡܝܼ̈ܢܵܬܼܵܐ ܘܲܚܦܝܼ̈ܛܵܬܼܵܐ : ܡܲܩܦܝܼܢܲܢ ܠܪܸܓܿܬܼܵܐ ܕܡܸܬܼܚܲܙܝܵܐ ܫܲܦܝܼܪܬܵܐ ܕܢܵܒܼ̇ܗܵܐ ܒܲܢ . ܟܲܕܼ ܐܵܡ̇ܪܝܼܢܲܢ ܐ̄ܢܵܫ ܐ̄ܢܵܫ ܡܸܢܲܢ : ܢܸܗܘܸܐ ܒܝܼ ܨܸܒܼܝܵܢܵܟܼ ܠܲܡܫܲܠܵܡܘܼ ܒܲܥ̇ܒܼܵܕܼܵܐ : ܛܵܒܼܬܼܵܐ ܗܵܕܹܐ ܕܲܓܼܒܹܝ̇ܬܼ ܠܝܼ ܘܪܸܓܹܿܬܼ ܦܘܼܠܚܵܢܵܗ̇ : ܐܸܢ ܫܵܠ̇ܡܵܐ ܠܨܸܒܼܝܵܢܵܟܼ . ܠܡܸܨܒܵܐ ܕܹܝܢ ܒܵܗ̇ : ܦܫܝܼܩ ܠܝܼ . ܕܐܸܤܥܪܝܼܗ̇ ܕܹܝܢ : ܠܵܐ ܡܸܫܟܲܚ ܐ̄ܢܵܐ ܕܠܵܐ ܡܵܘܗܲܒܼܬܼܵܐ ܕܡ̣ܢ ܨܹܐܕܲܝܟ . ܟܲܕܼ ܛܵܒܼ ܬܲܪ̈ܬܲܝܗܹܝܢ ܕܝܼܠܵܟܼ ܐܸܢܹܝܢ : ܐܵܦ ܠܡܸܨܒܵܐ : ܐܵܦ ܠܡܸܤܥܲܪ . ܕܠܵܘ ܒܸܠܥܵܕܼ ܛܲܝܒܿܘܼܬܼܵܟܼ ܠܗܵܝ̇ ܕܐܸܬܿܬܿܙܝܼܲܬ̤ ܐܸܬܿܛܦܝܼ̇ܤܹܬܼ ܐܵܘ ܕܙܵܥܹ̇ܬܼ ܡܸܢܵܗ̇ . ܗܵܢܵܘ ܥܝܵܕܼܵܐ ܕܐܲܝܢܵܐ ܕܲܠܫܲܦܝܼܪܬܵܐ ܪܵܐܹܓܼ ܒܦܘܼܪܫܵܢܵܐ ܕܗܵܘܢܵܐ : ܕܥܲܠ ܐܲܦܹܝ̈ܗ̇ ܒܲܨܠܘܿܬܼܵܐ ܢܸܥܡܲܠ ܐܲܡܝܼܢܵܐܝܼܬܼ . ܘܚܲܝܠܵܐ ܕܡ̣ܢ ܬܲܡܵܢ : ܢܸܫܩܘܿܠ ܤܘܼܝܵܥܵܐ ܠܦܘܼܠܚܵܢܹܗ . ܘܚܸܟܼܡܬܼܵܐ ܕܒܼܵܚ̇ܪܵܐ ܫܪܵܪܵܐ ܡ̣ܢ ܙܹܐܦܵܐ : ܒܲܨ̈ܠܵܘܵܬܼܵܐ ܤܲܓܝܼ̈ܐܵܬܼܵܐ ܘܲܒܼܥܲܡܠܵܐ : ܘܲܙܗܝܼܪܘܼܬܼܵܐ ܘܝܲܐܝܼܒܼܘܼܬܼܵܐ ܕܠܵܐ ܫܲܠܘܵܐ ܛܵܒܼܬܼܵܐ ܡܸܬܼܦܲܪܫܵܐ : ܒܝܲܕܼ ܕܸܡ̈ܥܹܐ ܐܲܡܝܼ̈ܢܵܬܼܵܐ : ܘܡܘܼܟܵܟܼܵܐ : ܘܥܘܼܕܼܪܵܢܵܐ ܫܡܲܝܵܢܵܐ . ܝܲܬܝܼܪܵܐܝܼܬܼ ܕܤܲܩܘܼܒܼܠܵܐ ܐܝܼܬܼ ܠܵܗ̇ : ܚܘܼ̈ܫܵܒܹܐ ܕܪܵܡܘܼܬܼܵܐ : ܗܵܢܘܿܢ ܕܲܡܥܲܕܪܵܢܘܼܬܼܵܐ ܕܐܲܠܵܗܵܐ ܡܸܢܲܢ ܟܵܠܹ̇ܝܢ . ܕܐܵܦ ܠܗܵܕܹܐ : ܒܲܨܠܘܼܬܼܵܐ ܡܒܲܛܠܝܼܢܲܢ . ܠܡܸܓܼܒܵܐ ܡ̇ܢ ܛܵܒܼܬܼܵܐ : ܕܨܸܒܼܝܵܢܵܐ ܗ̣̄ܝ ܫܲܦܝܼܪܵܐ ܕܐܲܝܢܵܐ ܕܲܠܗܵܕܹܐ ܪܵܐܹ̇ܓܼ . ܠܲܡܫܲܠܵܡܘܼ ܕܹܝܢ ܠܲܓܼܒܼܝܼܬܼܵܐ ܕܗܵܘ̇ ܨܸܒܼܝܵܢܵܐ ܡܝܲܬܿܪܵܐ : ܕܐܲܠܵܗܵܐ ܗ̣̄ܝ ܗܵܕܹܐ : ܘܥܲܠ ܡܥܲܕܪܵܢܘܼܬܼܵܐ ܤܲܓܝܼܐܬܼܵܐ ܕܡ̣ܢ ܨܹܐܕܵܘܗܝ ܤܢܝܼܩܵܐ . ܡܸܛܠܗܵܢܵܐ ܠܪܸܓܿܬܼܵܬ ܫܲܦܝܼܪܬܵܐ ܕܢܵܒܼ̇ܗܵܐ ܒܲܢ ܡܲܩܦܝܼܢܲܢ : ܨܠܵܘ̈ܬܼܵܐ ܐܲܡܝܼ̈ܢܵܬܼܵܐ . ܠܵܘ ܒܲܠܚܘܿܕܼ ܠܡܸܒܼܥܵܐ ܡܸܢܹܗ ܥܘܼܕܼܪܵܢܵܐ : ܐܸܠܵܐ ܘܐܵܦ ܕܢܸܥܒܸܕܼ ܒܵܗ̇ ܦܘܼܪܫܵܢܵܐ : ܐܸܢ ܫܵܠܡܵܐ ܠܨܸܒܼܝܵܢܹܗ . ܠܵܘ ܟܠ ܪܸܓܿܬܼܵܐ ܕܫܲܦܝܼܪܬܵܐ : ܡ̣ܢ ܐܲܠܵܗܵܐ ܢܵܦ̇ܠܵܐ ܒܠܸܒܵܐ : ܐܸܠܵܐ ܐܲܝܕܵܐ ܕܐܵܦ ܡܵܘܬܪܵܢܝܵܐ . ܘܐܝܼܬܼ ܗ̄ܘ̣ ܫܲܦܝܼܪܬܵܐ ܕܪܵܐܹܓܼ ܠܵܗ̇ ܐ̄ܢܵܫ : ܟܲܕܼ ܠܵܐ ܡܥܲܕܪܵܐ ܠܹܗ . ܢܵܦ̇ܠܵܐ ܘܐܵܦ ܡ̣ܢ ܤܵܛܵܢܵܐ ܕܲܐܝܟܼ ܗܵܕܹܐ ܪܸܓܿܬܼܵܐ : ܟܲܕܼ ܡܸܤܬܲܒܼܪܵܐ ܕܲܕܼܥܘܼܪܵܢܵܐ ܗ̣̄ܝ . ܟܡܵܐ ܙܲܒܼܢ̈ܝܼܢ ܕܹܝܢ : ܠܲܝܬܹܝܗ̇ ܕܲܡܫܘܼܚܬܹܗ : ܗ̤ܘ ܕܹܝܢ ܠܤܘܼܓܦܵܢܹܗ ܡܸܬܼܦܲܪܲܣ . ܟܲܕܼ ܥܵܨܹ̇ܐ ܠܹܗ  pb. 442  ܕܹܝܢ : ܕܗܕܹܐ ܢܸܒܼܥܸܐ . ܟܲܕܼ ܠܵܐ ܡܛ̣ܵܐ ܥܕܲܟܹܝܠ ܠܕܼܘܼܒܵܪܵܐ ܗܵܘ̇ : ܐܵܘ ܕܢܘܼܟܼܪܵܝܵܐ ܠܛܲܟܼܤܵܐ ܕܐܸܤܟܹܡܹܗ . ܐܵܘ ܬܘܼܒܼ ܠܵܐ ܐܝܼܬܼܵܘܗܝ ܙܲܒܼܢܵܐ : ܗܵܘ̇ ܕܒܹܗ ܗܵܠܹܝܢ ܕܢܸܓܼܡܘܿܪ ܡܕܝܼܠ ܒܹܗ . ܐܵܘ ܕܗ̤ܘ ܠܵܐ ܤܵܦܹ̇ܩ ܠܤܘܼܥܪܵܢܵܐ : ܐܵܘ ܒܝܼܕܲܥܬܼܵܐ : ܐܵܘ ܒܓܼܘܼܫܡܵܐ : ܐܵܘ ܒܙܲܒܼܢܵܐ ܕܠܵܐ ܝܵܗܹ̇ܒܼ ܐܝܼܕܼܵܐ . ܘܲܒܼܟܼܠ ܦܪܘܿܣ : ܐܲܝܟܼ ܕܲܒܼܦܲܪܨܘܿܦ ܫܲܦܝܼܪܬܵܐ ܗ̣̄ܝ : ܐܵܘ ܢܕܼܵܘܸܕܼ ܠܹܗ : ܐܵܘ ܢܤܲܓܸܦ ܠܹܗ ܒܦܲܓܼܪܹܗ : ܐܵܘ ܕܛܵܡܲܪ ܠܹܗ ܦܲܚܵܐ ܒܗܵܘܢܹܗ . ܒܲܕܼܓܼܘܿܢ ܐܲܝܟܼ ܕܐܸܡ̇ܪܹܬܼ : ܨܠܵܘ̈ܵܬܼܵܐ ܐܲܡܝܼ̈ܢܵܬܼܵܐ ܘܲܚܦܝܼ̈ܛܵܬܼܵܐ : ܡܲܩܦܝܼܢܲܢ ܠܪܸܓܿܬܼܵܐ ܕܡܸܬܼܚܲܙܝܵܐ ܫܲܦܝܼܪܬܵܐ ܕܢܵܒܼ̇ܗܵܐ ܒܲܢ . ܟܲܕܼ ܐܵܡ̇ܪܝܼܢܲܢ ܐ̄ܢܵܫ ܐ̄ܢܵܫ ܡܸܢܲܢ : ܢܸܗܘܸܐ ܒܝܼ ܨܸܒܼܝܵܢܵܟܼ ܠܲܡܫܲܠܵܡܘܼ ܒܲܥ̇ܒܼܵܕܼܵܐ : ܛܵܒܼܬܼܵܐ ܗܵܕܹܐ ܕܲܓܼܒܹܝ̇ܬܼ ܠܝܼ ܘܪܸܓܹܿܬܼ ܦܘܼܠܚܵܢܵܗ̇ : ܐܸܢ ܫܵܠ̇ܡܵܐ ܠܨܸܒܼܝܵܢܵܟܼ . ܠܡܸܨܒܵܐ ܕܹܝܢ ܒܵܗ̇ : ܦܫܝܼܩ ܠܝܼ . ܕܐܸܤܥܪܝܼܗ̇ ܕܹܝܢ : ܠܵܐ ܡܸܫܟܲܚ ܐ̄ܢܵܐ ܕܠܵܐ ܡܵܘܗܲܒܼܬܼܵܐ ܕܡ̣ܢ ܨܹܐܕܲܝܟ . ܟܲܕܼ ܛܵܒܼ ܬܲܪ̈ܬܲܝܗܹܝܢ ܕܝܼܠܵܟܼ ܐܸܢܹܝܢ : ܐܵܦ ܠܡܸܨܒܵܐ : ܐܵܦ ܠܡܸܤܥܲܪ . ܕܠܵܘ ܒܸܠܥܵܕܼ ܛܲܝܒܿܘܼܬܼܵܟܼ ܠܗܵܝ̇ ܕܐܸܬܿܬܿܙܝܼܲܬ̤ ܐܸܬܿܛܦܝܼ̇ܤܹܬܼ ܐܵܘ ܕܙܵܥܹ̇ܬܼ ܡܸܢܵܗ̇ . ܗܵܢܵܘ ܥܝܵܕܼܵܐ ܕܐܲܝܢܵܐ ܕܲܠܫܲܦܝܼܪܬܵܐ ܪܵܐܹܓܼ ܒܦܘܼܪܫܵܢܵܐ ܕܗܵܘܢܵܐ : ܕܥܲܠ ܐܲܦܹܝ̈ܗ̇ ܒܲܨܠܘܿܬܼܵܐ ܢܸܥܡܲܠ ܐܲܡܝܼܢܵܐܝܼܬܼ . ܘܚܲܝܠܵܐ ܕܡ̣ܢ ܬܲܡܵܢ : ܢܸܫܩܘܿܠ ܤܘܼܝܵܥܵܐ ܠܦܘܼܠܚܵܢܹܗ . ܘܚܸܟܼܡܬܼܵܐ ܕܒܼܵܚ̇ܪܵܐ ܫܪܵܪܵܐ ܡ̣ܢ ܙܹܐܦܵܐ : ܒܲܨ̈ܠܵܘܵܬܼܵܐ ܤܲܓܝܼ̈ܐܵܬܼܵܐ ܘܲܒܼܥܲܡܠܵܐ : ܘܲܙܗܝܼܪܘܼܬܼܵܐ ܘܝܲܐܝܼܒܼܘܼܬܼܵܐ ܕܠܵܐ ܫܲܠܘܵܐ ܛܵܒܼܬܼܵܐ ܡܸܬܼܦܲܪܫܵܐ : ܒܝܲܕܼ ܕܸܡ̈ܥܹܐ ܐܲܡܝܼ̈ܢܵܬܼܵܐ : ܘܡܘܼܟܵܟܼܵܐ : ܘܥܘܼܕܼܪܵܢܵܐ ܫܡܲܝܵܢܵܐ . ܝܲܬܝܼܪܵܐܝܼܬܼ ܕܤܲܩܘܼܒܼܠܵܐ ܐܝܼܬܼ ܠܵܗ̇ : ܚܘܼ̈ܫܵܒܹܐ ܕܪܵܡܘܼܬܼܵܐ : ܗܵܢܘܿܢ ܕܲܡܥܲܕܪܵܢܘܼܬܼܵܐ ܕܐܲܠܵܗܵܐ ܡܸܢܲܢ ܟܵܠܹ̇ܝܢ . ܕܐܵܦ ܠܗܵܕܹܐ : ܒܲܨܠܘܼܬܼܵܐ ܡܒܲܛܠܝܼܢܲܢ .