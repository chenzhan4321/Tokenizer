ܥܲܠ ܡܵܪܬܿܝ ܡܲܪܝܲܡ ܥܲܠ ܡܵܪܬܿܝ ܡܲܪܝܲܡ ܥܲܠ ܡܵܪܬܿܝ ܡܲܪܝܲܡ pb. f.26v ܡܸܐܡܪܵܐ ܀ ܕ ܀ ܕܡܵܪܬܿܝ ܡܲܪܝܲܡ ܀ ܕܝܼܠܹܗ ܟܲܕ ܕܝܼܠܹܗ ܡܸܐܡܪܵܐ ܕܐܲܪܒܿܥܵܐ ܀ ܕܡܸܬܼ ܐܡܲܪ ܒܲܥܪܘܼܒܼܬܵܐ ܕܕܘܼܕܪܢܵܗ̇ ܕܡܵܪ ܚܬܿܝ ܡܲܪܝܲܡ ܀ ܥܘܼܢܵܝܵܐ ܀ ܛܘ̣ܒܲܝܕܲܢ ܡܲܪܝܲܡ ܐܸܡܵܐ ܒܢܼܘܼܠܬܵܐ ܕܟ̣ܠ ܒܸܪ̈ܝܵܬܼܵܐ ܒܹܟܼܝ ܐܸܬܼܦܲܨܲܚ̈ ܘܥܝܼܪܹ̈ܐ ܘܐ̄ܢܵܫ̈ܐ ܒܝܲܠܕܼܟܼܝ ܐܸܬܼܦܪܹܩܘ ܀ ܐܲܚܲܝ̈ ܀ pb. f.26v ܡܸܐܡܪܵܐ ܀ ܕ ܀ ܕܡܵܪܬܿܝ ܡܲܪܝܲܡ ܀ ܕܝܼܠܹܗ ܟܲܕ ܕܝܼܠܹܗ ܡܸܐܡܪܵܐ ܕܐܲܪܒܿܥܵܐ ܀ ܕܡܸܬܼ ܐܡܲܪ ܒܲܥܪܘܼܒܼܬܵܐ ܕܕܘܼܕܪܢܵܗ̇ ܕܡܵܪ ܚܬܿܝ ܡܲܪܝܲܡ ܀ ܥܘܼܢܵܝܵܐ ܀ ܛܘ̣ܒܲܝܕܲܢ ܡܲܪܝܲܡ ܐܸܡܵܐ ܒܢܼܘܼܠܬܵܐ ܕܟ̣ܠ ܒܸܪ̈ܝܵܬܼܵܐ ܒܹܟܼܝ ܐܸܬܼܦܲܨܲܚ̈ ܘܥܝܼܪܹ̈ܐ ܘܐ̄ܢܵܫ̈ܐ ܒܝܲܠܕܼܟܼܝ ܐܸܬܼܦܪܹܩܘ ܀ ܐܲܚܲܝ̈ ܀ 1 ܪܲܒܿܘܼܬܼ ܚܘܼܒܲܗ ܨܒܼܵܐ ܒܵܪܘܿܝܵܐ ܕܢܸܓܼܠܹܐ ܒܐ̄ܢܵܫ̈ܐ ܆ 2 ܘܐܲܫܡܲܪ ܩܵܠܵܐ ܠܲܫܡܲܝܳܢܸ̈ܐ ܕܢܸܥܒܸܿܕ ܐ̄ܢܵܫ̈ܐ . 3 : ܒܪ̣ܵܐ ܟܠܡܸܕܼܡ ܡ̣ܢ ܠܵܐ ܡܸܕܲܡ ܘܠܵܐ ܐܸܬܼܡܲܠܲܟ 4 ܘܨܝܕܼ ܒܲܪܢܵܫܵܐ ܬܵܘ ܠܲܡ ܢܸܥܒܸܿܕ ܐ̄ܢܵܫ̈ܐ ܒܨܲܠܡܲܢ . 5 : ܥܒ݂ܲܕ ܪ̈ܘܼܚܵܢܹܐ ܘܠܵܐ ܨܒܼܵܐ ܒܲܕܹܩ ܨܠܸܡ ܐܝܲܬܘܼܬܹܗ 6 ܘܲܒܼܬܼܘܼܩܵܢܹܗ ܕܥܲܦܪܵܐ ܫܝܼܛܵܐ ܓܠ̣ܵܐ ܟܲܣܝܘܼܬܹܗ . 7 : ܒܬܘܼܒܵܢ ܟܠܵܐ ܠܵܐ ܒ̣ܥܵܐ ܥܸܕܼܪܵܐ ܘܠܵܐ ܡܵܠܘܿܕܵܐ 8 ܘܲܒܼܕܲܚܝܼܚܵܐ ܕܫܝܼܠ ܡ̣ܢ ܟܠܵܐ ܥܸܕܼܪܵܐ ܘܡܸܠܟܵܐ . 9 : ܐܝܲܬܼܝ ܒܪܝܼܬܼܵܐ ܕܠܵܐ ܐܝܼܬܹܝܗ̇ ܗ̄ܘ̣ܵܬܼ ܘܠܵܐ ܩܪ̣ܵܗ̇ ܨܲܠܡܹܗ 10 ܘܲܫܩ݂ܲܠ ܡܸܢܵܗ̇ ܡܢܵܬܐ ܟܣܚܵܬܐ ܘܲܩܪ̣ܵܗ̇ ܨܲܠܡܹܗ . 11 : ܒܚܸܕܡܵܐ ܣܲܓܪܵܗ̇ ܠܐܝܕܵܐ ܕܲܣܥܲܪ ܚܲܟܿܝܼܡܵܐܝܼܬܼ 12 ܕܲܢܚܲܟܸܿܡ ܒܵܗ̇ ܠܲܥܒܼ̈ܕܼ ܐܝܼܕܼܵܘ̈ܗܝ ܠܡܸܕܲܥ ܠܲܫܡܹܗ . 13 : ܫܸܡ ܐܝܼܬܼܘܼܬܹܗ ܨܒ̣ܵܐ ܕܲܢܒܲܕܸܡ ܒܲܨܠܸܡ ܐ̄ܢܵܫܵܐ 14 ܕܟܲܕܼ ܛܵܒܼ ܚܲܕܼ ܗ̄ܘ̣ ܐܝܼܬܼ ܗ̄ܘ̣ ܥܲܡܹܗ ܩܢܘܿܡ̈ܐ ܕܲܫܘܹܝܢ . 15 : ܐ̄ܪܵܙܵܢܵܐܝܼܬܼ ܓܠ̣ܵܐ ܠܲܥܒܼܵܕ̈ܘܗܝ ܚܹܝܠ ܟܲܣܝܘܼܬܹܗ 16 ܘܲܕܼܠܵܐ ܡܲܨܝܵܐ ܚܵܘܝܼ ܐܸܢܘܿܢ ܒܨܲܠܡܵܐ ܓܲܠܝܵܐ . 17 ܕܐܝܼܬܼܵܘܗܝ ܒܲܠܚܘܿܕܲ ܐܲܠܦܹܗ ܠܥܵܠܡܵܐ ܒܝܲܕܼ ܬܘܼܩܵܢܵܘ̈ܗܝ . 18 ܘܕܼܐܝܟܲܢ ܐܝܼܬܼܵܘܗܝ ܠܵܐ ܨܒ̣ܵܐ ܕܢܸܓܼܠܹܐ ܥܕܲܡܵܐ ܐܗܵܫܵܐ . 19 : ܠܚܲܪܬܼܵܐ ܕܥܲܡܠܹܗ ܢܲܛܪܹܗ ܠܐ̄ܪܵܙܵܐ ܕܒܼܘܼܕܵܩ ܒܢܘ̈ܡܹܐ 20 ܘܐܲܠܸܦ ܟܠܵܐ ܚܹܝܠ ܐܝܼܬܼܘܼܬܹܗ ܘܚܲܝܠܵܐ ܕܥܲܡܹܗ . 21 : ܠܥܹܝܢ ܟܠ ܐܲܫܡܲܥ ܗܵܝ̇ ܒܲܪܬܼ ܩܵܠܵܐ ܕܢܸܥܒܸܿܕ ܐ̄ܢܵܫܵܐ 22 ܘܐܸܬܿܕ ܡܲܪܘ ܒܵܗ̇ ܚܲܝܠܲܝ̈ ܪܵܘܡܵܐ ܕܡܵܢܲܐ ܗ̄ܝ̣ ܘܥܲܠ ܡ̇ܢ . 23 : ܒܬܲܗܪܵܐ ܪܲܒܵܐ ܩܵܡ̣ܘ ܪ̈ܘܼܚܵܢܹܐ ܟܲܕ ܨܵܬܼܘܫܲܡ̣ܢܘܼܗ̇ 24 ܘܲܒܼܚܲܕ ܬܿܘܼܬܼܵܗ̇ ܡܸܬܿܕܡܪܝܼܢ ܗ̄ܘ̣ܵܘ ܕܠܵܐ ܣܲܒܼܥܘܼܬܼܵܐ . 25 : ܡܵܢܲܐ ܗ̄ܝ̣ ܗܵܕܹ ܐܚܕܲܬܵܐ ܕܐܲܫܡܲܥ ܟܝܵܢܵܐ ܟܲܣܝܵܐ 26 ܘܲܠܡ̇ܢ ܩܵܪܹܐ ܥܸܕܪܵܐ ܥܲܡܹܗ ܒܬܼܘܼܩܵܢ ܨܲܠܡܹܗ . 27 : ܒܡ̇ܢ ܡܸܬܼܡܲܠܲܟ ܘܐܲܟܸܿܢ ܥܵܒܸ̇ܕ ܨܠܸܡ ܐܝܼܬܼܘܼܬܹܗ 28 ܘܐܲܝܟܲܢ ܡܲܨܝܵܐ ܕܢܸܬܿܕܲܡܹܐ ܠܹܗ ܥܒܼܵܕܼܵܐ ܕܐܝܼܕܼܵܘ̈ܗܝ . 29 : ܡ̇ܢ ܐܝܼܬܼ ܥܲܡܹܗ ܕܲܩܢܹܐ ܚܲܝܠܵܐ ܕܥܵܒܼܘܿܕܼܘܼܬܼܵܐ 30 ܕܲܡܙܡܸܢ ܠܹܗ ܠܘܬ ܬܘܼܩܵܢܵܐ ܕܲܨܠܸܡ ܨܲܠܡܹܗ . 31 : ܕܲܡܝܵܐ ܕܐܝܼܬܼܠܹܗ ܥܲܡ ܐܝܼܬܼܘܼܬܹܗ ܩܢܘܿܡܹ̈ܐ ܐ̄ܚܪ̈ܢܹܐ 32 : ܘܐܸܠܵܐ ܡ̇ܢܲܐ ܗ̄ܝ̣ ܗܵܝ̇ ܕܐܸܬܼܵܐ ܡܪܲܬ̤ ܕܬܼܵܘ ܥܲܡܝ ܢܸܥܒܸܿܕ 33 : ܐܸܠܘܼ ܐܸܡ݂ܲܪ ܕܬܼܵܐ ܐܲܝܟ ܕܲܠܚܲܕܼ ܡܸܣܬܲܒܼܪܵܐ ܗ̄ܘ̣ܵܬܼ 34 ܗܵܫܵܐ ܕܐܸܡ݂ܲܪ ܕܬܼܵܘ ܡܸܣܬܲ ܒܼܪܵܐ ܕܲܬܼܪܝܢ ܗܵܝܹ̇ܢ . 35 : ܠܵܘ ܓܲܠܝܵܐܝܼܬܼ ܝܠܸܦܘ ܪ̈ܘܼܚܵܢܹܐ ܗܵܕܹܐ ܕܐܸܡ̇ܪܹܬ 36 ܡ̣ܪܢܵܐ ܪܢܵܐܘܼܗ̇ ܕܡܲܢܵܘ ܚܲܝܠܵܐ ܕܲܟܼܣܹܐ ܒܫܸܡܢܵܐ . 37 ܡܸܫܡܲܥ ܒܲܠܚܘܿܕܼ ܫܲܡܢܘܼܗ̇ ܒܗܵܘܢܵܐ ܐ̄ܪܵܙܵܢܵܐܝܼܬܼ : 38 ܘܚܹܝܠ ܣܘܼܟܼܠܵܗ̇ ܠܵܐ ܣܦ݂ܲܩܘ ܐܲܕܼܪܸܟ̣ܘ ܚܲܬܿܝܼܬܼܵܐܝܼܬ . pb. f.27r 39 : ܗܵܕܹܐ ܒܲܠܚܘܿܕܼ ܨܒ̣ܵܐ ܒܵܪܘܿܚܵܐ ܕܢܵܘܕܲܥ ܐܸܢܘܿܢ 40 ܕܐܝܼܬܼ ܗ̄ܘ̣ ܥܲܡܹܗ ܡܸܕܹܗ ܕܲܟܼܣܹܐ ܥܲܡ ܟܲܣܝܘܼܬܹܗ . 41 : ܐ̄ܪܵܙܵܐ ܓܠ̣ܵܐ ܠܗܘܿܢ ܠܵܘ ܦܘܼܫܵܩܵܐ ܕܝܠܹܗ ܕܐ̄ܪܵܙܵܐ 42 ܕܡܵܐ ܕܡܸܬܼܒܲܕܲܩ ܠܵܐ ܢܸܬܼܟܼܪܹܐ ܩܕܼܵܡ ܥܲܝܢܲܝ̈ܗܘܿܢ . 43 : ܡܸܛܠܵܬܼܗܘܿܢ ܐܲܫܡ݂ܲܥ ܩܵܠܵܐ ܕܠܵܐ ܒܲܪܬܼ ܩܵܠܵܐ 44 ܘܠܲܝܘܼܠܦܢܗܘܿܢ ܬܲܗܝܼ ܥܲܡܠܹܗ ܠܸܫܬܿܐ ܝܵܘܡܝܼ̈ܢ . 45 : ܠܸܫܬܿܐ ܝܵܘܡܝܼ̈ܢ ܓܡ݂ܲܪܓܘܼ ܩܵܢܹܗ ܘܚܲܬܸܿܡ ܡܸܠܵܘ̈ܗܝ 46 ܘܒܲܫܒܼܝܼܥܵܝܵܐ ܢܵܚ̣ܵ ܟܲܕ ܠܵܐ ܢܚܲܚ̣ ܐܦܠܵܐ ܠܵܐܹ̇ܐ . 47 : ܒܝܵܘܡܵܐ ܕܫܬܿ ܐܲܫ̣ܡܲܥ ܩܵܠܵܐ ܗܵܘ̇ ܕܬܼܵܘܢܸܥܒܸܿܕܼ 48 ܘܥ̣ܒܲܕ ܨܲܠܡܵܐ ܘܐܸܣܲܪ ܒܹܗ ܡ̈ܠܝܼܠܹܗ ܘܚܲܪ̈ܫܹܐ . 49 ܒܲܦܓܼܪܵܐ ܘܢܲܦ̣ܫܵܐ ܪܲܟܸܿܒ̣ ܥܒܼܵܕܗ ܐܘܼܡܵܢܵܐܝܼܬܼ 50 ܕܢܸܗܘܹܐ ܕܵܡܹ̇ܐ ܠܲܫܡܲܝܵܫܹ̈ܐ ܘܠܲܐܪ݁ܥܵܢܵܝܹܐ . 51 : ܐܲܝܟ ܕܲܠܨܲܠܡܵܐ ܣܵܡܹܗ ܒܥܵܠܡܵܐ ܡܕܼܝܼܢܲܬܼ ܡܠܟܿܐ 52 ܕܲܢܚܘܪܘܼܢ ܒܹܗ ܡܠܝܼ̈ܠܹܐ ܘܚܲܪ̈ܫܹܐ ܚܘܼܒܵܢܵܐܝܼܬܼ . 53 : ܒܲܕܼ ܡܘܼܬܼ ܟܘܼܪܵܐ ܒܢ̣ܵܝܗܝ ܠܲܦܫܝܼܛܵܐ ܠܒܼܘܼܚܪܵܢ ܟܠܵܐ 54 ܕܢܸܒܼܩܹܐ ܒܪܸܬܼܚܹܗ ܦܵܪܘܿܫܘܼܬܼܐܕܣܵܡ̣ ܒܲܡ̈ܠܝܼܠܹܐ . 55 : ܒܐܲܬܼܪܵܐ ܦܲܐܝܵܐ ܐܸܥܸܠ ܣܵܡܹܗ ܕܢܲܛܸܢ ܒܹܗ ܟܠ 56 ܕܢܸܚܙܹܐ ܡܲܢ̣ܘܼ ܕܚܵܕܹ̇ܐ ܒܚܘܼܒܹܿܗ ܘܡܟܼܪܸܐ ܒܕܲܪܓܗ . 57 : ܠܟܸܢܫܲܝ̈ ܪܵܘܡܵܐ ܒܩ̣ܵܐ ܒܐܝܼܩܵܪܹܗ ܕܥܲܦܪܵܢܵܝܵܐ 58 ܘܐܸܫܪܚܢ ܡܸܢܗܘܿܢ ܕܙܹܐܦܵܐ ܗ̄ܘ̣ ܕܲܗܒܼܵܐ ܕܪܸ̈ܥܝܵܢܲܝܗܘܿܢ . 59 : ܬܚܘܼܡܵܐ ܣܵܡ̣ ܠܹܗ ܟܲܕܼܝܵܕܲܥ̇ ܠܹܗ ܕܠܵܐ ܢܵܛܲܪ ܗ̄ܘ̣ܵܐ 60 ܕܲܒܼܝܲܕ ܗܵܕܹܐ ܢܸܓܼܠܹܐ ܝܲܨܪܹܗ ܘܨܒܼܵܝܢ ܒܝܼܵܫܐ . 61 : ܡ̣ܢ ܚܲܕܼ ܦܹܐܪܵܐ ܟܠܝܗܝ ܕܐܝܼܠܵܢܵܐ ܕܠܵܐ ܢܸܩܪܘܿܒܼ ܠܹܗ 62 ܘܕܐܲܪܓܸܫ ܒܝܼܫܵܐ ܚ̣ܣܲܡ ܘܐܲܛܥܝܼܢ ܒܹܗ ܘܥܲܒܼܕܼ ܗܓܘܼܚܟܵܐ . 63 : ܚܣܵܡܵܐ ܥܵܘܪܵܗ̇ ܠܦܵܪܘܿܫܘܼܬܸܗ ܕܪܹܫܵܐ ܕܐܵܐܲܪ 64 ܘܠܵܐ ܨܒ̣ܵܐ ܕܢܸܚܙܵܐ ܫܘܼܦܪܵܐܦܲܐܝܵܐ ܕܒܲܨܠܸܡ ܐ̄ܢܵܫܵܐ . 65 : ܠܵܐ ܗ̄ܘ̣ܵܐ ܒܐ̄ܢܵܫܵܐ ܚܣ݂ܲܡ ܚܲܣܵܡܵܐ ܕܠܝܼܚ ܒܲܚܣܵܡܵܐ 66 ܐܸܠܵܐ ܒܐܝܼܬܼܝܵܐ ܕܟܲܢܝܼ ܠܐ̄ܢܵܫܵܐ ܒܲܨܠܸܡ ܨܲܠܡܹܗ . 67 : ܒܐܝܼܬܼܝܵܐ ܟܲܣܝܵܐ ܚܣ݂ܲܡ ܡܵܪܘܿܕܼܵܐ ܡܲܪܵܚܵܐܝܼܬܼ 68 ܘܲܕܼܠܵܐ ܐܸܫܟܲܚ ܕܢܲܟܹܿܐ ܠܥܲܣܝܵܐ ܐܲܟܿܝܼ ܠܨܲܠܡܹܗ . 69 : ܐܲܝܟ ܓܵܫܘܿܫܵܐ ܥ̣ܵܠ ܢܵܟܼܘܿܠܵܐ ܠܘܵܬܼ ܬܲܡܝܼܡܵܐ 70 ܘܒܲܙܲܗ ܠܥܘܼܬܼܪܹܗ ܘܲܫܠܲܚ̣ ܫܲܒܼܩܹܗ ܥܲܪܛܸܠܵܐܝܼܬܼ . 71 : ܒܨܲܥܪܹܗ ܐܲܣܒܲܪ ܕܲܡܨܲܥܲܪ ܗ̄ܘ̣ܵܐ ܠܫܸܡ ܒܵܪܘܿܝܵܐ 72 ܘܠܵܐ ܝܵܕܲܥ ܗ̄ܘ̣ܵܐ ܥܘܝܼܪ ܒܲܚܣܵܡܵܐ ܕܠܹܗ ܗܘ̤ ܡܲܒܼܐܸܫ . 73 : ܐܲܝܟ ܠܨܲ [...] ܡܵܐ ܕܲܡܠܸܟ ܡܲܠܟܹ̈ܐ ܪܵܓܸ̇ܡ ܗ̄ܘ̣ܵܐ ܠܹܗ 74 ܘܲܚܠܵܦ ܟܹܐܦܹܐ ܡܫܲܕܹܐ ܗ̄ܘ̣ܵܐ ܒܹܗ ܡܸ̈ܠܹܐ ܕܨܲܥܪܵܐ . 75 : ܒܲܚܣܵܡܵܐ ܠܲܡ ܟܠܵܟ ܒܵܪܘܿܝܵܐ ܡ̣ܢ ܐܝܼܠܵܢܵܐ 76 ܕܠܵܐ ܬܸܗܘܹܐ ܠܹܗ ܒܲܪܝܲܪܬܿܘܼܬܹܗ ܒܐܲܠܗܘܼܬܹܗ . 77 : ܐܲܠܵܗܘܼܬܼܵܐ ܩܢܹܐ ܐܝܼܠܵܢܵܐ ܕܲܟܼܠܵܟ ܡܸܢܹܗ 78 ܐܸܢ ܐܵܟܸ̇ܠ ܐܲܢ̄ܬ ܗܘ݂ܲܬܿ ܐܲܠܵܗܵܐ ܐܲܝܟ ܐܲܠܵܗܹ̈ܐ . 79 : ܗܵܠܹܝܢ ܡܸ̈ܠܹܐ ܫ̣ܕܵܐ ܒܹܗ ܒܝܼܫܵܐ ܒܲܨܠܸܡ ܛܵܒܼܵܐ 80 ܘܣܲܚܦܹܗ ܘܲܫ̣ܕܵܝܗܝ ܘܐܲܗܸܠ ܘܲܓܸܿܚܟ ܥܲܠ ܡܲܦܘܼܥܬܹܗ̇ 81 : ܒܗܵܢܵܐ ܒܸܙܚܵܐ ܚ̣ܵܪ ܐܵܦ ܛܵܒܼܵܐ ܡܠܹܐ ܛܵܒܼܘܼܬܼܵܐ 82 ܘܚܵܣ̣ ܥܲܠ ܨܲܠܡܹܗ ܕܠܵܐ ܒܲܙܲܚ ܡ̣ܢ ܡܵܪܘܿܕܼܵܐ . 83 : ܪܕܵܝܗܝ ܥܲܠ ܕܐܲܣܟܸܿܠ ܘܲܗܦܸܟ ܚܵܢܹ̇ܗ ܪܵܚܡܵܢܵܐܝܼܬܼ 84 ܕܠܵܐ ܢܸܫܬܲܒܼܗܲܪܢܐܵܐ ܕܣܲܚܦܹܗ ܚܲܪܡܵܢܵܐܝܼܬܼ . 85 : ܓܙܲܪ̣ ܠܚܘܼܡܵܐ ܕܡܠܙ ܡܵܘܬܿܐ ܥܲܠ ܣܲܟ̣ܠܘܼܬܹܗ 86 ܘܥܲܒܼܕܹܗ ܠܦܲܓܼܪܹܗ ܢܸܒܼܥܵܐ ܕܡܸܪܕܵܐ ܚܲܝܹ̈ܐ ܠܓܸܢܣܹܗ . 87 ܬܲܦܹ̈ܐ ܕܐ̄ܢܵܫܵܐ ܪܕܵܘ ܡ̣ܢ ܦܲܓܼܪܹܗ ܠܲܐܪܒܲܥ ܦܸܢ̈ܝܵܢ : pb. f.27v 88 ܘܲܡܠܵܗ̇ ܠܲܐܪܥܵܐ ܦܹܐܪܹ̈ܐ ܡܠܝܼ̈ܠܹܐ ܡ̣ܢ ܗܲܕܵܡܵܘ̈ܗܝ . 89 : ܦܹܐܪܹ̈ܐ ܚܲܝܹ̈ܐ ܐܲܦܪܝܼܘ ܡܸܢܹܗ ܕܲܩܛܝܼܠ ܒܐܘܼܟܠܵܐ 90 ܘܲܚ̣ܙܵܐ ܣܵܢܵܐܵܐ ܘܐܲܚܕܹܗ ܓܘܼܢܚܵܐ ܥܲܠ ܫܘܼܚܠܵܦܹܗ . 91 : ܣܒ݂ܲܪ ܕܐܸܢ ܐܵܟܸ̇ܠ ܡ̣ܢ ܐܝܼܠܵܢܵܐ ܡܝܼܬܼ ܘܲܠܥܵܠܲܡ 92 ܘܠܵܐ ܨܒ̣ܵܐ ܛܵܒܼܵܐ ܕܬܸܣܲܩ ܪܸܓܿܬܹܗ ܠܘܵܬܼ ܫܘܼܠܵܡܵܐ . 93 : ܣܲܡ ܚܲܝܘܼܬܼܵܐ ܕܡ̣ܢ ܚܲܝܘܼܬܹܗ ܣܡ ܒܹܗ ܦܲܓܼܪܵܐ 94 ܕܢܸܗܘܹܐ ܪܵܗܸ̇ܛ ܥܲܡ ܝܘܼܒܵܠܹܗ ܕܠܵܐ ܫܘܼܠܵܡܵܐ . 95 : ܒܙܲܪܥܵܐ ܕܡܸܢܹܗ ܝܲܒܸܿܠ ܢܲܛܪܹܗ ܠܲܫܡܵܐ ܕܝܲܗ̄ܒ̣ ܠܹܗ 96 ܕܠܵܐ ܢܸܬܼܓܲܪܕܹܐ ܡ̣ܢ ܝܲܠܕܹ̈ܬܹܗ ܫܸܡ ܪܲܒܿܘܼܬܹܗ . 97 : ܫܸܡ ܪܲܒܿܘܼܬܹܗ ܨܵܪ ܥܲܠ ܕܲܦܵܐ ܕܲܓܼܒܼܝܼܠܘܼܬܹܗ 98 ܘܕܲܠܚܲܝܗܝ ܒܝܼܫܵܐ ܗܦ݂ܲܟ ܬܘܼܒܼ ܨܵܪܹܿܗ ܒܫܹܝܬܼ ܬܸܢܵܝܵܢܘܼܬܼ . 99 : ܥܲܠ ܫܹܝܬܼ ܐܸܡ݂ܲܪ ܕܲܒܼܟܼܠ ܡܸܕܸܡ ܕܵܡܹ̇ܐ ܠܐܵܕܼܵܡ 100 ܒܗܵܝ̇ ܕܲܒܼܦܲܓܼܪܹܗ ܟܣܹܐ ܗ̄ܘ̣ܵܐ ܐ̄ܪܵܙܵܐ ܕܝܘܼܒܵܠ ܓܸܢܣܹܗ . 101 : ܠܩܵܐܹܝܢ ܘܗܵܒܹܝܠ ܠܵܐ ܩܪ̣ܵܐ ܐܸܢܘܿܢ ܨܲܠܡܹܗ ܕܐܵܕܼܵܡ 102 ܕܚܲܕܼ ܡܵܐܸ̇ܬܼ ܗ̄ܘ̣ܵܐ ܘܲܐܚܪܹܝܢ ܐܵܒܼ̇ܕܼ ܒܲܓܼܙܵܪ ܕܝܼܢܵܐ . 103 : ܒܲܬܼ ܠܝܼܬܼܵܝܵܐ ܕܐܵܘ ܠܸܕܼ ܐܵܕܼܵܡ ܫܪܵܬ̤ ܚܲܝܘܼܬܼܵܐ 104 ܘܫܲܦܝܼܪ ܟܲܢܝܹܗ ܐܵܦ ܒܲܪ ܥܲܡܪܲܡ ܨܲܠܡܹܗ ܕܐܵܕܼܵܡ . 105 : ܨܲܠܡܹܗ ܕܐܵܕܼܵܡ ܥܬܼܝܼܕ ܗ̄ܘ̣ܵܐ ܕܢܸܣܲܒܼ ܡܵܪܹܗ ܕܐܵܕܼܵܡ 106 ܩܲܕܲܡ ܣܵܡܹܗ ܡ̣ܢ ܫܘܼܪܵܝܵܐ ܒܵܐܕܼܵܡ ܘܲܒܼܢܵܘ̈ܗܝ . 107 : ܐܲܝܟ ܫܲܬܼܐ̱ܣܬܼܵܐ ܣܵܡܹܗ ܠܲܫܡܹܗ ܒܒܸܢܝܵܢ ܐ̄ܢܵܫܵܐ 108 ܕܢܸܗܘܘܿܢ ܒܵܢܹ̇ܝܢ ܚܲܕܼ ܥܲܠ ܚܲܒܼܪܹܗ ܨܠܸܡ ܗܵܘ̇ ܕܐܵܬܹ̇ܐ . 109 : ܒܗܵܕܹܐ ܬܸܢܘܲܝ ܡܸܬܼܡܲܠܲܟ ܗ̄ܘ̣ܵܐ ܢܸܥܒ [...] ܐ̄ܢܵܫܵܐ 110 ܘܲܒܼܗܵܢ ܛܲܟܼܣܵܐ ܩܵܪܹ̇ܐ ܗ̄ܘ̣ܵܐ ܠܹܗ ܨܠܸܡ ܟܲܣܝܘܼܬܹܗ . 111 : ܚܲܕ ܡ̣ܢ ܐ̄ܢܵܫܵܐ ܥܬܼܝܼܕ ܗ̄ܘ̣ܵܐ ܕܢܸܥܒܸܿܕ ܥܘܼܡܪܵܐ ܠܚܘܼܒܹܿܗ 112 ܘܩܲܕܡ ܘܲܩܪ̣ܵܝܗܝ ܠܬܼܘܼܩܵܢ ܐ̄ܢܵܫܵܐ ܨܠܸܡ ܟܲܣܝܘܼܬܼܵܐ . 113 : ܡ̣ܢ ܫܘܼܪܵܝܵܐ ܣܵܡ̣ ܥܲܠ ܐ̄ܢܵܫܵܐ ܫܸܡ ܐܝܼܬܼܘܼܬܹܗ 114 ܕܠܵܐ ܢܸܬܼܦܲܠܲܓܼ ܡܵܐ ܕܓܼܵܡܲ݁ܪ ܠܹܗ ܒܝܲܕ ܣܘܼܥܪ݁ܵܢܐ . 115 : ܠܫܘܼܠܵܡ ܙܲܒܼܢܹ̈ܐ ܢܛܝܼܪܵܐ ܗ̄ܘ̣ܵܬܼ ܠܹܗ ܗܵܕܹܐ ܕܲܣܥ݂ܲܪ 116 ܘܩܲܕܡ ܣܲܥܪܵܗ̇ ܐ̄ܪܵܙܵܢܵܐܝܼܬܼ ܥܲܕܓܵܡܲ݁ܪ ܠܵܗ̇ . 117 : ܘܐܸܢ ܠܵܐ ܢܹܐܡܲܪ ܟܠ ܡ̇ܢ ܕܐܵܡܲܪ ܠܘܼܩܒܲܠ ܡܸܠܲܝ̈ 118 ܕܒܲܡ̇ܢ ܕܵܡܹ̇ܐ ܨܠܸܡ ܒܲܪܢܵܫܵܐ ܠܐܲܠܵܗܘܼܬܼܵܐ . 119 : ܐܲܝܟܲܢ ܡܲܨܝܵܐ ܕܝܵܢ ܟܲܣܝܵܐ ܕܠܵܐ ܪܘܼܟܵܒ̣ܵܐ 120 ܢܸܬܿܕܲܡܹܐ ܠܹܗ ܟܝܵܢܵܐ ܥܒܼܝܼܕܼܵܐ ܘܡܸܬܼ ܪܲܟܵܒܼܵܢܵܐ . 121 : ܐܲܝܟܲܢ ܡܸܫܟܲܚ ܠܡܸܗܘܵܐ ܥܒܼܝܼܕܼܵܐ ܐܲܝܟ ܥܵܒܼܘܿܕܼܵܐ 122 ܘܐܲܝܟܲܢ ܣܵܦܹ̇ܩ ܡܸܣܬܲܝܟܵܢܵܐ ܠܲܕܼܠܵܐ ܣܵܟܼܵܐ . 123 : ܐܲܝܟܲܢ ܢܲܫܲܪ ܕܨܲܠܡܵܐ ܗ̄ܘ̣ ܐ̄ܢܵܫܵܐ ܕܐܲܠܵܗܘܼܬܼܵܐ 124 ܕܗܵܐ ܠܲܝܬܿ ܣܵܟܼܵܐ ܘܠܵܐ ܪܘܼܟܵܒܼܵܐ ܠܲܐܠܗܘܼܬܼܵܐ . 125 : ܘܢܸܗܘܹܐ ܕܢܸܗܘܹܐ ܨܠܸܡ ܟܲܣܝܘܼܬܼܵܐ ܐܲܝܟ ܡܵܐ ܕܟܼܬܼܝܼܒܼ 126 ܐܲܝܟܵܘ ܕܲܗܘ̤ܵܐ ܕܗܵܐ ܐܸܬܼܚܲܒܲܠ ܘܲܗܦ݂ܲܟ ܠܲܐܪܥܹܗ . 127 : ܘܗܵܐ ܠܟܼܠ ܕܵܪ̈ܝܼܢ ܚܲܒܸܿܠ ܡܵܘܬܿܐ ܘܬܼܘܼܒܼ ܡܸܬܼ ܚܲܒܿܠܝܼܢ 128 ܘܐܲܝܟܵܘ ܨܲܠܡܵܐ ܕܗܵܐ ܠܲܝܬܿܕܘܡܝܵܐ ܒܲܒܼܢܲܝܵܢܵܫ̈ܐ . 129 : ܘܐܸܢ ܐ̄ܢܵܫ ܢܹܐܡܲܪ ܕܲܥܬܼܝܼܕܼ ܕܢܸܗܘܹܐ ܡܵܐ ܕܡܸܬܼ ܚܲܕܼܬܼ 130 ܗܵܐ ܐܵܦ ܬܲܡ̇ܢ ܠܵܘܒܐܝܼܬܼܘܼܬܼܵܐ ܡܨܐܡܸܬܿܕܲܡܹܐ . 131 : ܠܵܐ ܒܲܪܢܵܫܵܐ ܠܲܝܬܿ ܠܐܝܼܬܼܘܼܬܼܵܐ ܨܲܠܡܵܐ ܓܲܠܝܵܐ 132 ܘܠܵܐ ܕܠܵܐ ܠܲܥܒܼܝܼܪܹ̈ܐ ܕܢܸܗܘܘܿܢ ܕܲܡܹ̇ܝܢ ܠܲܕܼܠܵܐ ܡܵܘܬܿܐ . 133 : ܒܚܘܼܒܵܐ ܗ̄ܘ̣ ܒܲܠܚܘܿܕܲ ܡܨܹܐ ܕܢܸܬܿܕܲܡܘܿܢ ܐ̄ܢܵܫ̈ܐ ܕܲܣܝܵܐ 134 ܘܐܵܦ ܥܵܒܼܘܿܕܼܵܐ ܒܚܘܼܒܵܐ ܡܕܡܹܐ ܕܝܼܠܹܗ ܒܕܼܝܼܠܹܗ . 135 : ܒܚܘܼܒܵܐ ܟܲܢܝܹܗ ܠܲܨܠܸܡ ܐ̄ܢܵܫܵܬ ܨܠܸܡ ܟܲܣܝܘܼܬܹܗ 136 ܘܲܒܛܲܝܒܿܘܼܬܼܵܐ ܩܪ̣ܵܝܗܝ ܒܲܫܡܵܗܹ̈ܐ ܕܪܵܡܹܝܢ ܡܸܢܹܗ . 137 : ܒܛܲܝܒܿܘܼ ܝܲܗ̣̄ܒܼ ܠܹܗ ܒܫܘܼܪܵܝ ܙܲܒܼܢܹ̈ܐ ܫܸܡ ܐܝܼܬܼܘܼܬܹܗ 138 ܕܲܢܨܘܼܪ ܐ̄ܪܵܙܵܐ ܕܗܵܝ̇ ܕܲܥܬܝܼܪܵܐ ܒܫܘܼܠܵܡ ܙܲܒܼܢ̈ܐ . 139 ܒܫܘܼܠܵܡ ܙܲܒܼܢܹ̈ܐ ܡܫܲܪܲܪ ܗ̄ܘ̣ܵܐ ܠܹܗ ܠܲܫܡܵܐ ܕܨܲܠܡܵܐ : pb. f.28r 140 ܥܲܠ ܗܵܝ̇ ܩܲܕܲܡ ܨܵܪܦܸܠܵܐܬܹ̈ܐ ܒܲܥܬܝܼܕܼܵܬܹ̈ܐ . 141 : ܒܗܵܢ ܫܘܼܠܵܡ̇ܐ ܡܸܬܼܩܹܐ ܗ̄ܘ̣ܵܐ ܡ̣ܢ ܫܘܼܪܵܝܵܐ 142 ܘܥܲܠ ܗܵܢ ܣܲܒܼܪܵܐ ܡܪܲܡܪܸܡ ܗ̄ܘ̣ܵܐ ܠܵܗ̇ ܠܲܓܼܒܼܝܼܠܘܼܬܹܗ . 143 : ܡܸܛܠ ܗܵܕܹܐ ܓܒ̣ܵܐ ܠܹܗ ܥܲܡܵܐ ܚܲܕܼ ܡ̣ܢ ܥܲܡܡܹ̈ܐ 144 ܘܦܪܲܫܹܗ ܡ̣ܢ ܟ̇ܠ ܕܢܗܘܹܐ ܢܛܝܼܪ ܒܹܗ ܚܡܝܼܪ ܚܲܝܘܼܬܼܵܐ . 145 : ܡܸܛܠ ܗܵܕܹܐ ܝܲܩܲܪ ܟܹܐܢܹ̈ܐ ܚܲܕܼ ܒܵܬܲܪ ܚܲܕ 146 ܕܢܸܗܘܘܿܢ ܢܵܛ̇ܪܝܼܢ ܐ̄ܪܵܙܵܐ ܕܲܟܼܣܹܐ ܒܗܲܕܵܡܲܝ̈ܗܘܿܢ . 147 : ܐܵܦ ܙܲܕܲܝܩܹ̈ܐ ܒܗܵܕܹܐ ܬܸܢܘܲܝ ܫܠܸܡܘ ܠܲܚ̈ܕܵܕܼܵܐ 148 ܘܝܲܒܸܿܠ ܘܐܲܫܠܸܡܘ ܚܡܝܼܪܵܐ ܕܲܒܼܗܘܿܢ ܡ̣ܢ ܚܲܕܼܠܲܐܚܪܹܝܢ . 149 : ܐܵܕܼܵܡ ܝܲܗܒܹܿܗ ܠܫܹܝܬܼ ܕܐܸܬܼܟܲܢܝܼ ܒܲܫܡܵܐ ܕܨܲܠܡܵܐ 150 ܘܡ̣ܢ ܫܹܝܬܼ ܠܲܚܢܘܿܟ ܘܲܠܠܡܟ ܘܲܠܢܘܿܚ ܡܢܝܼܚ ܠܲܐܠܵܗܵܐ . 151 : ܢܘܿܚ ܐܸܬܼܢܲܒܲܝܼ ܘܝܲܗ ܒܹܿܗ ܠܲܒܼܪܹܗ ܒܝܲܕ ܒܘܼܪ̈ܟܵܬܼܵܐ 152 ܒܪܝܼܟ ܠܲܡ ܡܵܪܝܵܐ ܐܲܠܵܗܹܗ ܕܫܹܝܡ ܕܫܲܝܢܸܢ ܒܲܒܡܹܗ . 153 : ܡ̣ܢ ܫܹܝܡ ܫܲܢܝܼ ܒܝܲܕ ܝܘܼܒܵܠܵܐ ܠܘܵܬܼܐܲܒܼܪܵܗܵܡ 154 ܘܐܲܒܼܪܵܡ ܢܵܛܪܹܗ ܒܲܚܦܝܼܛܘܼܬܼܵܐ ܛܵܒܼ ܡ̣ܢ ܛܠܢܵܫ . 155 : ܐܵܦ ܒܵܪܘܿܝܵܐ ܕܲܚ̣ܙܵܝܗܝ ܕܲܚܦܝܼܛ ܠܡܸܛܲܪ ܨܲܠܡܹܗ 156 ܓܒܼܵܝܗܝ ܘܐܲܩܝܼܡܹܗ ܐܲܦܸܛܪܘܿܦܵܐ ܠܓܲܙܵܐ ܕܲܫܡܹܗ . 157 : ܒܹܗ ܨܒ̣ܵܐ ܕܢܸܓܼܠܹܐ ܓܲܙܵܐ ܪܲܒܿܐ ܕܣ̣ܵܡ ܒܐܲܒܼܵܗܵܘ̈ [...] 158 ܘܒܹܗ ܐܸܫܬܵܘܕܝܼ ܕܲܢܒܲܪܸܟ ܟܠ ܒܙܲܪܥܵܐ ܕܡܸܢܹܗ . 159 : ܠܙܲܪܥܹܗ ܐܲܩܝܼܡ ܩܝܵܡܵܐ ܪܲܒܿܐ ܕܠܵܐ ܡܸܬܿܕܲܓܲܠ 160 ܘܚܲܬܸܿܡ ܩܝܲܡܒܹܿܗ ܒܝܲܕܼ ܡܵܘܡ̈ܬܼܵܐ ܕܠܵܐ ܡܸܫܬܲܪܝܵܐ . 161 : ܗܵܕܲܐ ܗ̄ܝ̣ ܥܸܠܬܼܵܐ ܕܓܲܒܼܝܘܼܬܼܐܲܒܼܪܵܡ ܘܲܕܼܝܲܠܕܼܵܘ̈ܗܝ 162 ܕܢܸܗܘܹܐ ܢܵܛܲ̇ܪ ܣܝܼܡܲܬܼ ܚܲܝܹ̈ܐ ܥܲܕ ܡܸܬܓܲܠܝܵܐ . 163 : ܘܐܸܠܵܢܹܐ ܡܲܪܒܲܪ ܐܲܒܼܵܪܗܵܡ ܣܵܢܹ̇ܐ ܠܥܲܡܡܹ̈ܐ 164 ܕܡܸܛܠ ܡܵܢܵܐ ܕܒܼܵܝܗܝ ܒܵܪܘܿܝܵܐ ܝܲܬܿܝܼܪ ܡ̣ܢ ܟܠ . 165 : ܠܡ̇ܢ ܠܹܗ ܒܲܠܚܘܿܕܲ ܝܲܗ̣̄ܒܼ ܢܵܡܘܿܣܵܐ ܕܡܲܩܢܹܐ ܚܲܝܹ̈ܐ 166 ܘܢܲܟܼܪܝܼ ܠܥܲܡܡܹ̈ܐ ܡ̣ܢ ܢܵܡܘܿܣܵܐ ܕܲܟܼܣܹܐ ܒܓܼܵܘܹܗ . 167 : ܐܸܢ ܕܝܼܠܹܗ ܗܘ̤ ܟܠܹܗ ܓܸܢܣܵܐ ܐܕܼܵܡܵܝܵܐ 168 ܠܡ̇ܢ ܚܲܕܼ ܓܵܒܹ̇ܐ ܘܠܲܐ ܚܪܹܝܢ ܡܲܣܠܹܐ ܒܡܲܣܲܒܼ ܒܐܲܦܹ̈ܐ . 169 : ܡܲܣܲܒܼ ܒܲܐܢܹ̈ܐ ܗ̄ܝ̣ ܕܲܠܚܲܕܼ ܡܵܘܪܸܒܼ ܘܠܲܐܚܪܹܝܢ ܡܲܙܥܲܪ 170 ܘܠܵܐ ܟܹܐܢܘܼܬܼܵܐ ܕܟܲܪ̣ ܚܲܕܼ ܐܸܢܘܿܢ ܠܵܘ ܚܲܕ ܐܸܢܘܿܢ . 171 : ܐܸܢ ܒܵܪܘܿܝܵܐ ܗ̄ܘ̣ ܕܝܼܠܹܗ ܐܸܢܘܿܢ ܥܲܡܵܐ ܘܥܲܡܡܹ̈ܐ 172 ܠܡ̇ܢ ܫܵܘܝܵܐ ܒܵܪܘܿܝܘܼܬܹܗ ܐܲܝܟ ܕܲܫܘܹܐ ܗܘ̤ . 173 : ܠܵܐ ܫܲܘܝܘܼܬܼܵܐ ܡܸܬܼܚܲܙܝܵܐ ܒܵܗ̇ ܒܓܲܒܼܝܘܼܬܼ ܥܲܡܵܐ 174 ܐܸܢ ܠܵܐ ܫܲܠܝܼܛ ܠܡܸܬܼܒܲܣܵܡܘܼ ܠܥܲܡܡܹ̈ܐ ܒܛܘܼܒܼܵܗ̇ . 175 : ܠܵܐ ܒܲܪܐܲܒܼܪܵܡ ܠܵܐ ܬܸܦܠܓܹܝܗ̇ ܠܫܵܘܝܘܼܬܼܓܸܢܣܲܢ 176 ܘܠܵܐ ܬܲܪܡܹܐ ܠܲܢ ܗܸܪܬܼܵܐ ܒܹܝܬܼ ܠܲܢ ܘܲܠܥܵܒܼܘܿܕܲܢ . 177 : ܓܒܼܝܼܬܼܵܟ ܥܸܠܬܐ ܗ̄ܝ̣ ܕܟܲܣܝܵܐ ܒܓܼܵܘܗ̇ ܣܝܼܡܲܬܼ ܚܲܝܹ̈ܐ 178 ܫܒܼܘܿܩ ܡܸܬܼܢܲܚܡܵܐ ܡܵܝܘܿܬܼܘܼܬܲܢ ܒܝܲܚܹ̈ܐ ܕܡܸܢܵܟ . 179 : ܠܚܲܝܹ̈ܐ ܕܐ̄ܢܵܫ̈ܐ ܓܒ̣ܵܟ ܒܵܪܘܿܝܵܐ ܘܣ̣ܵܘ ܒܵܟ ܚܲܝܹ̈ܐ 180 ܡ̇ܢ ܟܲܪܝܵܐ ܠܵܟ ܕܚܵܐܹ̇ܝܢ ܐ̄ܢܵܫ̈ܐ ܒܚܲܘܼܬܼ ܚܲܝܹ̈ܟ . 181 : ܡܸܛܠ ܟܠܵܐ ܗ̄ܘ̣ܵܬܼ ܓܲܒܼܝܘܼܬ ܕܐܲܒܼܪܵܡ ܘܲܒܼܢܵܘ̈ܗܝ 182 ܕܐܲܝܟ ܗܲܕܲܝܵܐܐ ܢܚܵܘܘܿܢ ܐܘܼܪܚܵܐ ܠܐ̄ܢܵܫ̈ܐ ܠܚܲܝܹ̈ܐ . 183 : ܚܲܝܹ̈ܐ ܟܣܹܝܢ ܗ̄ܘ̣ܵܘ ܒܗܵܘ̇ ܕܘܼܒܵܪ̈ ܐܢܵܡܘܿܣܵܝܵܐ 184 ܘܡܸܬܼܝܲܒܠܝܼܢ ܗ̄ܘ̣ܵܘ ܡ̣ܢ ܚܲܕ ܠܲܐܚܪܹܝܢ ܐ̄ܪܵܙܵܟܵܐܝܼܬܼ . 185 : ܡ̣ܢ ܐܲܒܼܪܵܗܵܡ ܚ̣ܙܲܩ ܡܘܼܠܟܵܢܵܐ ܘܲܫ̣ܪܵܐ ܒܕ̈ܘܝܼܕܼ 186 ܘܡ̣ܢ ܨܹܝܕܼ ܕܵܘܝܼܕ ܡܲܢܲܥ ܘܲܡܛ̣ܵܐ ܥܕܲܡܵܐ ܠܡܲܪܝܲܡ . 187 : ܒܡܲܪܝܲܡ ܣܲܝܸܟ ܪܲܗܛܵܐ ܕܐܘܼܪܚܹܗ ܡܘܼܠܟܵܢ ܚܲܝܹ̈ܐ 188 ܘܲܒܼܗܲܕܵܡ̈ܝܹܗ̇ ܥܵܠ̣ ܢܵܚ̣ ܘܲܫܪ̣ܵܐ ܐܲܝܟ [...] ܒܲܠܡܹܐܢܵܐ . 189 : ܠܡܹܐܢܵܐ ܕܫ̣ܵܝܢܵܐ ܗܘ̤ܵܬܼ ܒܲܪܬܼ ܐ̄ܢܵܫܵܐ ܠܓܸܢܣܵܐ ܕܐ̄ܢܵܫܵܐ 190 ܘܠܵܐ ܬܘܼܒܼ ܫܲܚܸܩܘܼܗܝ ܓܲܠ̈ܠܹܐ ܒܫ̈ܝܼܵܐ ܕܡܵܝܘܿܬܼܘܼܬܼܵܐ . 191 : ܒܲܕܼ ܡܘܼܬܼ ܐܸܠܦܵܐ ܛܥܲܢܬܹܗ ܒܥܘ̣ ܒܵܗ̇ ܠܟܼܠܹܗ ܓܸܢܣܲܢ 192 ܘܐܲܦܩܲܬ̤ ܘܣܵܡܬܹܗ ܒܲܣܦܲܪܝܲܡܵܐ ܕܡܲܠܟܿܘܼܬܼܪܵܘܡܵܐ . 193 ܚܲܕ ܪܘܼ ܚܵܢܵܐ ܢܚܸܬܼ ܡ̣ܢ ܪܵܘܡܵܐ ܡ̣ܢ ܨܹܝܕ ܟܲܣܝܵܐ ܆ 194 ܘܬܲܪܨܵܗ̇ ܕܬܸܪܕܐ ܩܲܠܝܼܠܐܝܼܬ ܠܘܲܥܕܼܵܐ ܕܪܘܡܐ . pb. f.28v 195 ܣܒܼܪܬܐ ܘܚܵܕܲܬܵܐ ܐܲܦܸܠ ܒܐܸܕܢ̈ܝܹܗ̇ ܘܒܲܪܬܼ ܡܝܘ̈ܬܹܐ ܆ 196 ܘܬܸܗܪܲܬ̤ ܣܲܓܝܼ ܒܚܲܕܬ ܘܲܬܼ ܩܵܠܵܐ ܕܡܲܠܸܠ ܥܲܡܵܗ̇ . 197 : ܒܲܛܢܵܐ ܚܲܕܬܵܐ ܕܠܵܐ ܙܘܼܘܵܓܼܵܐ ܐܲܟܪܸܙ ܥܝܼܪܵܐ 198 ܘܩܲܒܸܠܬܹܗ ܗ̤ܝ ܒܗܲܝܡܵܢܘܼܬܼܵܐ ܕܠܵܐ ܦܘܼܠܵܓܼܵܐ . 199 : ܒܗܲܝܡܢܘܼܬܼܵܐ ܫܸܠܡܲܬ̤ ܡܲܪܝܲܡ ܠܲܫܡܲܝܢܵܐ 200 ܐܝܟ ܡܵܐ ܕܫܸܠܡܲܬ̤ ܐܲܪܥܵܐ ܒܵܪ̈ܫܹܝܬ ܠܩܵܠ ܒܵܪܘܿܝܵܐ . 201 : ܗ̇ܘ ܦܘܼܩܕܵܢܵܐ ܕܪܲܡܲܙ ܠܐܲܪܥܵܐ ܘܒܸܛܢܲܬ̤ ܠܐܵܕܼܵܡ 202 ܗܘ̤ ܨܪ ܒܐܲܪܥܵܐ ܕܡܲܪܒܲܥ ܓܘܼܫܡܵܗ̇ ܠܐܵܕܼܵܡ ܕܲܬܼܪܹ̈ܝܢ . 203 : ܗ̇ܘ ܐܘܼܡܵܢܵܐ ܕܲܫܩ݂ܲܠ ܥܲܦ [ ܪܵ ] ܐ ܕܠܵܐ ܒܐܝܼ̈ܕܼܵܝܵܐ 204 ܗܘ̤ ܪܲܟܸܿܒܼ ܒܵܗ̇ ܦܲܓܼܪܵܐ ܕܲܕܡܐ ܠܗ̇ܘ ܩܲܕܡܵܝܵܐ . 205 : ܗܵܝ̇ ܐܝܼܬܼܘܼܬܼܵܐ ܕܢܸܦܚܲܬ̤ ܒܐܵܕܼܵܡ ܪܘܼܚ ܚܲܝܘܼܬܼܵܐ 206 ܗ̤ܝ ܒܲܪܬܼ ܐ̄ܢܵܫ̈ܐ ܕܐܝܼܬܹܝܗ̇ ܐ̄ܚܵܢܵܬܵܐ ܠܗܵܝ̇ ܕܲܒܼܪܵܫܝܼܬܼ . 207 : ܒܲܙܢܵܐ ܚܲܕܬܵܐ ܕܕܼܵܡܹ̇ܐ ܠܵܐ ܕܼܵܡ ܓܼܒ̣ܠܹܗ ܠܐܵܕܼܵܡ 208 ܕܢܸܗܘܸܐ ܕܵܡܹ̇ܐ ܐܵܕܼܵܡ ܠܐܵܕܼܵܡ ܒܟܼܠܗܹܝܢ ܕܐܵܕܼܵܡ . 209 : ܡܸܢܹܗ ܕܡܸܕܼܪܵܐ ܐܵܕܼܵܡܝܵܐ ܫܩ݂ܲܠ ܨܒܼܝܵܢܹܗ 210 ܘܪܲܟܸܿܒܿ ܘܥܲܒܼܕܹܗ ܐܘܼܡܵܢܵܐܝܼܬܼ ܒܦܲܓܼܪܵܐ ܐܘܢܲܦ̣ܫܵܐ . 211 : ܨܠܸܡ ܗܵܘ̇ ܨܲܠܡܵܐ ܕܚܲܒܸܿܠ ܡܵܘܬܵܐ ܚܲܕ ܬܵܐܒܐܝܼܕܹܗ 212 ܘܒܼܵܗ̇ ܒܲܕ ܡܘܼܬܼܵܐ ܨܲܪܹܗ ܒܕܲܦܵܐ ܦܲܓܼܪܵܢܵܝܵܐ . 213 : ܣܲܡ ܚܲܝܘܼܬܼܵܐ ܡܲܕܟ ܪܸܡܙܹܗ ܥܲܡ ܨܘܼܪ̈ܬܹܗ 214 ܕܢܗܘܹܐ ܣܵܦܸܩ̇ ܕܢܸܬܸܿܠ ܚܲܝܹ̈ܐ ܒܦܲܓܼܪܹ̈ܐ ܡܝܼ̈ܬܹܐ . 215 : ܐܲܝܟ ܕܲܠܢܵܘܣܵܐ ܒܢ̣ܵܝܗܝ ܠܥܡܘܼܪܝܵܐ ܕܐܲܠܵܗܘܼܬܹܗ 216 ܕܲܢܩܲܒܸܿܠ ܒܹܗ ܣܸܓܼܕܲܬܼ ܚܘܼܒܵܐ ܡ̣ܢ ܟܠ ܒܸܪ̈ܝܵܢ . 217 : ܡ̣ܢ ܟܠ ܒܸܪ̈ܝܵܢ ܚ̣ܠܲܛ ܒܹܗ ܒܡܸܕܼܪܵܐ ܕܲܓܼܒܼܝܼܠܘܼܬܹܗ 218 ܕܢܹܐܣܘܿܪ ܒܹܗ ܟܠ ܒܫܲܝܢܵܐ ܫ̣ܪܵܐ ܥܒ̣ܵܪ ܦܘܼܩܕܵܢܵܐ . 219 : ܡܠܝܼ̈ܠܹܐ ܘܚܲܪ̈ܫܹܐ ܚܒ݂ܲܫ ܒܲܣܝܵܓܼܵܐ ܕܦܲܓܼܪܹܗ ܘܢܲܦ̣ܫܹܗ 220 ܕܲܢܚܘܼܪܘܼܢ ܒܹܗ ܐܲܝܟ ܕܲܒܼܨܠܡܵܐ ܩܢܹܐ ܟܠ ܕܡܘ̈ܢ . 221 ܐܲܝܟ ܕܲܠܡܲܫܟܿܢܵܐ ܕܚܘܼܒܵܐ ܥܲܒܼܕܗ ܠܹܗ ܘܲܠܟܼܠܵܐ . 222 ܕܲܢܕܲܝܪܘܼܢ ܒܹܗ ܥܒܼܝܼ̈ܕܹܐ ܒܚܘܼܒܵܐ ܘܗ̤ܘ ܒܨܒܼܝܵܢܵܐ . 223 : ܐܲܠܵܗܘܼܬܹܗ ܓ̣ܠܵܐ ܠܥܒܼܕܵܘ̈ܗܝ ܒܗܵܕܹܐ ܕܲܥܒ݂ܲܕ 224 ܕܢܗܘܘܿܢ ܚܵܢܹ̇ܝܢ ܠܢܝܼܫܵܐ ܬܪܝܼܨܵܐ ܕܒܼܘܼܕܵܩ ܒܢܘܿܡܹ̈ܐ . 225 : ܩܢܘܿܡܹ̈ܐ ܕܥܲܡܹܗ ܕܲܟܼܣܹܝܢ ܗ̄ܘ̣ܵܘ ܒܹܗ ܒܲܕܩ ܒܐܝܼܕܹܗ 226 ܘܐܲܝܟ ܕܲܒܼܨܒܼܥܵܐ ܚܵܘܝܼ ܐܸܢܘܿܢ ܒܝܲܕܼ ܪܘܼܟܵܒܹܗ . 227 : ܝܠܕܹܗ ܟܲܣܝܵܐ ܐܲܟܼܪܸܙ ܒܲܐܪܥܵܐ ܒܚܲܕ ܬܘܼܬܼ ܒܲܛܢܵܗ̇ 228 ܘܐܲܠܸܦ ܕܐܝܼܬܼ ܠܹܗ ܝܲܠܕܵܐ ܕܲܫܘܹܐ ܥܲܡ ܐܝܼܬܼܘܼܬܹܗ . 229 : ܒܲܫܡܵܐ ܕܝܲܠܕܹܗ ܟܲܢܝܹܗ ܠܝܲܠܕܹܗ ܕܐܵܕܼܵܡ ܕܲܬܼܪܹܝܢ 230 ܕܢܸܕܪܘܿܫ ܐܘܼܪܚܵܐ ܕܐܲܒܼܵܗܘܼܬܼܵܐ ܘܕܼܝܼܠܝܼܕܼܘܼܬܼܵܐ . 231 : ܒܲܪ ܥܸܠܝܵܐ ܩܪ̣ܵܝܗܝ ܐܵܦ ܥܝܼܪܵܐ ܐܲܝܟ ܕܐܸܬܼܦܲܩܲܕ 232 ܕܢܸܓܼܠܹܐ ܒܲܫܡܹܗ ܥܲܠ ܗܵܘ̇ ܝܲܠܕܵܐ ܕܠܵܐ ܡܸܬܼܗܲܩܲܒܼ . 233 : ܠܕܲܪܓܼܵܐ ܪܵܡܵܐ ܕܡܸܠܬܹܗ ܕܐܲܒܼܵܐ ܥܬܼܝܼܕ ܗ̄ܘ̣ܵܐ ܕܢܸܣܲܩ 234 ܘܩܲܕܸܡ ܨܵܪܹܗ ܠܕܲܪܓܼܵܐ ܒܲܫܡܹܗ ܩܕܼܵܡ ܣܘܼܥܪ̈ܵܢܹܐ . 235 : ܚܲܕ ܥܲܡ ܝܲܠܕܵܐ ܕܠܵܐ ܫܘܼܪܵܝܵܐ ܥܬܼܝܼܕܼ ܗ̄ܘ̣ܵܐ ܕܢܸܗܘܹܐ 236 ܘܣܵܡ̣ ܥܲܠ ܪܹܫܹܗ ܫܸܡ ܐܝܼܬܼ ܘܼܬܹܗ ܒܲܕܼܡܘܼܬܼ ܬܵܓܼܵܐ . 237 : ܬܵܓܼܵܐ ܘܕܲܪܓܼܵܐ ܝܲܗ̣ܒܼ ܠܹܗ ܒܛܲܝܒܿܘܼ ܠܒܲܪ ܡܵܘܝܬܹ̈ܐ 238 ܘܐܲܠܵܗܵܐܝܼܬܼ ܪܲܡܪܸܡ ܒܲܛܢܹܗ ܘܝܼܠܝܼܕܼܘܼܬܹܗ . 239 : ܡܸܛܠ ܟܠܵܐ ܓܒܼܵܝܗܝ ܡ̣ܢ ܟܠܵܐ ܐܲܝܟ ܪܹܫܝܼܬܼܵܐ 240 ܕܲܢܪܲܥܹܐ ܒܹܗ ܟܠ ܥܲܡ ܝܵܬܹܗ ܘܗ̤ܘ ܟܠܵܐ . 241 : ܠܥܸܠܲܬܼ ܫܲܝܢܵܐ ܩܪ̣ܵܝܗܝ ܘܐܲܩܝܼܡܹܗ ܒܹܝܬܼ ܠܹܗ ܠܐ̄ܢܵܫ̈ܐ 242 ܕܢܸܗܘܹܐ ܡܫܲܝܸܢ ܦܠܝܼܓܼܘܼܬܼ ܐ̄ܢܵܫܵܐ ܒܫܲܝܢܵܐ ܕܲܫܡܹܗ . 243 : ܫܠܵܡܵܐ ܝܲܗ̣̄ܒܼ ܠܵܗ̇ ܐܵܦ ܓܲܒܼܪܝܼܠ ܠܐܸܡܹܗ ܒܒܲܛܢܹܗ 244 ܘܚܹܝܠ ܥܸܠܵܝܵܐ ܙܲܡܸܢ ܘܲܩ̣ܪܵܐ ܕܢܸܚܘܬܲ ܨܹܐܕܝܗ̇ . pb. f.29r 245 : ܪܘܼܚܵܐ ܘܚܲܝܠܵܐ ܐܲܓܸܿܢ ܐܲܟܼܚܲܕܼ ܥܲܠ ܝܵܠܸܕܼܬܼܗ 246 : ܘܓܲܡܪܘܼܗܝ ܨܐܕܼܵܘܗܝ ܠܲܫܡܵܐ ܪܲܒܵܐ ܕܥܲܡ ܒܲܪܟܲܣܝܵܐ 247 : ܠܵܘ ܒܲܪܟܲܣܝܵܐ ܐܸܬ̣ܵܐ ܠܝܲܠܕܵܐ ܦܲܓܼܪܢܵܝܵܐ 248 ܒܲܪܒܲܪܬܼ ܐ̄ܢܵܫܵܐ ܗ̄ܘ̣ ܕܲܢܚܸܬܼ ܨܐܕܵܘܗܝ ܨܒܼܝܵܢ ܟܣܲܝܵܐ . 249 : ܨܒܼܝܵܢ ܟܲܣܝܵܐ ܢܚܸܬܼ ܡ̣ܢ ܪܵܘܡܵܐ ܠܵܘ ܟܲܣܝܘܼܬܼܵܐ 250 ܘܲܫ̣ܪܵܐ ܒܟܲܪܣܵܐ ܠܵܘ ܒܲܟܼܝܵܢܵܐ ܐܸܠܵܐ ܒܚܘܼܒܿܐ . 251 : ܕܲܢܨܘܼܪܵ ܨܲܠܡܵܐ ܦܲܓܼܪܵܢܵܝܵܐ ܢܚܸܬܼ ܨܒܼܝܵܢܹܗ 252 ܠܵܐ ܗ̄ܘ̣ܵܐ ܕܲܢܨܘܼܪ ܗܘ̤ ܠܲܩܢܘܿܡܹܗ ܕܐܝܼܬܼܵܘܗܝ ܡܸܡܬܘܿܡ . 253 : ܕܢܸܙܪܘܲܥ ܚܲܝܹ̈ܐ ܒܡܵܝܘܿܬ ܬܘܼܬܼܵܐ ܐܲܓܸܢ ܒܐܲܚܪܹܝܢ 254 ܘܠܵܘ ܕܲܢܓܿܝܸܢ ܡܢܝܼܢ ܚܲܝܘܼܬܼܵܐ ܒܝܲܕܼ ܬܘܼܩܵܢܵܐ . 255 : ܘܐܸܢ ܠܵܐ ܐܲܝܟܿܐ ܡܲܨܝܵܐ ܕܢܸܗܘܸܐ ܗܵܘ̇ ܡܵܐ ܕܗܵܘܹ̇ܐ 256 ܘܠ̇ܐ ܡܸܣܬܲܪܲܩ ܡ̣ܢ ܗܵܝ̇ ܕܐܝܼܬܼܵܘܗܝ ܘܐܲܟܸܢ ܗܵܘܹ̇ܐ . 257 : ܗܘܵܝܵܐ ܚܲܕܼܬܵܐ ܫܪܵܝܵܐ ܗ̄ܘ̣ ܟܠܹܗ ܕܗܵܘ̇ ܩܲܕܼܡܵܝܵܐ 258 ܕܠܵܐ ܡܹܨܐ ܕܲܢܦܘܼܫ ܟܲܕ ܡܸܬܿܬܲܩܲܢ ܐܲܝܟ ܕܐܝܼܬܼܵܘܗܝ ܗ̄ܘ̣ܵܐ . 259 : ܐܝܼܬܼܝܵܐ ܐܝܼܬܼܵܘܗܝ ܝܲܠܕܹܗ ܕܐܲܒܼܵܕܼ ܠܵܐ ܙܲܒܼܬܢܵܐ 260 ܘܐܸܢ ܗܘ̤ ܕܐܸܬܼܵܐ ܠܝܲܠܕܵܐ ܕܲܬܼܪܹܝܢ ܒܛܲܠ ܡ̣ܢ ܕܐܝܼܬܼܵܘܗܝ . 261 : ܕܠܵܐܪܘܼܟܵܒܼܵܐ ܗ̄ܘ̣ ܘܲܕܼܠܵܐ ܣܵܟܼܵܐ ܐܲܝܟ ܝܵܠܘܿܕܹܗ 262 ܘܐܸܢ ܐܸܣܬܲܝܲܟ ܒܟܲܪ ܣܵܐ ܕܲܒܸܣܪܵܐ ܗܘ̤ܵܐ ܐܲܝܟ ܟܠ ܐ̄ܢܵܫ . 263 : ܟܠ ܕܐܝܼܬܼ ܠܲܐܒܼܵܐ ܐܝܼܬܼܠܹܗ ܐܵܦ ܠܹܗ ܕܠܵܐ ܫܘܼܪܵܝܵܐ 264 ܘܐܸܢ ܐܸܬܿܬܲܩܲܢ ܡ̣ܢ ܪܘܿܚܩܘܼܕܼܫܵܐ ܥܒܼܝܼܕܼܵܐ ܗ̄ܘ̣ ܟܠܹܗ . 265 ܪܘܼܚܵܐ ܐܸܡ݂ܲܪ ܕܓܲܒܼܠܹܗ ܒܟܲܪܣܵܐ ܠܗܵܘ̇ ܕܲܒܼܟܲܪܣܵܐ . 266 ܐܸܢ ܗܵܟܲܢܵܐ ܗ̄ܘ̣ ܓܒ̣ܝܼܕܼܵܐ ܗ̄ܘ̣ ܡܵܕܝܢ ܘܠܵܘ ܥܒܼܘܕܼܵܐ . 267 : ܠܵܐ ܒܲܪܢܵܫܵܐ ܠܲܝܬܿ ܥܵܒܼܘܕܼܵܐ ܕܥܵܒܸ̇ܕܼ ܗܘ̤ ܠܹܗ 268 ܘܠܵܐ ܒܲܪ ܦܸܡܹܗ ܡܨܹܐ [...] ܝܘܿܗܝ ܐܲܝܟ ܕܲܠܫܲܪܒܿܐ . 269 : ܠܲܝܬܿ ܠܲܟܼܝܵܢܵܐ ܕܐܝܼܬܼܵܘܗܝ ܡܸܡܬܼܘܿܡ ܕܢܸܗܦܘܿܟ ܢܸܗܘܸܐ 270 ܘܠܵܐ ܠܠܵܐ ܣܵܟܲܐ ܕܢܹܐܚܘܿܕܼ ܣܟܼܵܐ ܠܠܵܐ ܣܘܼܝܵܟܹܗ . 271 : ܠܝܼ ܠܵܐ ܢܸܗܘܸܐ ܕܐܹܡܲܪ ܕܐܝܼܬܼܝܵܐ ܗܘ̇ܝܵܐ ܩܲܒܸܿܠ 272 ܘܚܲܣܝ ܠܝܼ ܕܐܲܫܲܪ ܕܠܲܐ ܚܝܼܕ ܣܵܟܼܵܐ ܢܣܲܝܸܟ ܒܸܣܪܵܐ . 273 : ܠܵܐ ܡܩܲܒܸܿܠ ܐ̄ܢܵܐ ܡܸܕܼܡ ܕܲܥܣܸܩ ܠܡܸܬܼ ܩܲܒܵܠܘܼ 274 ܘܠܵܐ ܫܵܠܸ̇ܡ ܐ̄ܢܵܐ ܠܠܵܐ ܫܲܠܡܘܼܬܼܵܐ ܕܬܼܘܼܩܵܢ ܟܲܣܝܵܐ . 275 : ܠܵܐ ܡܗܲܝܡܸܢ ܐ̄ܢܵܐ ܕܲܕܠܵܐ ܫܘܼܪܵܝ ܗܘ̤ܵܐ ܫܘܼܪܵܝܵܐ 276 ܘܠܵܐ ܕܡܲܬܼܩܸܢ ܟܠ ܬܲܩܸܢ ܗܘ̤ ܠܹܗ ܒܸܣܪܵܢܵܐܝܼܬܼ . 277 : ܠܒܸܣܪܵܐ ܬܲܩܸܢ ܪܸܡܙܹܗ ܒܟܲܪܣܵܐ ܒܸܣܪܵܢܵܝܬܿܐ 278 ܕܲܢܚܲܕܼ ܬܼܒܹܗ ܒܸܣܪܵܐ ܕܲܒܼܠܝܼ ܒܡܵܝܘܿܬܼܘܼܬܼܵܐ . 279 : ܠܒܸܣܪܵܐ ܪܲܟܸܿܒܼ ܒܲܙܢܵܐ ܚܲܕܬܵܐ ܕܠܵܐ ܙܘܼܘܵܓܼܵܐ 280 ܘܲܡܠܵܝܗܝ ܪܘܼܚܵܐ ܕܢܵܘܠܸܕܼ ܐ̄ܢܵܫܵܐ ܪܘܼܚܵܢܵܐܝܼܬܼ . 281 ܒܚܲܝܠܵܐ ܕܪܘܼܚܵܐ ܓܲܡܪܹܗ ܠܒܲܛܢܹܗ ܘܲܠܡܵܘܠܕܗ . 282 ܘܩܲܕܲܝܼܫ ܥܲܒܼܕܗ ܗܲܝܟܲܠ ܩܘܼܕܼܫܵܐ ܠܨܒܼܝܵܢ ܚܘܼܒܹܗ . 283 : ܡ̣ܢ ܫܘܼܪܵܝܵܐ ܕܲܓܼܒܼܝܼܠܘܼܬܹܗ ܥܡܲܪ ܒܹܗ ܚܘܼܒܹܿܗ 284 ܘܠܵܐ ܦܪ݂ܲܫ ܡܸܢܹܗ ܘܠܵܘ ܬܘܼܒܼ ܦܵܪܸܫ ܐܘܵܡܸܬܼܪܲܚܲܩ . 285 : ܥܲܡܹܗ ܗܲܠܸܟ ܗܵܘ̇ ܨܒܼܝܵܢܵܐ ܕܨܵܪܹܗ ܒܟܲܪܣܵܐ 286 ܘܲܒܼܚܹܝܠ ܚܲܝܠܹܗ ܚܣܢ ܟܠ ܚܝܲܠܝܼ̈ܢ ܘܐܲܡܠܸܟ ܥܠ ܟܠ . 287 : ܚܲܕ ܐܵܡܲ݁ܪ ܐܵܢܵܐ ܠܹܗ ܘܲܠܚܲܝܠܵܐ ܕܲܣܥܲܪ ܒܹܗ ܟܠ 288 ܚܲܕܼ ܠܵܘ ܐܲܝܟ ܦܲܪ̈ܝܼܫܹܐ ܟܲܕܼ ܚܵܠܹ̇ܛ ܐ̄ܢܵܐ ܟܝܵܢܹ̈ܐ ܦܪ̈ܝܼܫܹܐ . 289 : ܚܲܕ ܩܵܪܹ̇ܐ ܐܢܵܐ ܠܨܒܼܝܵܢ ܟܲܣܝܵܐ ܘܦܲܓܼܪܵܐ ܓܲܠܝܵܐ 290 ܘܟܲܕܼ ܛܵܒܼ ܗܵܟܲܢ ܠܵܐ ܡܸܙܸ̇ܓܼ ܐ̄ܢܵܐ ܟܲܣܝܵܐ ܒܓܲܠܝܵܐ . 291 : ܠܵܐ ܛܵܥܝܵܐ ܠܝܼ ܕܐܝܼܬܼ ܦܘܼ̈ܪܫܵܢܵܐ ܒܹܝܬܼ ܚܲܕܼ ܠܲܐ ܚܪܹܝܢ 292 ܡܸܛܠ ܕܲܒܼܨܝܼܪ ܟܵܝܵܢܵܐ ܥܒܼܝܼܕܼܵܐ ܡ̣ܢ ܥܵܒܼܘܕܼܵܐ . 293 : ܠܵܐ ܡܕܼܵܘܸܕܼ ܐ̄ܢܵܐ ܛܲܟܼܣܵܐ ܬܲܩܢܵܐ ܕܲܟܼܝܵܢ ܟܲܣܝܵܐ 294 ܘܠܵܐ ܫܵܪܹ̇ܐ ܐ̄ܢܵܐ ܘܝܵܢ̈ܝܵܬܼܵܐ ܕܲܦܓܼܪܵܐ ܓܲܠܝܵܐ . 295 : ܟܲܣܝܵܐ ܟܣܝܵܐ ܗ̄ܘ̣ ܟܡܵܐ ܐܸܢ ܬܸܚܠܘܿܛ ܦܲܓܼܪ̈ܢܵܝܵܬܼܵܐ 296 ܘܲܦܓܼܪܵܐ ܦܲܓܼܪܵܐ ܗ̄ܘ̣ ܟܡܵܐ ܐܸܢ ܬܸܡܙܘܿܓܼ ܪ̈ܘܼܚܵܢܵܝܵܬܼܵܐ . 297 ܠܵܐ ܡܸܬܡܲܙܓܼ ܟܝܵܢܵܐ ܟܣܝܵܐ ܒܦܲܓܼܪܵܐ ܐܸܠܵܐ ܒܚܘܼܒܵܐ : pb. f.29v 298 ܘܠܵܐ ܡܸܬܼܚܲܠܲܛ ܓܲܠܝܵܐ ܒܟܸܣܝܵܐ ܐܸܠܵܐ ܒܲܫܡܵܐ . 299 : ܒܲܫܡܵܐ ܡܲܨܝܵܐ ܗ̄ܝ̣ ܕܢܸܩܪܹܐ ܐܸܢܘܿܢ ܚܲܕܼ ܒܐܝܼܬܼܘܼܬܼܵܐ 300 ܟܲܕܼ ܠܵܐ ܛܵܢܹ̇ܐ ܦܘܼܪ̈ܫܵܢܵܝܗܘܿܢ ܐܲܝܢܵܐ ܕܩܵܪܹ̇ܐ . 301 : ܒܗܵܕܹܐ ܬܸܢܘܲܝ ܩܪܹܝ̇ܬܼ ܐܸܠܵܐ ܬܪܹܝܢ ܚܲܕܼ ܚܘܼܒܵܐ 302 ܒܲܪ ܐܝܼܬܼܘܼܬܼܵܐ ܐܘܒܲܪ ܐ̄ܢܵܫܘܼܬܼܵܐ ܚܲܕܼ ܦܲܪܨܘܼܦܵܐ . 303 : ܒܪܵܐ ܕܐܲܠܵܗܵܐ ܨܒ̣ܵܐ ܨܒܼܝܵܢܹܗ ܒܒܲܪ ܢܵܫܘܼܬܼܵܐ 304 ܘܝܲܗ̣̄ܒܼ ܠܹܗ ܕܝܼܠܹܗ ܘܲܢܣܲܒ̣ ܕܝܼܠܹܗ ܠܵܘ ܒܲܟܼܝܵܢܵܐ . 305 : ܒܝܼܠܝܼܕܼܘܬܹܗ ܕܠܵܐ ܫܘܼܪ̈ܵܝܵܐ ܝܲܩܲܪ ܝܲܠܕܹܗ 306 ܘܒܲܫܘܼܠܛܵܢܹܗ ܕܠܵܐ ܫܘܼܠܵܡܵܐ ܪܲܡܪܸܡ ܕܲܪܓܹܗ . 307 : ܒܕܲܪܓܼܵܐ ܪܵܡܵܐ ܕܐܲܠܵܗܘܼܬܹܗ ܩ̣ܪܵܝܗܝ ܘܐܲܩܝܼܡܹܗ 308 ܕܢܸܗܘܸܐ ܡܡܲܠܹܐ ܕܘܼܟܲܬܼ ܟܲܣܝܵܐ ܠܲܥܒܼܵܕܼ ܐܝܼܕܼܵܘܗܝ 309 : ܚܠܵܦ ܟܲܣܝܘܼܬܹܗ ܗܘ̤ܵܬܼ ܓܲܠܝܘܼܬܹܗ ܕܨܲܠܡܵܐ ܓܲܠܝܵܐ 310 ܕܲܒܼܓܲܠܝܘܼܬܹܗ ܢܲܟܼܪܸܙ ܚܲܝܠܵܐ ܕܲܟܣܹܐ ܒܹܗ ܟܠ . 311 : ܐܲܝܟ ܫܝܼܦܘܿܪܵܐ ܩܪ̣ܵܐ ܠܲܥܒܼܝܼ̈ܕܹܐ ܝܲܥܕܹܗܓܲܠܝܵܐ 312 ܥܲܠ ܗܵܘ̇ ܝܲܠܕܵܐ ܕܝܼܠܝܼܕܼ ܡܸܡܬܘܿܡ ܕܠܵܐ ܫܘܼܪܵܝܵܐ . 313 : ܕܝܼܠܹܗ ܐܝܼܬܼܵܘܗܝ ܒܲܛܢܵܐ ܘܝܲܥܕܵܐ ܦܲܓܼܪܵܢܵܝܵܐ 314 ܟܲܕܼ ܠܵܐ ܡܫܵܘܬܸܿܦ ܡܸܠܬܹܗ ܕܐܲܒܼܵܐ ܒܲܦܓܼܪ̈ܵܢܝܵܬܹܗ . 315 : ܕܝܼܠܹܗ ܒܲܛܢܵܐ ܘܕܲܝܠܹܗ ܝܲܠܕܵܐ ܘܕܼܝܼܠܹܗ ܕܙܘܿܪܬܵܐ 316 ܘܗܘ̤ܝܘܼ ܕܩܲܪܸܒܼ ܕܒܚܵܐ ܠܟܲܣܝܵܐ ܚܠܵܦ ܬܘܼܩܵܢܹܗ . 317 : ܗܘ̤ ܝܸܢܸܩ ܚܲܠܒܼܵܐ ܘܠܹܗ ܛܥܲܢ ܒܘܼܪ̈ܟܹܿܐ ܘܢܲܫܸܩ ܦܘܿܡ݂ܵܐ 318 ܘܗܘ̤ܝܘܼ ܕܫܲܦܸܦ ܥܲܡ ܝܲܠܘܕܹ̈ܐ ܒܲܝܢܵܬܼ ܫܘܼܩܹ̈ܐ . 319 : ܘܗܘ̤ ܐܸܬܼܪܲܒܲܝ ܒܝܲܕ ܡܘܼܫܚ̈ܵܬܼܵܐ ܕܩܲܠܝܼܠ ܩܲܠܝܼܠ 320 ܘܗܘ̤ ܬܘܼܒܼ ܩܲܒܸܿܠ ܚܹܝܠ ܚܸܟܼܡ̈ܵܬܼܵܐ ܒܚܲܝܠܵܐ ܕܪܘܼܚܵܐ . 321 : ܗܘ̤ ܓܡܲܪ ܙܸܕܼܩܵܐ ܕܢܵܘܟܘܿܣ ܪܘܼܚܵܐ ܫܢ̈ܝܵܐ ܬܠܵܬܼܝܼܢ 322 ܘܗܘ̤ ܦܪܲܥ̣ ܚܵܘܒܵܐ ܠܲܐܠܵܗ ܟܠܵܐ ܘܪܲܥܝܼ ܠܟܼܠܵܐ . 323 : ܗܘ̤ܝܘܼܕܲ ܥ̣ܡܲܕܼ ܐܲܝܟ ܚܲܣܝܼܪܵܐ ܡ̣ܢ ܝܘܿܚܲܢܵܢ 324 ܘܲܠܗܲܕܵܡܵܘ̈ܗܝ ܩܒܲܪܟܵܪܘܿܙܵܐ ܒܩܲܒܼܪܵܐ ܕܡܲܝܵ̈ܐ . 325 : ܗܘ̤ܝܘܼ ܕܩܲܒܸܿܠ ܚܲܝܠܵܐ ܕܪܘܼܚܵܐ ܒܐܵܬ̤ܵܐ ܕܝܵܘܢܵܐ 326 ܘܥܵܠܘܗܝ ܐܲܣܗܸܕ ܩܵܠܹܗ ܕܐܲܒܼܵܐ ܕܫܲܪܝܼܪ ܚܘܼܒܹܗ . 327 : ܗܘ̤ ܨܵܡ̣ ܘܲܫܦܸܢ ܠܦܘܼܬܼ ܕܲܟܼܝܵܢܵܐ ܬܵܒܲܥ̇ ܗ̄ܘ̣ܵܐ ܠܹܗ 328 ܗܘ̤ܝܬܼ ܕܐܸܚܲܕܼ ܕܲܟܪܐ ܒܚܘܼܪܒܿܐ ܚܲܣܝܼܢܵܐ . 329 : ܕܝܼܠܹܗ ܟܲܦܢܵܐ ܘܕܼܝܼܠܹܗ ܨܲܗܵܝܵܐ ܘܕܼܝܼܠܹܗ ܫܸܢܵܬܼܵܐ 330 ܘܗܘ̤ ܠܐܝ̤ ܘܝܼܬܸܒܼ ܘܲܫܐܸܠ ܡ̈ܝܵܐ ܕܲܢܦܝܼܓܼ ܨܲܗܝܹܗ . 331 : ܕܝܼܠܹܗ ܦܲܓܼܪܵܐ ܡܸܬܼܚܲܙܝܵܢܵܐ ܡܩܲܒܸܿܠ ܚܲܫܹ̈ܐ 332 ܘܕܲ ܝܼܠܹܗ ܢܲܦ̣ܫܵܐ ܛܥܝܼܢܲܬܼ ܝܘܼܩܪܵܐ ܕܦܪܵܘܿܫܘܼܬܼܵܐ . 333 ܕܝܼܠܹܗ ܩܸܢܛܵܐ ܘܕܼܝܼܠܹܗ ܕܘܥܬܿܐ ܘܕܼܝܼܠܹܗ ܨܠܘܿܬܼܵܐ . 334 ܘܗܘ̤ ܐܸܬܼܚܲܝܲܠ ܡ̣ܢ ܪܘܼܚܵܢܵܐ ܕܠܵܐܢܸܬܼ ܪܲܦܹܐ . 335 : ܗܘ̤ ܒܥܸܠܝܼܬܼܵܐ ܘܗܘ̤ ܒܹܝܬܼ ܕܝܼܢܵܐ ܘܗܘ̤ ܒܓܼܵܓܼܘܿܠܬܿܐ 336 ܘܗܘ̤ ܝܘܼܕܩܲܒܸܿܠ ܪܘܼܩܵܐ ܛܲܡܲܐܐ ܡ̣ܢ ܦܘܼܡ ܛܲܡ̈ܐܹܐ . 337 : ܕܝܼܠܹܗ ܨܠܝܼܒܼܵܐ ܘܕܼܝܼܠܹܗ ܨܨ̈ܐ ܘܕܼܝܼܠܹܗ ܪܘܡܚܵܐ 338 : ܘܗܘ̤ܝܘܼ ܕܐܲܪܟܸܿܢ ܪܹܫܹܗ ܒܩܲܝܣܵܐ ܘܐܲܫܠܸܡ ܪܘܼܚܹܗ 339 : ܦܲܓܼܪܵܐ ܗ̄ܘ̣ ܕܲܝܼܠܹܗ ܕܲܗܘ̤ܵܐ ܒܩܲܒܼܪܵܐ ܬܠܵܬܼܵܐ ܝܵܘܡܵܝܼ̈ܢ 340 ܘܢܲܦ̣ܫܵܐ ܗܝ̣ ܕܝܼܠܹܗ ܕܫܲܢܝܲܬ̤ ܠܲܥܸܕܢ ܘܲܦܢܵܬ̤ ܨܐܕܼܵܘܗܝ . 341 : ܘܗܘ̤ܝܘܼ ܕܐܲܓܸܿܣ ܒܹܝܬܼ ܥܲܢܝܼ̈ܕܹܐ ܕܠܵܐ ܢܸܟܼܝܵܢܵܐ 342 ܘܗܘ̤ ܐܸܬܼܢܲܚܡ ܒܚܝܹܠ ܒܵܪܘܿܝܵܐ ܕܼܵܟܣܹܐ ܗ̄ܘ̣ ܒܹܗ . 343 : ܒܹܗ ܗܘ̤ ܟܣܹܗ ܗ̄ܘ̣ܵܐ ܚܲܝܠܹܗ ܪܲܒܵܐ ܕܡܸܠܬܹܗ ܕܐܲܒܼܵܐ 344 ܘܲܒܼܚܹܝܠ ܚܲܝܠܹܗ ܡܸܬܼܚܲܝܲܠ ܗ̄ܘ̣ܵܐ ܠܡܸܚܣܲܢ ܚܲܫܘ̈ܗܝ . 345 : ܒܹܗ ܥܵܘܲܡܲ݁ܪ ܗ̄ܘ̣ܵܐ ܒܪܵܐ ܕܐܲܠܵܗܵܐ ܨܒܼܝܵܢܵܐܝܼܬܼ 346 ܘܟܲܕܼ ܒܹܗ ܟܣܹܐ ܗ̄ܘ̣ܵܐ ܠܵܐܡܫܵܘܬܸܦ ܗ̄ܘ̣ܵܐ ܒܲܡܚܝܼ̈ܠܬܹܗ . 347 : ܒܹܗ ܡܲܥܝܵܬܝܼܬܼ ܡ̣ܢ ܟܲܕܼ ܣܲܒܿܪܵܗ̇ ܥܝܼܪܵܐ ܠܐܸܡܹܗ 348 ܒܹܗ ܒܨܒܼܝܵܢܵܐ ܕܠܵܐ ܡܸܬܼܢܲܫܲܩ ܕܐܲܝܟܲܢ ܘܕܡܵܐ . 349 : ܒܹܗܩܕܼܵܡ ܚܲܫܹ̈ܐ ܘܒܼܵܬܲܪ ܚܲܫܹ̈ܐ ܕܠܵܐ ܫܘܼܢܵܝܵܐ 350 ܒܹܗ ܥܲܠ ܐܲܪܥܵܐ ܘܒܹܗ ܒܲܫܡܲܝܵܐ ܕܠܵܐ ܫܘܼܠܵܡܵܐ . 351 ܠܵܐ ܐܵܡܲ݁ܪ ܐ̄ܢܵܐ ܕܫ̣ܵܢܝ ܡܸܢܹܗ ܚܹܝܠ ܐܝܼܬܼܘܼܬܼܵܐ : pb. f.30r 352 ܠܵܐ ܒܲܦܓܼܪ ܘܠܵܐ ܟܲܕܼ ܫܲܠܚܵܗ̇ ܠܡܵܘܝܬܼܘܼܬܼܵܐ . 353 : ܚܲܕܼ ܥܲܡ ܐܝܼܬܼܝܵܐ ܡܵܢܹ̇ܐ ܐ̄ܢܵܐ ܠܹܗ ܡܸܛܠ ܕܲܪ̈ܓܹܿܗ 354 ܘܚܲܕܼ ܩܵܪܹܵܐ ܐ̄ܢܵܐ ܒܪܵܐ ܕܐܲܠܵܗܵܐ ܘܠܲܡܢܬܼܵܐ . 355 : ܠܵܐ ܐܵܡܲ݁ܪ ܐ̄ܢܵܐ ܬܪܹܝܟ ܕܐܵܡܲ݁ܪ ܗܲܕܵܝܘܿܛܵܐ 356 ܚܲܕ ܐܡ̇ܪ ܐ̄ܢܵܐ ܟܡܵܐ ܐܸܢ ܛܵܠܸܡ ܟܲܕܼܵܒܼܵܬܝܼܬܼ . 357 : ܠܐ ܛܵܠܘܡܵܐ ܠܵܐ ܬܵܛܠܘܡܲܝܢܝ ܐܲܝܟ ܕܲܡܥܵܕܼ ܐܲܢ̄ܬ 358 ܠܵܐ ܫܡܝܼܥ ܠܵܟ ܡܸܢܝ ܕܲܒܼܪܵܐ ܙܐܝܼܬܼ [ ܘܒܼܪܵܐ ] ܠܐܲܠܗܵܐ . 359 : ܟ̄ܠܵܐ ܡܲܪܵܚܵܐ ܠܵܐ ܬܸܥܕܘܼܠܲܝܢܝ ܡܲܪܵܚܵܐܝܼܬܼ 360 ܠܵܐ ܚܙܹܐ ܐܢܵܐ ܠܵܟ ܒܲܕ ܪܕܢܐ ܠܒܪ ܡ̣ܢ ܐܘܼܪܚܵܐ . 361 : ܠܐ ܚܸܪܝܵܝܵܐ ܠܵܐ ܬܸܬܼܥܣܩ ܠܘܼܩܒܠ ܡܸܠܲܝ̈ 362 ܠܵܐ ܪܓܼܝܼܫ ܐܲܢ̄ܬܿ ܒܝܼ ܘܲܣܛܝܼܬܼ ܡ̣ܢ ܡܬܘܿܡ ܡ̣ܢ ܘܠܝܼܬܼܵܐ . 363 : ܠܵܐ ܙܹܐܦܵܢܵܐ ܠܵܐ ܬܸܩܛܲܪܓܼܝܼܢܝ ܩܕܡ ܙܹܐܦܵܢܹ̈ܐ 364 ܠܵܐ ܒܩܐ ܐ̄ܢܵܐ ܠܵܟ ܕܕܼܵܡ ܬܸܬܼܩܲܒܲܠ ܣܵܗܕܘܼܬܼ ܡܸܠܲܝ̈ܟ . 365 : ܡܵܐ ܠܵܟ ܨܐܕܲܝ ܥܘܼܝܼܪ ܒܲܚܣܵܡܵܐ ܕܠܵܐ ܒܘܼܝܵܢܵܐ 366 ܕܲܢܨܝܼܬܿ ܡܲܓܲܢ ܥܲܡ ܦܸܬܼܓܼܵܡܝ̈ ܐܲܝܟ ܕܲܒܼܟܹܐܢܘܼ . 367 : ܡܵܐ ܠܝܼ ܥܲܡܵܟ ܓܲܒܼܪܵܐ ܟܬܿܝܼܫܵܐ ܡܠܹܐ ܚܸܪ̈ܝܵܢܹܐ 368 ܕܲܡܓܲܪܸܓܼ ܐ̄ܢܵܐ ܥ̈ܠܠܹܐ ܒܪܘܼܓܼܙܵܐ ܕܬܸܬܼܟܲܬܲܫ ܥܲܡܝܼ . 369 : ܒܓܲܢܲܝ̈ܟ ܟܲܣܝܵܐ ܕܲܥܡ݂ܲܪܚܘܼܒܹܿܗ ܒܲܦܓܼܪܲܢ ܓܲܠܝܵܐ 370 ܕܐܝܼ ܒܡܲܪ̈ܵܚܹܐ ܕܲܡܨܲܚܝܼܢ ܠܵܟ ܒܚܵܫܘܿܫܘܼܬܼܵܐ . 371 : ܒܓܲܢ ܐܝܼܬܼܘܼܬܼܵܟ ܐܝܼܬܝܵܐ ܕܐܝܼܬܼܵܘܗܝ ܕܠܵܐ ܫܘܼܪܵܝܵܐ 372 ܫܲܬܸܩ ܩܠܹܐ ܕܲܡܬܲܚܡܝܼܢ ܠܵܟ ܒܟܲܪܣܵܐ ܕܒܸܣܪܵܐ . 373 : ܡܸܛܠܬܼܵܟ ܩܵܥܹ̇ܝܢ ܥܲܡ̇ܢ ܒܢܲܝ̈ ܚܸܪ̈ܝܵܢܹܐ 374 ܕܲܩܪܹܝܢܲܢ ܠܵܟ ܒܲܫܡܵܐ ܚܲܝܵܐ ܕܲܦܐܹܐ ܠܲܫܡܵܟ . 375 : ܥܲܠ ܚܲܝܘܼܬܼܵܟ ܟܬܼܝܼܫܝܼܢ ܟܠܫܵܥ ܕܲܢܡܝܼܬܼܘܿܢܵܗ̇ 376 ܘܲܕܼܠܵܐ ܡܲܨܝܵܐ ܗܵܐ ܡܡܝܼܬܝܼܢ ܠܵܟ ܟܲܕܵܒܼܵܐܝܼܬܼ . 377 : ܠܡܵܘܬܿܐ ܟܼܝܼܠܵܟ ܪܓܼܝܼܓܼܝܼܢ ܣܲܓܲܝ ܡܝܼܬܹ̈ܐ ܕܥܵܘܠܵܐ 378 ܘܠܵܐ ܡܸܬܼܒܿܝܼܢܝܼܢ ܕܪܵܡ ܗ̄ܘ̣ ܟܝܵܢܵܟ ܡ̣ܢ ܢܸܟܼܝܵܢܹ̈ܐ . 379 : ܡ̇ܢ ܪܵܚܝܹ̇ܢ ܐܢ̄ܬܿܘܿܢ ܡܲܠܝܲܝ̈ ܪܘܼܓܼܙܵܐ ܠܡܸܩܛܲܠ ܚܲܝܹ̈ܐ 380 ܕܗܵܐ ܠܲܝܬܿ ܦܘܼܪܣܵܐ ܕܢܵܘܦܘܿܢ ܚܲܝܹ̈ܐ ܡ̣ܢ ܚܲܝܲܝ̈ܗܘܿܢ . 381 : ܡ̇ܢ ܠܵܐܹ̇ܝܬܿܘܿܢ ܠܡܸܚܒܲܫ ܪܘܼܚܵܐ ܒܓܼܵܘ ܗܲܕܼܵܡܹ̈ܐ 382 ܕܗܵܐ ܠܵܐ ܣܵܦ̇ܩܝܼܢ ܫܡܲܝܵܐ ܘܐܲܪܥܵܐ ܕܲܢܣܲܝܼܕܘܼܢܵܝܗܝ . 383 : ܠܡܢ ܣܢܝܼܢ ܐ̄ܢܬܘܿܢ ܠܐܲܝܢܵܐ ܕܐܡܪ ܕܐܝܼܬܼܝܵܐ ܠܵܐ ܡܝܼܬ 384 ܕܗܵܐ ܐܸܢ ܐܡܪ ܘܐܸܢ ܠܵܐ ܐܡܪ ܗܘ̤ ܠܵܐ ܡܵܐܝܬܼ . 385 : ܡ̇ܢ ܣ̇ܩܪܝܼܢ ܐܢܬܘܿܢ ܠܐܲܝܢܵܐ ܕܡܪܝܼܡ ܫܝܼܛܵܐ ܦܓܪܢ 386 ܕܗܵܐ ܐܸܢ ܡܵܘܪܸܒܼ ܘܐܸܢ ܠܵܐ ܡܵܘܪܸܒܼ ܒܫܘܼܒܼܚܵܐ ܡܲܡܠܸܟ . 387 ܡ̇ܢ ܝ̇ܬܪܝܼܢ ܐܢܬܘܿܢ ܕܲܡܡܬܝܼܢ ܐܢܬܘܿܢ ܠܠܵܐ . 388 ܡܵܝܘܿܬܼܵܐ ܘܡ̇ܢ ܚܣܪܝܼܢ ܐܢܬܘܿܢ ܕܡܡܠܟ ܦܓܼܪܲܢ ܥܡ ܐܝܼܬܘܼܬܼܵܐ . 389 : ܠܡܢ ܠܵܐ ܓܠܝܵܐ ܕܐܝܼܬܝܼܵܐ ܪܵܡ ܗܘ̤ ܡ̣ܢ ܢܸܟܼܝܵܢܹ̈ܐ 390 : ܘܡ̣ܢ ܠܵܐ ܝܵܕܥ ܕܕܡܝܘܬܐ ܗܘ̣ ܚܲܫܵܐ ܘܡܘܬܐ 391 : ܘܲܟܼܒܲܪ ܐܸܠܘ ܩܢܝܢ ܗܘ̣ܘ ܚܲܪ̈ܫܹܐ ܦܘܼܡܹ̈ܐ ܡܠܝܼ̈ܠܹܐ 392 : ܗܵܘܹܝ̇ܢ ܗ̄ܘ̣ܵܘ ܠܲܢ ܚܲܒܼܪܹ̈ܐ ܒܗܵܕܹܐ ܕܐܝܼܬܼܝܵܐ ܠܵܐܡܝܼܬܼ 393 : ܟܒܲܪ ܐܸܠܘܼ ܐܝܼܬܼ ܦܪܵܘܿܫܘܼܬܼܵܐ ܒܠܵܐ ܦܵܪ̈ܘܿܫܹܐ 394 ܒܵܣ̇ܪܝܼܢ ܗ̄ܘ̣ܵܘ ܠܹܗ ܠܲܐܝܢܵܐ ܕܡܲܚܸܫ ܠܲܟܼܝܵܢ ܟܲܣܝܵܐ . 395 : ܬ̇ܘ ܫܲܬܿܝܼܒܹ̈ܐ ܕܘܼܢܘ ܟܹܐܢܵܐܝܼܬܼ ܥܲܡ ܡܲܠܵܠܹܐ 396 ܕܲܡܚܲܦܝܼܢ ܠܹܗ ܠܲܩܘܼܫܬܐ ܓܲܠܝܵܐ ܒܣܪܵܘܿܒܼܘܼܬܼܵܐ . 397 : ܒܗܲܬܼܘ ܘܐܸܬܼܟܚܕܼܘ ܐܵܦܢ ܩܠܝܼܠ ܩܵܢܝܲܝ̈ ܡܸܠܬܐ 398 ܦܘܼܫܘ ܡ̣ܢ ܗܸܪܓܵܐ ܕܚܵܫܘܿܫܘܼܬܼܵܐ ܕܠܵܐ ܚܵܫܘܿܫܵܐ . 399 : ܫܠ̣ܵܘ ܠܵܐ ܬܸܩܥܘܿܢ ܡܲܪܵܚܵܐܝܼܬܼ ܥܲܡ ܐܝܼܬܼܘܼܬܼܵܐ 400 ܕܕܲܠܡܵܐ ܬܸܗܘܘܿܢ ܚܲܒܼܪܹ̈ܐ ܒܕܝܼܢܵܐ ܠܐܵܟܸ̇ܠ ܩܲܪܨܵܐ . 401 ܠܐܵܟܸ̇ܠ ܩܲܪܨܵܐ ܕܵܡܹ̇ܐ ܛܢܵܢܵܐ ܕܪܸ̈ܥܝܵܢܲܝܟܿܘܿܢ : pb. f.30v 402 ܕܒܼܐܸܣܟܹܿܝܡ ܚܘܼܒܵܐ ܡܲܨܲܚܹܐ ܐܵܦ ܗܘ̤ ܠܲܫܡܵܐ ܣܓܼܝܼܕܼܵܐ . 403 : ܠܡ̇ܢ ܗܵܘܹ̇ܝܢ ܐܢ̄ܬܿܘܿܢ ܚܲܒܼܪܹ̈ܐ ܠܒܼܝܼ̈ܫܹܐ ܓܠܝܼܙܲܝ̈ ܗ̇ܘܢܵܐ 404 ܘܡܸܬܼܢܲܟܼܪܝܼܢ ܐܢ̄ܬܿܘܿܢ ܡ̣ܢ ܛܵܒܼ̈ܬܼܵܐ ܕܠܵܐ ܫܘܼܠܵܡܵܐ . 405 : ܥܪܘܿܩ ܚܲܠܵܫܹ̈ܐ ܡ̣ܢ ܥܸܢܝܵܢܹܗ ܕܩܵܛܸ̇ܠ ܐ̄ܢܵܫܵܐ 406 ܘܬܼܵܘ ܐܸܬܼܓܵܘܲܣܘ ܒܚܲܝܹ̈ܐ ܕܲܟܼܣܹܝܢ ܒܗܲܝܡܵܢܘܼܬܼܵܐ . 407 : ܢܗܲܝܡܸܢ ܕܐܝܼܬܼܝܵܐ ܠܒܸܫ ܨܒܼܝܵܢܹܗ ܦܲܓܼܪܵܐ ܕܡܸܢܲܢ 408 ܘܓܲܡܪܹܗ ܒܚܲܫܹ̈ܐ ܘܐܲܓܼܙܲܪ ܒܐܝܼܕܹܗ ܚܲܝܹ̈ܐ ܠܟܠ̣ܵܗ̇ . 409 : ܠܥܸܠܲܬܼ ܚܲܝܹ̈ܐ ܢܲܣܒܹܿܗ ܡܸܢܲܢ ܐܲܝܟ ܪܹܫܝܼܬܼܵܐ 410 ܘܲܩܪ̣ܵܝܗܝ ܒܲܫܡܹܗ ܕܢܸܬܸܿܠ ܒܲܫܡܹܗ ܚܲܝܹ̈ܐ ܠܟܠܐ . 411 : ܒܐܢܫܐ ܕܡܸܢܢ ܝܵܗ̣̄ܒܼ ܠܢ ܚܲܝܹ̈ܐ ܨܒܼܝܢ ܟܣܝܵܐ 412 ܘܗܘ̣ܝܘ̣ ܐ̄ܢܵܫܐ ܕܡܝܼܬܼ ܘܐܸܬܼܢܲܚܲܡ ܘܲܚܝܵܐ ܘܐܲܚܝܼ . 413 : ܗܘ̣ܝܘ̣ ܕܫ̣ܪܐ ܦܟܼܪܹ̈ܐ ܕܲܫܝܘܠ ܡ̣ܢ ܥܲܢܝܼ̈ܕܹܐ 414 ܘܢܦ̣ܩ ܐܲܟܼܪܸܙ ܣܒܲܪܬܵܐ ܚܕܲܬܵܐ ܕܚܝܲܬ ܡܝܼ̈ܬܹܐ . 415 : ܗܘ̤ ܡܝܼܬ ܘܲܚܝܵܐ ܒܚܹܝܠ ܚܲܝܘܼܬܼܵܐ ܕܫܪܝܵܐ ܗܘܬ ܒܹܗ 416 ܘܟܲܕܼ ܗܘ̤ ܒܡܵܘܬܵܐ ܚܲܝܘܼܬܼ ܚܲܝܵܘ̈ܗܝ ܠܥܸܠ ܡ̣ܢ ܡܵܘܬܵܐ . 417 : ܠܵܐ ܫܒܼܩܵܐ ܗ̄ܘ̣ܵܐ ܗܵܘ̇ ܨܒܼܝܵܢܵܐ ܕܲܠܘܹܐ ܗ̄ܘ̣ܵܐ ܠܹܗ 418 ܘܠܵܐ ܐܗܡܝܼ ܗ̄ܘ̣ܵܐ ܡ̣ܢ ܥܘܼܕܼܪܵܢܹܗ ܒܥܕܲܢ ܚܲܫܵܐ . 419 : ܥܲܡܹܗ ܒܕܼܝܼܢܵܐ ܘܥܲܡܹܗ ܒܩܲܝܣܵܐ ܘܥܲܡܹܗ ܒܩܲܒܼܪܵܐ 420 ܘܟܲܕܼ ܛܵܒܼ ܥܲܡܹܗ ܒܲܡܚܝܼ̈ܠܵܬܹܗ ܠܵܐ ܐܸܫܬܵܘܬܲܦ . 421 : ܟܝܵܢ ܡܵܝܘܿܬܹ̈ܐ ܒܕܼܝܼܠܹܗ ܩܲܒܸܿܠ ܟܝܵܢܵܝ̈ܬܹܗ 422 ܘܲܟܼܝܵܢ ܟܲܣܝܵܐ ܒܕܼܝܼܠܹܗ ܩܵܘܝܼ ܕܠܵܐ ܫܘܼܚܠܵܦܵܐ . 423 : ܠܵܐ ܐܸܫܬܲ ܚܠܲܦ ܘܬܼܘܼܒܼ ܐܵܡܲ݁ܪ ܐ̄ܢܵܐ ܕܠܵܐ ܐܸܫܬܲܚܠܲܦ 424 ܘܐܸܢ ܐ̄ܢܵܫ ܚܡܝܼܬܼ ܬܘܼܒܼ ܢܸܬܼܚܲܡܲܬܼ ܕܠܵܐ ܐܸܫܬܲ ܚܠܲܦ . 425 : ܗܵܘ̇ ܕܐܸܫܬܲ ܚܠܲܦ ܟܝܵܢ ܐܲܢܵܫܘܼܬܼܵܐ ܗ̄ܘ̣ ܩܲܢܝܼܬܼ ܚܲܫܹ̈ܐ 426 ܕܲܫ̣ܠܚ ܚܲܫܹ̈ܐ ܘܲܠܒܸܿܫ ܫܘܼܒܚܵܐ ܕܠܵܐ ܡܵܝܘܿܬܹ̈ܐ . 427 : ܡܵܝܘܿܬܼܵܐ ܗ̄ܘ̣ܵܐ ܕܚܲܫ̣ ܒܲܙܩܝܦܵܐ ܣܛܲܪ ܡ̣ܢ ܡܸܠܬܼܵܐ 428 ܘܲܒ̣ܚܹܝܠ ܡܸܠܬܐ ܚܣܢܗ ܠܡܵܘܬܵܐ ܘܦܲܠܓ ܚܲܝܹ̈ܐ . 429 : ܡܵܝܘܼܬܵܐ ܗܘ̣ܐ ܘܬܘܼܒܼ ܐܡܪ ܐ̄ܢܐ ܕܡܵܝܘܼܬܵܐ ܗܘ̣ܵܐ 430 ܘܟܲܕ ܛܵܒ ܗܵܟܲܢ ܚܲܕ ܩܵܪܹܐ ܐ̄ܢܵܐ ܠܹܗ ܘܲܠܡܸܬܐ . 431 : ܗܘ̤ ܒܲܕܼܝܵܢܹܗ ܣܒ̣ܠ ܡܵܟܵܬܵܐ ܕܲܡܟ̣ܵܢܲܢ ܒܹܗ 432 ܘܲܒܢܹܣܝܵܢܹܗ ܝܼܠܸܦ ܕܢܲܥܕ ܪܠܲܕܼܡܹܬ ܢܣܝܼܢ . 433 : ܒܝܲܕ ܙܵܟܘܼܬܹܗ ܝܗܒ̣ ܘܼܵܟܼܘܼܬܵܐ ܠܝܢܝܵܒܘܼܬܲܢ 434 ܘܲܒ̣ܚܘܼܡܣܵܢܹܗ ܓܼܕܠ ܠܲܟܼܝܵܢܲܢ ܟܠܝܼܠ ܬܫܒܘܼܚܬܐ . 435 : ܒܫܘܼܒܚܵܐ ܪܲܒܿܐ ܟܲܠܠܹܗ ܚܲܝܠܵܐ ܕܥܵܡܲܪ ܗܘ̣ܵܐ ܒܹܗ 436 ܘܙܲܡܸܢ ܙܲܩܪ̣ܵܐ ܥܝܼܪܹ̈ܐ ܘܐ̄ܢܵܫܹ̈ܐ ܕܲܢܫܲܒܚܘܼܫܵܝܗܝ . 437 : ܠܥܝܼܪܹ̈ܐ ܘܐ̄ܢܵܫܹ̈ܐ ܚܵܘܝܼ ܫܘܼܒܚܹܗ ܘܪܲܒܘܼܬܼ ܕܲܪܓܹܗ 438 ܘܟܲܢܸܫ ܐܸܢܘܿܢ ܕܢܸܬܼܒܲܩܘܿܢ ܒܹܗ ܒܝܘܿܡ ܣܘܼܠܵܩܹܗ . 439 : ܐܲܪܒܥܝܼܢ ܝܵܘܡܝܼ̈ܢ ܒܐܲܪܥܵܐ ܫܲܒܼܩܹܗ ܡ̣ܢ ܕܐܸܬܼܢܲܚܲܡ 440 ܕܲܢܫܲܪܲܪ̈ ܒܵܗ̇ ܒܲܦܓܼܪܢܘܼܬܹܗ ܦܠܝܼܓܘܼܬܼ ܓܸܢܣܹܗ . 441 : ܠܫܘܼܪܵܪ ܓܸܢܣܹܗ ܚܵܘܝܼ ܒܲܦܓܼܪܹܗ ܨܨܹ̈ܐ ܘܪܘܼܡܚܵܐ 442 ܘܐܸܟܲܠ̣ ܘܐܸܫܬܿܝܼ ܒܵܬܲܪ ܕܲܗܘ̤ܵܐ ܠܵܐ ܡܵܝܘܿܬܼܵܐ . 443 : ܒܟܼܠܗܝܢ ܓܲܡܪܹܗ ܚܲܝܠܐ ܟܲܣܵܝܵܐ ܕܡܲܓܸܿܢ ܗ̣ܘܵܐ ܒܹܗ 444 ܘܡ̣ܢ ܕܐܸܫܬܲܡܠܝܼ ܐܲܣܩܹܗ ܠܪܵܘܡܵܐ ܠܥܸܠ ܡ̣ܢ ܟܠܵܐ . 445 : ܫܒ̣ܚܼܝ ܗܘ̣ܵܐ ܣܲܓܝܼ ܝܘܿܡ ܡܲܣܲܩܬܼܗ ܡ̣ܢ ܟܠ ܝܵܘܡ̈ܝܼܢ 446 ܘܲܗܕܝܼܪ̈ܐ ܗܘܵܬ̤ ܐܘܼܪܚܵܐ ܕܲܕܪܲܫ ܠܐܲܦܲܝ̈ ܪܘܵܡܸܵܐ . 447 : ܟܸܢܫܝܼ̈ܢ ܟܸܢܫܝܼ̈ܢ ܩܵܡܘ ܪ̈ܘܼܚܵܢܹܐ ܕܢܸܬܒܲܩܘܿܢ ܒܹܗ 448 ܕܐܲܝܟܲܢ ܦܵܪܲܚ ܦܲܓܼܪܵܐ ܒܐܵܐܲܪ ܕܠܵܐ ܒܲܥܝܵܕܵܐ . 449 : ܚܕܲܬܵܐ ܚܙ̣ܘ ܒܹܗ ܥܝܼܪܹ̈ܐ ܘܐܢܫ̈ܐ ܒܪܹܫ ܐ̄ܢܵܫܘܼܬܼܵܐ 450 ܕܦܬ̣ܚ ܬܪ̈ܥܹܐ ܕܐܲܚܝܼܕܝܼܢ ܗܘ̣ܘ ܒܐܲܦܝ̈ ܐܢܫ̈ܐ . pb. f.31r 451 : ܚܝܵܪܵܐ ܕܟܼܠܵܗ̇ ܒܹܗ ܡܲܩܸܬܼ ܗܘ̣ܵܐ ܪܘܼܚܵܢܵܐܝܼܬܼ 452 ܥܕܡܵܐ ܕܡܛܐ ܠܐܲܝܟܵܐ ܕܠܵܐ ܐܝܼܬܼ ܦܘܼܪܣܵܐ ܠܡܸܚܡܙܵܐ . 453 : ܪܸܡܙܵܐ ܟܣܝܵܐ ܐܲܥܒܲܪ ܩܘܼܕܡܘܗܝ ܘܐܸܠܵܐ ܕܪܵܘܡܵܐ 454 ܘܥܠ ܘܐܸܬܼܒܲܩܝܼ ܒܗ̇ܘ ܬܘܼܩܵܢܵܐ ܕܠܵܐ ܡܸܬܼܚܲܒܲܠ . 455 : ܠܡܲܫܟܿܢܵܐ ܪܲܒܵܐ ܘܲܡܫܲܠܡܵܢܵܐ ܥܲܠ ܕܲܢܫܡܸܫ 456 ܘܠܵܐ ܬܘܼܒܼ ܡܲܫܠܸܡ ܕܲܪܓܹܗ ܠܐܚܪܝܼܢ ܒܬܪ ܙܲܒܼܢܵܐ . 457 : ܥܡ ܐܝܼܬܘܼܬܵܐ ܠܒܸܟ ܫܘܼܠܛܵܢܵܐ ܕܠܵܐ ܫܘܼܠܵܡܵܐ 458 ܘܠܕܪܕܪܝܢ ܡܲܡܠܸܟ ܫܲܒܸܛܹܗ ܥܠ ܟܠ ܘܒܟܼܠ . 459 : ܡ̇ܢ ܠܵܐ ܢܸܬܼܗܲܪ ܒܪܒܘܬ ܕܲܪܓܼܵܐ ܐܲܠܵܗܵܝܵܐ 460 ܕܥܒܕܢ ܥܡܹܗ ܝܪ̈ܬܹܐ ܒܫܘܒܼܚܹܗ ܘܲܒܼܫܘܼܠܛܵܢܹܗ . 461 : ܡ̇ܢ ܠܵܐ ܢܘܼܕܹܐ ܒܚܸܟܡܲܬ ܩܘܫܬܵܐ ܕܠܵܐ ܡܸܬܼܕܪܟܵܐ 462 : ܕܥܠܝܼ ܣܡܹܗ ܠܲܥܒܲܕܼ ܐܝܼܕܼܵܘ̈ܗܝ ܥܡ ܪܒܘܼܬܹܗ 463 : ܡ̇ܢ ܠܵܐ ܢܫܒܚ ܠܐܘܡܢܘܬܐ ܕܚܝܠ ܥܒܼܘܲܕܵܐ 464 ܕܐܣܪܹܗ ܥܠܵܡܿܐ ܒܚܲܕ ܕܒܲܪܢܵܫܵܐ ܘܩܪܝܼܡ ܒܲܫܡܹܗ . 465 : ܚܲܕܼ ܒܲܪܢܵܫܵܐ ܨܵܪ ܨܒܼܝܵܢܹܗ ܒܲܕܼܡܘܼܬܼ ܨܲܠܡܵܐ 466 ܘܐܲܣܸܩ ܣܵܡܹܗ ܠܥܸܠ ܡ̣ܢ ܟܠܐ ܕܲܢܕܘܼܢ ܟܠܵܐ . 467 : ܐܲܝܟ ܡܲܚܙܵܝܼܵܬܼܵܐ ܣܵܡܹܗ ܒܪܵܘܡܵܐ ܠܥܠ ܡ̣ܢ ܟܠܵܐ 468 ܕܲܒܼܓܼܠܝܘܬܹܗ ܢܸܚܙܘܢ ܫܘܼܦܪܐ ܕܟܲܣܝܘܼܬܼ ܟܣܝܵܐ . 469 : ܒܦܲܓܼܪܵܢܘܼܬܹܗ ܨܒܼܵܐ ܕܲܢܚܵܘܹܐ ܚܘܼܒܹܗ ܠܟܼܠܵܐ 470 ܕܠܵܐ ܢܸܫܬܲܚܩܘܢ ܠܡܸܒܼܥܵܐ ܒܥܵܬܼܵܐ ܕܥܲܠ ܟܲܣܝܘܼܬܹܗ . 471 : ܒܹܗ ܬܲܚܸܡ ܟܠ ܡ̣ܢ ܥܘܼܩܵܒܼܵܐ ܕܠܵܐ ܡܸܬܼܥܲܩܲܒܼ 472 ܘܨܐܕܼܵܘܗܝ ܐܲܦܢܝܼ ܚܝܵܪܵܐ ܕܟܼܠܵܐ ܕܠܵܐ ܬܘܼܒܼ ܢܸܦܗܘܿܢ . 473 : ܫܡܲܝܵܐ ܕܲܬܼܪܹܝܢ ܥܲܒܼܕܹܗ ܠܦܲܓܼܪܹܗ ܒܗܵܘ̇ ܬܘܼܩܵܢܵܐ 474 ܕܢܸܗܘܸܐ ܡܡܲܠܹܐ ܕܘܼܟܲܬܼ ܢܘܼܗܪܵܐ ܘܕܼܘܼܟܲܬܼ ܥܲܝܢܹ̈ܐ . 475 : ܢܘܼܗܪܵܐ ܗ̄ܘ̣ ܟܠܵܗ̇ ܠܲܕܼܡܸܬܼ ܒܲܩܹܐ ܒܢܲܗܝܼܪܘܼܬܹܗ 476 ܘܐܲܝܟ ܠܵܟ ܡܸܕܸܡ ܚܫܝܼܒ̣ ܢܲܗܝܼܪܵܐ ܒܦܸܚܡܵܐ ܕܢܘܼܗܪܹܗ . 477 : ܒܐܸܣܦܹܝܪ ܦܲܓܼܪܹܗ ܟܣܹܐ ܨܒܼܝܵܢܵܐ ܡ̣ܢ ܟܠ 478 ܘܗܘ̤ ܝܥܵܒܸ̇ܕ ܠܹܗ ܦܐܹܐ ܒܲܚܙܵܬܼܵܐ ܠܥܹܝܢ ܚܲܙ̈ܝܹܐ . 479 : ܐܲܝܟ ܙܲܠܝܼܩܹ̈ܐ ܢܵܦܩܵܐ ܡܸܢܹܗ ܚܸܟܼܡܲܬܼ ܩܘܼܫܬܿܐ 480 ܘܲܡܚܲܟܸܿܡ ܟܠ ܒܗܵܝ̇ ܝܼܕܲ ܥܬܼܵܐ ܕܠܵܐ ܡܸܬܿܕܲܪܟܵܐ . 481 : ܠܵܘ ܚ̣ܟܼܡ̈ܬܼܵܐ ܡܲܠܸܦ ܬܲܡ̇ܢ ܪܲܒܿܐ ܕܪ̈ܲܒܹܐ 482 ܠܬܲܠܡܝܼܕܼܘܼܬܼܵܐ ܡܢܝܼܚ ܡ̣ܢ ܥܲܡ̈ܐܹܐ ܕܠܵܐ ܬܸܬܼܦܲܫܲܚ . 483 : ܒܲܠܡܹܐܝܢ ܫܲܝܢܵܐ ܡܲܫܪܵܐ ܠܐ̄ܢܵܫ̈ܐ ܘܲܠܪ̈ܘܼܚܵܢܹܐ 484 ܘܠܵܐ ܬܘܼܒܼ ܗܵܪܓܝܼܢ ܒܲܐܝܠܹܝܢ ܕܲܠܐܝܼܘܒܥܘܼܡܪܵܐ ܕܙܲܒܼܢܵܐ . 485 : ܨܠܕܵܘܗܝ ܢܵܐܸܚ̇ ܪܲܗܛܹܐ ܪܗܓ [...] ܕܡܸ̈ܠܹܐܘܲܕܼܣܘܼܥܪ̈ܢܹܐ 486 ܘܠܲܝܬܿ ܕܲܡܫܲܐܸܠ ܕܡܵܢܲܐ ܗ̣̄ܝ ܗܵܕܹܐ ܘܡܸܛܠ ܡܵܢܵܐ . 487 : ܠܵܐ ܐ̄ܢܵܫ ܒܵܥܹ̇ܐ ܕܐܲܝܟܵܘ ܟܲܣܝܵܐ ܕܠܵܐ ܡܸܬܼܥܲܩܲܒ̣ 488 ܕܡܸܬܼ ܥܲܩܪܵܐ ܠܵܗ̇ ܒܥܵܬܵܐ ܕܲܥܠܵܘܗܝ ܡ̣ܢ ܪܸܥܝܵܢܵܐ . 489 : ܠܵܐ ܡܨܐ ܬܲܡ̇ܢ ܥܒܼܝܼܕܼܵܐ ܕܢܹܐܡܲܪ ܥܲܠ ܥܵܒܼܘܿܕܼܵܐ 490 ܕܐܲܚܝܸܕܼ ܒܲܐܦܘ̈ܗܝ ܬܪܲܥ ܨܒܼܝܵܢܵܐ ܕܠܵܐ ܡܸܫܬܼܚܠܲܦ . 491 : ܠܵܐ ܡܸܬܲܦܲܠܲܓܼ ܕܐܲܝܟܲܢ ܐܝܼܬܼܵܘܗܝ ܟܣܹܐ ܡ̣ܢ ܟܠܵܐ 492 ܕܲܡܫܲܠܹܐ ܠܹܗ ܚܘܼܒܵܐ ܠܝܲܨܪܹܗ ܕܠܵܐ ܢܼܬܼܦܲܠܲܓܼ . 493 : ܒܡܸܬܼܚܲܙܝܵܢܵܐ ܚܵܙܹ̇ܐ ܠܟܲܣܝܵܐ ܠܵܘ ܒܲܚܙܬܼܵܐ 494 ܘܒܹܗ ܡܸܬܼܡܲܠܝܵܐ ܪܸܓܲܬܼ ܢܲܦܫܹܗ ܕܠܵܐ ܚܘܼܣܪܵܢܵܐ . 495 : ܬܲܡ̇ܢ ܫܵܠܡܵܐ ܗܵܝ̇ ܕܲܟܼܬܼܝܼܒܼܵܐ ܕܨܲܠܡܵܐ ܗ̄ܘ̣ ܐܢܵܫܑܵܐ 496 ܕܡܸܬܼܒܲܕܲܩ ܒܹܗ ܨܠܸܡ ܐܝܼܬܼܘܼܬܼܵܐ ܠܥܹܝܢ ܟܠ ܒܸܪ̈ܝܵܢ . 497 ܬܲܡ̇ܢ ܗ̄ܘ̤ܵܐ ܡܵܪܵܐ ܠܒܼܠܵ [...] ܒܗܘܿܢ ܒܥܩ̈ܕܹܐ : pb. f.31v 498 ܕܡܲܡܠܸܟ ܥܲܠ ܟܠ ܘܡܸܫܬܲ ܥܒܲܕܼ ܟܠ ܬܚܬ ܫܘܼܠܛܵܢܹܗ . 499 : ܬܡ̇ܢ ܒܵܗܬܝܼܢ ܫܐܕ̈ܐ ܕܐܲܩܠܝܼܘ ܥܠ ܡܵܪܘܿܬܹܗ 500 ܘܠ̇ܝܦܝܼܢ ܒܘܪܟܐ ܘܲܡܩܲܕܫܝܼܢ ܠܹܗ ܟܲܕ ܠܵܐ ܨܵܒܼܝܼܢ . 501 : ܬܡ̇ܢ ܒܲܛܠܝܼܢ ܣܸܕ̈ܩܹܐ ܦܠܝܼ̈ܓܹܐ ܕܗܲܪ̈ܵܛܝܼܩܹܐ 502 ܕܠܵܐ ܬܘܼܒܼ ܡܩܵܘܝܼܢ ܒܚܫܘܫܘܬܐ ܕܠܵܐ ܝܼܕܥܬܵܐ . 503 ܬܡܢ ܫܵܠܹܐ ܩܪܵܒܵܐ ܕܥܲܬܼܕܘ ܠܘܩܒܲܠ ܟܲܣܝܵܐ . 504 ܘܬܿܡ̇ܢ ܢܵܐܹ̇ܚ ܩܸܐܪܣܵܐ ܕܲܣܕܲܪܘ ܠܘܼܩܒܲܠ ܓܲܠܝܵܐ . 505 ܬܵܡ̇ܢ ܡܵܘܕܹܝܢ ܒܬܼܪ̈ܬܝܼܢ ܕܡܘ̈ܢ ܫܪܝܼܪ̈ܬܼܵܐ . 506 : ܕܡܘܼܬܼܵܐ ܕܥܒܼܕܵܐ ܘܕܲܥܵܒܼܘܿܕܼܵܐ ܚܲܕ ܦܲܪܨܘܿܦܵܐ 507 ܚܲܕ ܦܲܪܨܘܼܦܵܐ ܬܵܡ̇ܢ ܡܵܘܕܝܢ ܛܠ ܠܸܫܵܢܝܼ̈ܢ . 508 : ܘܚܲܕ ܩܘܼܕܼܵܫܵܐ ܬܵܢܹ̇ܝܢ ܟܠܫܵܥ ܠܡܸܠܬܐ ܘܦܲܓܼܪܵܐ 509 ܠܦܲܓܼܪܵܐ ܘܡܸܠܬܐ ܣܓܲܪܝܼܢ ܟܠܫܵܥ ܒܲܚܕܼܵܐ ܐܫܘܝܘܼ . 510 : ܟܲܕ ܡܸܣܬܲܟܠܝܼܢ ܕܲܬܼܪܹܝܢ ܗܵܘܹ̇ܝܢ ܘܚܲܕ ܡܸܬܼܟܲܪ̈ܙܝܼܢ 511 ܬܗܪܵܐ ܪܲܒܿܐ ܚܵܙܝܹ̇ܿܢ ܬܲܡ̇ܢ ܒܝܲܕ ܣܓܼܕܲܬܼܗܘܿܢ . 512 : ܕܥܲܡ ܥܵܒ̣ܿܘܕܼܵܐ ܡܩܲܒܸܿܠ ܥܒܼܝܕܼܵܐ ܣܸܓܼܕܼܬܼ ܚܘܼܒܵܐ 513 ܠܬܲܗܪܵܐ ܫܲܘܝܵܐ ܘܲܙܥܘܿܪ ܗܵܘܢܵܐ ܕܢܸܬܿܕܡܪܒܵܗ̇ . 514 : ܕܐܲܝܟܲܢ ܣܵܓܼܕܵܐ ܒܪ̈ܝܼܬܼܵܐ ܗ̣ܝ ܠܵܗ̇ ܒܗܲܝܟܲܠ ܦܲܓܼܪܵܐ 515 ܡܲܢ̣ܘ ܡܸܫܟܲܚ ܕܢܸܬܼܒܲܩܹܐ ܒܵܗ̇ ܚܲܬܝܼܬܼܵܐܝܼܬܼ . 516 : ܘܡܲܢ̣ܘܼ ܕܲܡܨܹܐ ܕܢܹܐܡܲܪ ܕܲܟܼܡܵܐ ܗ̄ܝ̣ ܘܡܵܢܵܐ ܗ̄ܘ̣ ܚܲܝܠܵܗ̇ 517 : ܚܹܝܠ ܐܝܼܬܘܼܬܼܵܐ ܣܵܦܸܩ ܒܠܚܘܕ ܕܢܹܐܡܲܪ ܕܟܼܡܵܐ ܗܝ̣ 518 ܘܗܘ̤ ܝܕܥ ܠܵܗ̇ ܕܐܝܟܵܐ ܣܲܥܪܵܗ̇ ܐܘܼܡܵܢܐܝܼܬܼ . 519 : ܐܘܡܢܘܬܐ ܗ̣ܝ ܕܝܠܗ ܗܕܐ ܐܘܡܢܘܬܐ 520 ܕܗܘ̇ ܐܘܼܡܵܢܵܐ ܕܒܼܪܵܐ ܕܒܼܪܵܐ ܒܪܝܼܬܼܵܐ ܡ̣ܢ ܠܵܐ ܡܸܕܡ . 521 : ܐܘܡܵܢܵܐܝܼܬ ܪܲܟܸܒ ܥܲܒܼܕܹܗ ܐܲܝܟ ܬܲܪܥܝܼܬܹܗ 522 ܘܛܵܟ ܡ̣ܢ ܥܵܠܡ ܣܝܼܡܵܐ ܗܘܼܬܼ ܠܵܗ̇ ܘܐܲܝܟ̣ܢ ܣܲܥܪܵܗ̇ . 523 : ܒܚܪܬܐ ܣܲܥܪܵܗ̇ ܟܕ ܝܕܥ ܠܵܗ̇ ܡ̣ܢ ܫܘܼܪܵܝܵܐ 524 ܘܚܲܙܝܵܐ ܗܘ̤ܵܬ ܠܹܗ ܟܲܕ ܠܵܐ ܬܸܗܘܸܐ ܐܲܝܟ ܗܵܝ̇ ܕܲܗܘ̤ܵܬܼ . 525 : ܒܫܘܼܠܵܡ ܙܲܒܼܢܹ̈ܐ [...] ܨܒܼܝܵܢܹܗ ܓܡܝܼܪ ܒܐܝܼܬܼܘܼܬܹܗ 526 ܘܐܲܫܦܲܠ ܚܘܼܒܹܿܗ ܥܲܠ ܟܠ ܘܲܒܼܟ̣ܠ ܥܲܬܿܝܼܪܵܐܝܼܬܼ . 527 : ܥܘܼܬܼܪܵܐ ܪܲܒܵܐ ܕܐܲܠܵܗܘܼܬܹܗ ܓܠ̣ܐ ܠܥܒܼܕܘ̈ܗܝ 528 ܘܐܲܩܝܼܡ ܐ̄ܢܵܫܵܐ ܕܢܸܗܘܹܐ ܡܦܲܪܢܸܣ ܕܝܼܠܹܗ ܒܕܼܝܼܠܹܗ . 529 : ܚܲܕ ܫܲܠܝܼܛܵܐ ܓܒ̣ܵܐ ܡ̣ܢ ܐ̄ܢܵܫܵܐ ܐܲܝܟ ܨܒܼܝܵܢܹܗ 530 ܘܛܲܒܼܥܹܗ ܒܲܫܡܹܗ ܘܝܲܗ̣̄ܒ ܠܹܗ ܕܲܪܓܼܵܐ ܕܢܲܡܠܸܟ . 531 : ܘܲܢܕܘܢ ܒܕܘܼܟܲܬ ܚܘܼܒܹܗ ܩܵܪܝܗܝ ܘܐܩܝܡܹܗ ܩܕܡ ܬܘܩܵܢܵܘܗܝ 532 ܕܢܸܗܘܹܐ ܡܡܲܠܐ ܕܘܼܟܲܬ ܝܵܬܹܗ ܕܠܵܐ ܡܸܬܼܚܲܙܝܵܐ . 533 : ܕܘܼܟܲܬܼ ܐܝܼܬܝܵܐ ܡܡܲܠܹܐ ܬܡ̇ܢ ܠܥܝܼܪܹ̈ܐ ܘܐ̄ܢܵܫ̈ܐ 534 : ܘܒܚܙܬ̣ ܦܲܓܼܪܹܗ ܢܲܚܵܐ ܚܙܬܐ ܘܫܠܝܐ ܒܥܵܬܼܵܐ 535 : ܗܵܕܵܐ ܗ̣ܝ ܥܸܠܬܐ ܕܪܒܘܬ ܕܲܪܓܹܗ ܘܲܕܫܘܼܠܛܵܢܹܗ 536 ܕܢܗܘܐ ܡܲܟܼܪܸܙ ܚܝܠ ܟܲܣܝܘܼܬܼܵܐ ܒܝܲܕ ܓܲܠܝܘܼܬܼܵܐ . 537 : ܬܪܬܝܢ ܥܠܠ̈ܢ ܟܣܝ̈ܢ ܒܲܫܡܹܗ ܘܛܵܒܼ ܝܩܝܼܪ̈ܲܢ 538 : ܚܕܵܐ ܕܐܝܼܬܘܼܬܼܵܐ ܘܚܕܵܐ ܕܚܘܒܐ ܕܠܘܬ ܟܠܐ 539 : ܠܵܐ ܡܨܝܵܐ ܗܘܼܬܼ ܕܢܸܚܙܘܢ ܥܒܼܝܼܪ̈ܐ ܠܐܝܼܬܝܵܐ ܓܢܝܼܙܵܐ 540 ܘܒܲܝܐ ܐܢܘܢ ܒܚܙܬܼ ܦܲܓܼܪܹܗ ܕܠܵܐ ܢܸܫܬܲܚܩܘܢ . 541 : ܓܠܝܙܝܼܢ ܗܘܘܿ ܬܘܼܒܼ ܡ̣ܢ ܚܘܼܠܛܵܢܵܐ ܐܲܠܵܗܵܝܵܐ 542 ܘܲܥܒܼܕ ܦܘܼܣܵܐ ܕܠܵܐ ܡܸܬܼܡܲܠܲܠ ܘܵܫܬܸܦ ܘܫܘܬܦ ܐܸܢܘܿܢ . 543 : ܪܲܒܵܐ ܗܝ̣ ܣܲܓܝܼ ܘܠܵܐ ܡܸܬܕܲܪܟܿܐ ܥܸܠܲܬܼ ܚܲܝܹ̈ܢ 544 ܘܲܟܼܡܵܐ ܕܢܹܐܡܲܪ ܚܲܣܝܼܪܝܼܢܢ ܕܢܹܐܡܲܪܕܲܡܵܐ ܗ̄ܝ̣ pb. f.32r 545 : ܫܡܲܝܵܐ ܘܐܲܪܥܵܐ ܐܸܢܗܘ̤ ܕܢܗܘܘܿܢ ܦܲܘܼܡܹ̈ܐ ܚܠܵܦܲܝܢ 546 ܠܵܐ ܡܨܝܢ ܣܦܵܩ̇ܝܼܢ ܕܢܸܫܬܲ ܥܘܼܢܵܗ̇ ܐܲܟܼܡܵܐ ܕܐܝܼܬܹܝܗ̇ . 547 : ܘܟܲܕ ܛܵܒܼ ܪܲܒܵܐ ܘܠܵܐ ܡܸܬܿܕܲܪܟܿܐ ܡ̣ܢ ܟܠ ܒܸܪ̈ܝܵܢ 548 ܒܢܲܝ̈ ܚܸܪ̈ܚܹܵܐ ܐܵܦ ܠܵܐ ܕܐܝܼܬܹܝܗ̇ ܡܸܕܹܡ ܚܲܫܒܿܘܼܗ̇ . 549 : ܥܵܘܠܵܐ ܥܠܲܝܟܿܘܿܢ ܗܲܪ̈ܛܝܼܩܹܐ ܟܡܵܐ ܐܲܥܘܠܬܿܘܿܢ 550 ܕܲܛܠܲܡܬܿܘܼܢܲܝܗܝ ܠܛܒܐ ܕܠܵܐ ܐܝܼܬܼ ܦܸܚܡܵܐ ܠܚܘܼܒܹܗ . 551 : ܐܵܪܵܐ ܟܬܼܝܼ̈ܫܹܐ ܕܠܐ ܡܸܬܼܪܲܚܝܢ ܡ̣ܢ ܚܸܪ̈ܝܵܢܹܐ 552 ܠܡ̇ܢ ܣܵܬ̇ܪܝܼܢ ܐܢ̄ܬܿܘܿܢ ܪܵܘܡܵܐ ܪܲܒܿܐ ܕܒܸܢܝܵܢ ܩܘܼܫܬܿܐ . 553 : ܐܵܪܵܐ ܢܟܼܝܼ̈ܠܹܐ ܕܲܢܟܼܝܼܠܝܼܢ ܛܵܒ̣ ܐܵܦ ܡ̣ܢ ܒܝܼܫܹ̈ܐ 554 ܡ̇ܢ ܣܵܕܼܩܝܼܢ ܐܢ̄ܬܿܘܿܢ ܐܵܘܝܘܼܬܼ ܐ̄ܢܵܫ̈ܐ ܘܐܲܠܵܗܘܼܬܼܵܐ . 555 : ܐܲܠܵܗܘܼܬܼܵܐ ܨܒܼܬ̤ ܕܲܬܼܝܲܩܲܪ ܐ̄ܢܵܫܵܐ ܒܕܼܝܼܠܹܗ 556 ܠܟܼܘܿܢ ܡ̇ܢ ܒܝܪܫܵܐ ܕܲܗܘ̤ܵܘ ܐ̄ܢܵܫ̈ܐ ܒܢܝ̈ ܐܲܠܵܗܵܐ . 557 : ܐܝܼܬܼܝܵܐ ܫܘܼܬܿܦ ܠܲܥܒܼܕ ܐܝܼܕܼܵܘ̈ܗܝ ܒܪܲܒܿܘܼܬܼ ܕܲܪܓܹܗ 558 ܠܟܼܘܿܢ ܡ̇ܢ ܥܛܠܵܐ ܠܡܸܫܬܵܘܬܵܦܘܼ ܒܛܲܝܒܿܘܼ ܡܲܓܿܢ . 559 : ܦܘܼܫܘ ܚܸܪ̈ܚܵܐ ܡ̣ܢ ܬܲܟܼܬܿܘܼܫܵܐ ܕܠܘܼܩܒܲܠ ܗܵܕܹܐ 560 ܘܚܘܼܪܘ ܘܐܸܬܼܒܩܵܘ ܕܥܝܼܪܹ̈ܐ ܘܐܢܫ̈ܐ ܒܵܗ̇ ܬܲܗܝܼܪܝܼܢ . 561 : ܚܙ̣ܘ ܪ̈ܒܘܬܐ ܕܫܡܝ̈ܬܐ ܕܲܢܩܲܠܣܝܼܢ ܠܵܗ̇ 562 ܘܠܵܐ ܫܠܝܼܘ ܡ̣ܢ ܡܬܘܼܡ ܠܲܡܫܲܒܵܚܘܼ ܕܲܟܼܡܵܐ ܫܒܚܵܐ . 563 : ܫܲܦܝܼܪ ܬܲܩܢܲܬ̤ ܕܲܗܘ̤ܵܘ ܐ̄ܢܵܫ̈ܐ ܐܲܠܵܗܵܝܹ̈ܐ 564 ܘܠܵܐ ܐ̄ܢܵܫ ܣܵܦܸܩ̇ ܕܢܸܦܪ ܘܲܥ ܛܲܝܒܿܘܼ ܠܡܬܩܢܢܗ̇ . 565 : ܫܲܦܝܼܪ ܐܲܡܸܠܟ ܟܝܵܢܵܐ ܥܒܼܝܼܵܕܼܵܐ ܥܲܡ ܥܵܒܼܘܿܕܼܵܐ 566 ܘܠܲܝܬܿ ܒܲܥܒܼܝܼ̈ܕܐ ܕܲܡܨܹܐ ܕܢܸܥܕܘܿܠ ܕܥܲܠ ܡ̇ܢ ܗܵܟܲܢ . 567 : ܠܵܐ ܟܹܝܬܼ ܬܸܥܕܘܿܠ ܗܲܪܣܝܘܛܵܐ ܚܲܣܝܼܪ ܗܵܘܢܵܐ 568 ܠܗܵܝ̇ ܝܼܕܲܥܬܐ ܕܫܲܦܝܼܪ ܥܸܒܼܕܲܬ̤ ܟܠܡܵܐ ܕܥܸܒܼܕܲܬ̤ . 569 : ܬܵܐ ܐܸܢ ܨܵܒܹܝܬ̇ ܩܲܠܸܣ ܘܐܵܘܪܸܒܼ ܥܲܡ ܟܠ ܒܸܪ̈ܝܵܢ 570 ܠܗܵܘ̇ ܐܘܼܡܵܢܵܐ ܕܫܵܘܬܦ ܥܡܠܗ ܥܲܡ ܪܲܒܿܘܼܬܹܗ ܀ 1 ܪܲܒܿܘܼܬܼ ܚܘܼܒܲܗ ܨܒܼܵܐ ܒܵܪܘܿܝܵܐ ܕܢܸܓܼܠܹܐ ܒܐ̄ܢܵܫ̈ܐ ܆ 2 ܘܐܲܫܡܲܪ ܩܵܠܵܐ ܠܲܫܡܲܝܳܢܸ̈ܐ ܕܢܸܥܒܸܿܕ ܐ̄ܢܵܫ̈ܐ . 3 : ܒܪ̣ܵܐ ܟܠܡܸܕܼܡ ܡ̣ܢ ܠܵܐ ܡܸܕܲܡ ܘܠܵܐ ܐܸܬܼܡܲܠܲܟ 4 ܘܨܝܕܼ ܒܲܪܢܵܫܵܐ ܬܵܘ ܠܲܡ ܢܸܥܒܸܿܕ ܐ̄ܢܵܫ̈ܐ ܒܨܲܠܡܲܢ . 5 : ܥܒ݂ܲܕ ܪ̈ܘܼܚܵܢܹܐ ܘܠܵܐ ܨܒܼܵܐ ܒܲܕܹܩ ܨܠܸܡ ܐܝܲܬܘܼܬܹܗ 6 ܘܲܒܼܬܼܘܼܩܵܢܹܗ ܕܥܲܦܪܵܐ ܫܝܼܛܵܐ ܓܠ̣ܵܐ ܟܲܣܝܘܼܬܹܗ . 7 : ܒܬܘܼܒܵܢ ܟܠܵܐ ܠܵܐ ܒ̣ܥܵܐ ܥܸܕܼܪܵܐ ܘܠܵܐ ܡܵܠܘܿܕܵܐ 8 ܘܲܒܼܕܲܚܝܼܚܵܐ ܕܫܝܼܠ ܡ̣ܢ ܟܠܵܐ ܥܸܕܼܪܵܐ ܘܡܸܠܟܵܐ . 9 : ܐܝܲܬܼܝ ܒܪܝܼܬܼܵܐ ܕܠܵܐ ܐܝܼܬܹܝܗ̇ ܗ̄ܘ̣ܵܬܼ ܘܠܵܐ ܩܪ̣ܵܗ̇ ܨܲܠܡܹܗ 10 ܘܲܫܩ݂ܲܠ ܡܸܢܵܗ̇ ܡܢܵܬܐ ܟܣܚܵܬܐ ܘܲܩܪ̣ܵܗ̇ ܨܲܠܡܹܗ . 11 : ܒܚܸܕܡܵܐ ܣܲܓܪܵܗ̇ ܠܐܝܕܵܐ ܕܲܣܥܲܪ ܚܲܟܿܝܼܡܵܐܝܼܬܼ 12 ܕܲܢܚܲܟܸܿܡ ܒܵܗ̇ ܠܲܥܒܼ̈ܕܼ ܐܝܼܕܼܵܘ̈ܗܝ ܠܡܸܕܲܥ ܠܲܫܡܹܗ . 13 : ܫܸܡ ܐܝܼܬܼܘܼܬܹܗ ܨܒ̣ܵܐ ܕܲܢܒܲܕܸܡ ܒܲܨܠܸܡ ܐ̄ܢܵܫܵܐ 14 ܕܟܲܕܼ ܛܵܒܼ ܚܲܕܼ ܗ̄ܘ̣ ܐܝܼܬܼ ܗ̄ܘ̣ ܥܲܡܹܗ ܩܢܘܿܡ̈ܐ ܕܲܫܘܹܝܢ . 15 : ܐ̄ܪܵܙܵܢܵܐܝܼܬܼ ܓܠ̣ܵܐ ܠܲܥܒܼܵܕ̈ܘܗܝ ܚܹܝܠ ܟܲܣܝܘܼܬܹܗ 16 ܘܲܕܼܠܵܐ ܡܲܨܝܵܐ ܚܵܘܝܼ ܐܸܢܘܿܢ ܒܨܲܠܡܵܐ ܓܲܠܝܵܐ . 17 ܕܐܝܼܬܼܵܘܗܝ ܒܲܠܚܘܿܕܲ ܐܲܠܦܹܗ ܠܥܵܠܡܵܐ ܒܝܲܕܼ ܬܘܼܩܵܢܵܘ̈ܗܝ . 18 ܘܕܼܐܝܟܲܢ ܐܝܼܬܼܵܘܗܝ ܠܵܐ ܨܒ̣ܵܐ ܕܢܸܓܼܠܹܐ ܥܕܲܡܵܐ ܐܗܵܫܵܐ . 19 : ܠܚܲܪܬܼܵܐ ܕܥܲܡܠܹܗ ܢܲܛܪܹܗ ܠܐ̄ܪܵܙܵܐ ܕܒܼܘܼܕܵܩ ܒܢܘ̈ܡܹܐ 20 ܘܐܲܠܸܦ ܟܠܵܐ ܚܹܝܠ ܐܝܼܬܼܘܼܬܹܗ ܘܚܲܝܠܵܐ ܕܥܲܡܹܗ . 21 : ܠܥܹܝܢ ܟܠ ܐܲܫܡܲܥ ܗܵܝ̇ ܒܲܪܬܼ ܩܵܠܵܐ ܕܢܸܥܒܸܿܕ ܐ̄ܢܵܫܵܐ 22 ܘܐܸܬܿܕ ܡܲܪܘ ܒܵܗ̇ ܚܲܝܠܲܝ̈ ܪܵܘܡܵܐ ܕܡܵܢܲܐ ܗ̄ܝ̣ ܘܥܲܠ ܡ̇ܢ . 23 : ܒܬܲܗܪܵܐ ܪܲܒܵܐ ܩܵܡ̣ܘ ܪ̈ܘܼܚܵܢܹܐ ܟܲܕ ܨܵܬܼܘܫܲܡ̣ܢܘܼܗ̇ 24 ܘܲܒܼܚܲܕ ܬܿܘܼܬܼܵܗ̇ ܡܸܬܿܕܡܪܝܼܢ ܗ̄ܘ̣ܵܘ ܕܠܵܐ ܣܲܒܼܥܘܼܬܼܵܐ . 25 : ܡܵܢܲܐ ܗ̄ܝ̣ ܗܵܕܹ ܐܚܕܲܬܵܐ ܕܐܲܫܡܲܥ ܟܝܵܢܵܐ ܟܲܣܝܵܐ 26 ܘܲܠܡ̇ܢ ܩܵܪܹܐ ܥܸܕܪܵܐ ܥܲܡܹܗ ܒܬܼܘܼܩܵܢ ܨܲܠܡܹܗ . 27 : ܒܡ̇ܢ ܡܸܬܼܡܲܠܲܟ ܘܐܲܟܸܿܢ ܥܵܒܸ̇ܕ ܨܠܸܡ ܐܝܼܬܼܘܼܬܹܗ 28 ܘܐܲܝܟܲܢ ܡܲܨܝܵܐ ܕܢܸܬܿܕܲܡܹܐ ܠܹܗ ܥܒܼܵܕܼܵܐ ܕܐܝܼܕܼܵܘ̈ܗܝ . 29 : ܡ̇ܢ ܐܝܼܬܼ ܥܲܡܹܗ ܕܲܩܢܹܐ ܚܲܝܠܵܐ ܕܥܵܒܼܘܿܕܼܘܼܬܼܵܐ 30 ܕܲܡܙܡܸܢ ܠܹܗ ܠܘܬ ܬܘܼܩܵܢܵܐ ܕܲܨܠܸܡ ܨܲܠܡܹܗ . 31 : ܕܲܡܝܵܐ ܕܐܝܼܬܼܠܹܗ ܥܲܡ ܐܝܼܬܼܘܼܬܹܗ ܩܢܘܿܡܹ̈ܐ ܐ̄ܚܪ̈ܢܹܐ 32 : ܘܐܸܠܵܐ ܡ̇ܢܲܐ ܗ̄ܝ̣ ܗܵܝ̇ ܕܐܸܬܼܵܐ ܡܪܲܬ̤ ܕܬܼܵܘ ܥܲܡܝ ܢܸܥܒܸܿܕ 33 : ܐܸܠܘܼ ܐܸܡ݂ܲܪ ܕܬܼܵܐ ܐܲܝܟ ܕܲܠܚܲܕܼ ܡܸܣܬܲܒܼܪܵܐ ܗ̄ܘ̣ܵܬܼ 34 ܗܵܫܵܐ ܕܐܸܡ݂ܲܪ ܕܬܼܵܘ ܡܸܣܬܲ ܒܼܪܵܐ ܕܲܬܼܪܝܢ ܗܵܝܹ̇ܢ . 35 : ܠܵܘ ܓܲܠܝܵܐܝܼܬܼ ܝܠܸܦܘ ܪ̈ܘܼܚܵܢܹܐ ܗܵܕܹܐ ܕܐܸܡ̇ܪܹܬ 36 ܡ̣ܪܢܵܐ ܪܢܵܐܘܼܗ̇ ܕܡܲܢܵܘ ܚܲܝܠܵܐ ܕܲܟܼܣܹܐ ܒܫܸܡܢܵܐ . 37 ܡܸܫܡܲܥ ܒܲܠܚܘܿܕܼ ܫܲܡܢܘܼܗ̇ ܒܗܵܘܢܵܐ ܐ̄ܪܵܙܵܢܵܐܝܼܬܼ : 38 ܘܚܹܝܠ ܣܘܼܟܼܠܵܗ̇ ܠܵܐ ܣܦ݂ܲܩܘ ܐܲܕܼܪܸܟ̣ܘ ܚܲܬܿܝܼܬܼܵܐܝܼܬ . pb. f.27r 39 : ܗܵܕܹܐ ܒܲܠܚܘܿܕܼ ܨܒ̣ܵܐ ܒܵܪܘܿܚܵܐ ܕܢܵܘܕܲܥ ܐܸܢܘܿܢ 40 ܕܐܝܼܬܼ ܗ̄ܘ̣ ܥܲܡܹܗ ܡܸܕܹܗ ܕܲܟܼܣܹܐ ܥܲܡ ܟܲܣܝܘܼܬܹܗ . 41 : ܐ̄ܪܵܙܵܐ ܓܠ̣ܵܐ ܠܗܘܿܢ ܠܵܘ ܦܘܼܫܵܩܵܐ ܕܝܠܹܗ ܕܐ̄ܪܵܙܵܐ 42 ܕܡܵܐ ܕܡܸܬܼܒܲܕܲܩ ܠܵܐ ܢܸܬܼܟܼܪܹܐ ܩܕܼܵܡ ܥܲܝܢܲܝ̈ܗܘܿܢ . 43 : ܡܸܛܠܵܬܼܗܘܿܢ ܐܲܫܡ݂ܲܥ ܩܵܠܵܐ ܕܠܵܐ ܒܲܪܬܼ ܩܵܠܵܐ 44 ܘܠܲܝܘܼܠܦܢܗܘܿܢ ܬܲܗܝܼ ܥܲܡܠܹܗ ܠܸܫܬܿܐ ܝܵܘܡܝܼ̈ܢ . 45 : ܠܸܫܬܿܐ ܝܵܘܡܝܼ̈ܢ ܓܡ݂ܲܪܓܘܼ ܩܵܢܹܗ ܘܚܲܬܸܿܡ ܡܸܠܵܘ̈ܗܝ 46 ܘܒܲܫܒܼܝܼܥܵܝܵܐ ܢܵܚ̣ܵ ܟܲܕ ܠܵܐ ܢܚܲܚ̣ ܐܦܠܵܐ ܠܵܐܹ̇ܐ . 47 : ܒܝܵܘܡܵܐ ܕܫܬܿ ܐܲܫ̣ܡܲܥ ܩܵܠܵܐ ܗܵܘ̇ ܕܬܼܵܘܢܸܥܒܸܿܕܼ 48 ܘܥ̣ܒܲܕ ܨܲܠܡܵܐ ܘܐܸܣܲܪ ܒܹܗ ܡ̈ܠܝܼܠܹܗ ܘܚܲܪ̈ܫܹܐ . 49 ܒܲܦܓܼܪܵܐ ܘܢܲܦ̣ܫܵܐ ܪܲܟܸܿܒ̣ ܥܒܼܵܕܗ ܐܘܼܡܵܢܵܐܝܼܬܼ 50 ܕܢܸܗܘܹܐ ܕܵܡܹ̇ܐ ܠܲܫܡܲܝܵܫܹ̈ܐ ܘܠܲܐܪ݁ܥܵܢܵܝܹܐ . 51 : ܐܲܝܟ ܕܲܠܨܲܠܡܵܐ ܣܵܡܹܗ ܒܥܵܠܡܵܐ ܡܕܼܝܼܢܲܬܼ ܡܠܟܿܐ 52 ܕܲܢܚܘܪܘܼܢ ܒܹܗ ܡܠܝܼ̈ܠܹܐ ܘܚܲܪ̈ܫܹܐ ܚܘܼܒܵܢܵܐܝܼܬܼ . 53 : ܒܲܕܼ ܡܘܼܬܼ ܟܘܼܪܵܐ ܒܢ̣ܵܝܗܝ ܠܲܦܫܝܼܛܵܐ ܠܒܼܘܼܚܪܵܢ ܟܠܵܐ 54 ܕܢܸܒܼܩܹܐ ܒܪܸܬܼܚܹܗ ܦܵܪܘܿܫܘܼܬܼܐܕܣܵܡ̣ ܒܲܡ̈ܠܝܼܠܹܐ . 55 : ܒܐܲܬܼܪܵܐ ܦܲܐܝܵܐ ܐܸܥܸܠ ܣܵܡܹܗ ܕܢܲܛܸܢ ܒܹܗ ܟܠ 56 ܕܢܸܚܙܹܐ ܡܲܢ̣ܘܼ ܕܚܵܕܹ̇ܐ ܒܚܘܼܒܹܿܗ ܘܡܟܼܪܸܐ ܒܕܲܪܓܗ . 57 : ܠܟܸܢܫܲܝ̈ ܪܵܘܡܵܐ ܒܩ̣ܵܐ ܒܐܝܼܩܵܪܹܗ ܕܥܲܦܪܵܢܵܝܵܐ 58 ܘܐܸܫܪܚܢ ܡܸܢܗܘܿܢ ܕܙܹܐܦܵܐ ܗ̄ܘ̣ ܕܲܗܒܼܵܐ ܕܪܸ̈ܥܝܵܢܲܝܗܘܿܢ . 59 : ܬܚܘܼܡܵܐ ܣܵܡ̣ ܠܹܗ ܟܲܕܼܝܵܕܲܥ̇ ܠܹܗ ܕܠܵܐ ܢܵܛܲܪ ܗ̄ܘ̣ܵܐ 60 ܕܲܒܼܝܲܕ ܗܵܕܹܐ ܢܸܓܼܠܹܐ ܝܲܨܪܹܗ ܘܨܒܼܵܝܢ ܒܝܼܵܫܐ . 61 : ܡ̣ܢ ܚܲܕܼ ܦܹܐܪܵܐ ܟܠܝܗܝ ܕܐܝܼܠܵܢܵܐ ܕܠܵܐ ܢܸܩܪܘܿܒܼ ܠܹܗ 62 ܘܕܐܲܪܓܸܫ ܒܝܼܫܵܐ ܚ̣ܣܲܡ ܘܐܲܛܥܝܼܢ ܒܹܗ ܘܥܲܒܼܕܼ ܗܓܘܼܚܟܵܐ . 63 : ܚܣܵܡܵܐ ܥܵܘܪܵܗ̇ ܠܦܵܪܘܿܫܘܼܬܸܗ ܕܪܹܫܵܐ ܕܐܵܐܲܪ 64 ܘܠܵܐ ܨܒ̣ܵܐ ܕܢܸܚܙܵܐ ܫܘܼܦܪܵܐܦܲܐܝܵܐ ܕܒܲܨܠܸܡ ܐ̄ܢܵܫܵܐ . 65 : ܠܵܐ ܗ̄ܘ̣ܵܐ ܒܐ̄ܢܵܫܵܐ ܚܣ݂ܲܡ ܚܲܣܵܡܵܐ ܕܠܝܼܚ ܒܲܚܣܵܡܵܐ 66 ܐܸܠܵܐ ܒܐܝܼܬܼܝܵܐ ܕܟܲܢܝܼ ܠܐ̄ܢܵܫܵܐ ܒܲܨܠܸܡ ܨܲܠܡܹܗ . 67 : ܒܐܝܼܬܼܝܵܐ ܟܲܣܝܵܐ ܚܣ݂ܲܡ ܡܵܪܘܿܕܼܵܐ ܡܲܪܵܚܵܐܝܼܬܼ 68 ܘܲܕܼܠܵܐ ܐܸܫܟܲܚ ܕܢܲܟܹܿܐ ܠܥܲܣܝܵܐ ܐܲܟܿܝܼ ܠܨܲܠܡܹܗ . 69 : ܐܲܝܟ ܓܵܫܘܿܫܵܐ ܥ̣ܵܠ ܢܵܟܼܘܿܠܵܐ ܠܘܵܬܼ ܬܲܡܝܼܡܵܐ 70 ܘܒܲܙܲܗ ܠܥܘܼܬܼܪܹܗ ܘܲܫܠܲܚ̣ ܫܲܒܼܩܹܗ ܥܲܪܛܸܠܵܐܝܼܬܼ . 71 : ܒܨܲܥܪܹܗ ܐܲܣܒܲܪ ܕܲܡܨܲܥܲܪ ܗ̄ܘ̣ܵܐ ܠܫܸܡ ܒܵܪܘܿܝܵܐ 72 ܘܠܵܐ ܝܵܕܲܥ ܗ̄ܘ̣ܵܐ ܥܘܝܼܪ ܒܲܚܣܵܡܵܐ ܕܠܹܗ ܗܘ̤ ܡܲܒܼܐܸܫ . 73 : ܐܲܝܟ ܠܨܲ [...] ܡܵܐ ܕܲܡܠܸܟ ܡܲܠܟܹ̈ܐ ܪܵܓܸ̇ܡ ܗ̄ܘ̣ܵܐ ܠܹܗ 74 ܘܲܚܠܵܦ ܟܹܐܦܹܐ ܡܫܲܕܹܐ ܗ̄ܘ̣ܵܐ ܒܹܗ ܡܸ̈ܠܹܐ ܕܨܲܥܪܵܐ . 75 : ܒܲܚܣܵܡܵܐ ܠܲܡ ܟܠܵܟ ܒܵܪܘܿܝܵܐ ܡ̣ܢ ܐܝܼܠܵܢܵܐ 76 ܕܠܵܐ ܬܸܗܘܹܐ ܠܹܗ ܒܲܪܝܲܪܬܿܘܼܬܹܗ ܒܐܲܠܗܘܼܬܹܗ . 77 : ܐܲܠܵܗܘܼܬܼܵܐ ܩܢܹܐ ܐܝܼܠܵܢܵܐ ܕܲܟܼܠܵܟ ܡܸܢܹܗ 78 ܐܸܢ ܐܵܟܸ̇ܠ ܐܲܢ̄ܬ ܗܘ݂ܲܬܿ ܐܲܠܵܗܵܐ ܐܲܝܟ ܐܲܠܵܗܹ̈ܐ . 79 : ܗܵܠܹܝܢ ܡܸ̈ܠܹܐ ܫ̣ܕܵܐ ܒܹܗ ܒܝܼܫܵܐ ܒܲܨܠܸܡ ܛܵܒܼܵܐ 80 ܘܣܲܚܦܹܗ ܘܲܫ̣ܕܵܝܗܝ ܘܐܲܗܸܠ ܘܲܓܸܿܚܟ ܥܲܠ ܡܲܦܘܼܥܬܹܗ̇ 81 : ܒܗܵܢܵܐ ܒܸܙܚܵܐ ܚ̣ܵܪ ܐܵܦ ܛܵܒܼܵܐ ܡܠܹܐ ܛܵܒܼܘܼܬܼܵܐ 82 ܘܚܵܣ̣ ܥܲܠ ܨܲܠܡܹܗ ܕܠܵܐ ܒܲܙܲܚ ܡ̣ܢ ܡܵܪܘܿܕܼܵܐ . 83 : ܪܕܵܝܗܝ ܥܲܠ ܕܐܲܣܟܸܿܠ ܘܲܗܦܸܟ ܚܵܢܹ̇ܗ ܪܵܚܡܵܢܵܐܝܼܬܼ 84 ܕܠܵܐ ܢܸܫܬܲܒܼܗܲܪܢܐܵܐ ܕܣܲܚܦܹܗ ܚܲܪܡܵܢܵܐܝܼܬܼ . 85 : ܓܙܲܪ̣ ܠܚܘܼܡܵܐ ܕܡܠܙ ܡܵܘܬܿܐ ܥܲܠ ܣܲܟ̣ܠܘܼܬܹܗ 86 ܘܥܲܒܼܕܹܗ ܠܦܲܓܼܪܹܗ ܢܸܒܼܥܵܐ ܕܡܸܪܕܵܐ ܚܲܝܹ̈ܐ ܠܓܸܢܣܹܗ . 87 ܬܲܦܹ̈ܐ ܕܐ̄ܢܵܫܵܐ ܪܕܵܘ ܡ̣ܢ ܦܲܓܼܪܹܗ ܠܲܐܪܒܲܥ ܦܸܢ̈ܝܵܢ : pb. f.27v 88 ܘܲܡܠܵܗ̇ ܠܲܐܪܥܵܐ ܦܹܐܪܹ̈ܐ ܡܠܝܼ̈ܠܹܐ ܡ̣ܢ ܗܲܕܵܡܵܘ̈ܗܝ . 89 : ܦܹܐܪܹ̈ܐ ܚܲܝܹ̈ܐ ܐܲܦܪܝܼܘ ܡܸܢܹܗ ܕܲܩܛܝܼܠ ܒܐܘܼܟܠܵܐ 90 ܘܲܚ̣ܙܵܐ ܣܵܢܵܐܵܐ ܘܐܲܚܕܹܗ ܓܘܼܢܚܵܐ ܥܲܠ ܫܘܼܚܠܵܦܹܗ . 91 : ܣܒ݂ܲܪ ܕܐܸܢ ܐܵܟܸ̇ܠ ܡ̣ܢ ܐܝܼܠܵܢܵܐ ܡܝܼܬܼ ܘܲܠܥܵܠܲܡ 92 ܘܠܵܐ ܨܒ̣ܵܐ ܛܵܒܼܵܐ ܕܬܸܣܲܩ ܪܸܓܿܬܹܗ ܠܘܵܬܼ ܫܘܼܠܵܡܵܐ . 93 : ܣܲܡ ܚܲܝܘܼܬܼܵܐ ܕܡ̣ܢ ܚܲܝܘܼܬܹܗ ܣܡ ܒܹܗ ܦܲܓܼܪܵܐ 94 ܕܢܸܗܘܹܐ ܪܵܗܸ̇ܛ ܥܲܡ ܝܘܼܒܵܠܹܗ ܕܠܵܐ ܫܘܼܠܵܡܵܐ . 95 : ܒܙܲܪܥܵܐ ܕܡܸܢܹܗ ܝܲܒܸܿܠ ܢܲܛܪܹܗ ܠܲܫܡܵܐ ܕܝܲܗ̄ܒ̣ ܠܹܗ 96 ܕܠܵܐ ܢܸܬܼܓܲܪܕܹܐ ܡ̣ܢ ܝܲܠܕܹ̈ܬܹܗ ܫܸܡ ܪܲܒܿܘܼܬܹܗ . 97 : ܫܸܡ ܪܲܒܿܘܼܬܹܗ ܨܵܪ ܥܲܠ ܕܲܦܵܐ ܕܲܓܼܒܼܝܼܠܘܼܬܹܗ 98 ܘܕܲܠܚܲܝܗܝ ܒܝܼܫܵܐ ܗܦ݂ܲܟ ܬܘܼܒܼ ܨܵܪܹܿܗ ܒܫܹܝܬܼ ܬܸܢܵܝܵܢܘܼܬܼ . 99 : ܥܲܠ ܫܹܝܬܼ ܐܸܡ݂ܲܪ ܕܲܒܼܟܼܠ ܡܸܕܸܡ ܕܵܡܹ̇ܐ ܠܐܵܕܼܵܡ 100 ܒܗܵܝ̇ ܕܲܒܼܦܲܓܼܪܹܗ ܟܣܹܐ ܗ̄ܘ̣ܵܐ ܐ̄ܪܵܙܵܐ ܕܝܘܼܒܵܠ ܓܸܢܣܹܗ . 101 : ܠܩܵܐܹܝܢ ܘܗܵܒܹܝܠ ܠܵܐ ܩܪ̣ܵܐ ܐܸܢܘܿܢ ܨܲܠܡܹܗ ܕܐܵܕܼܵܡ 102 ܕܚܲܕܼ ܡܵܐܸ̇ܬܼ ܗ̄ܘ̣ܵܐ ܘܲܐܚܪܹܝܢ ܐܵܒܼ̇ܕܼ ܒܲܓܼܙܵܪ ܕܝܼܢܵܐ . 103 : ܒܲܬܼ ܠܝܼܬܼܵܝܵܐ ܕܐܵܘ ܠܸܕܼ ܐܵܕܼܵܡ ܫܪܵܬ̤ ܚܲܝܘܼܬܼܵܐ 104 ܘܫܲܦܝܼܪ ܟܲܢܝܹܗ ܐܵܦ ܒܲܪ ܥܲܡܪܲܡ ܨܲܠܡܹܗ ܕܐܵܕܼܵܡ . 105 : ܨܲܠܡܹܗ ܕܐܵܕܼܵܡ ܥܬܼܝܼܕ ܗ̄ܘ̣ܵܐ ܕܢܸܣܲܒܼ ܡܵܪܹܗ ܕܐܵܕܼܵܡ 106 ܩܲܕܲܡ ܣܵܡܹܗ ܡ̣ܢ ܫܘܼܪܵܝܵܐ ܒܵܐܕܼܵܡ ܘܲܒܼܢܵܘ̈ܗܝ . 107 : ܐܲܝܟ ܫܲܬܼܐ̱ܣܬܼܵܐ ܣܵܡܹܗ ܠܲܫܡܹܗ ܒܒܸܢܝܵܢ ܐ̄ܢܵܫܵܐ 108 ܕܢܸܗܘܘܿܢ ܒܵܢܹ̇ܝܢ ܚܲܕܼ ܥܲܠ ܚܲܒܼܪܹܗ ܨܠܸܡ ܗܵܘ̇ ܕܐܵܬܹ̇ܐ . 109 : ܒܗܵܕܹܐ ܬܸܢܘܲܝ ܡܸܬܼܡܲܠܲܟ ܗ̄ܘ̣ܵܐ ܢܸܥܒ [...] ܐ̄ܢܵܫܵܐ 110 ܘܲܒܼܗܵܢ ܛܲܟܼܣܵܐ ܩܵܪܹ̇ܐ ܗ̄ܘ̣ܵܐ ܠܹܗ ܨܠܸܡ ܟܲܣܝܘܼܬܹܗ . 111 : ܚܲܕ ܡ̣ܢ ܐ̄ܢܵܫܵܐ ܥܬܼܝܼܕ ܗ̄ܘ̣ܵܐ ܕܢܸܥܒܸܿܕ ܥܘܼܡܪܵܐ ܠܚܘܼܒܹܿܗ 112 ܘܩܲܕܡ ܘܲܩܪ̣ܵܝܗܝ ܠܬܼܘܼܩܵܢ ܐ̄ܢܵܫܵܐ ܨܠܸܡ ܟܲܣܝܘܼܬܼܵܐ . 113 : ܡ̣ܢ ܫܘܼܪܵܝܵܐ ܣܵܡ̣ ܥܲܠ ܐ̄ܢܵܫܵܐ ܫܸܡ ܐܝܼܬܼܘܼܬܹܗ 114 ܕܠܵܐ ܢܸܬܼܦܲܠܲܓܼ ܡܵܐ ܕܓܼܵܡܲ݁ܪ ܠܹܗ ܒܝܲܕ ܣܘܼܥܪ݁ܵܢܐ . 115 : ܠܫܘܼܠܵܡ ܙܲܒܼܢܹ̈ܐ ܢܛܝܼܪܵܐ ܗ̄ܘ̣ܵܬܼ ܠܹܗ ܗܵܕܹܐ ܕܲܣܥ݂ܲܪ 116 ܘܩܲܕܡ ܣܲܥܪܵܗ̇ ܐ̄ܪܵܙܵܢܵܐܝܼܬܼ ܥܲܕܓܵܡܲ݁ܪ ܠܵܗ̇ . 117 : ܘܐܸܢ ܠܵܐ ܢܹܐܡܲܪ ܟܠ ܡ̇ܢ ܕܐܵܡܲܪ ܠܘܼܩܒܲܠ ܡܸܠܲܝ̈ 118 ܕܒܲܡ̇ܢ ܕܵܡܹ̇ܐ ܨܠܸܡ ܒܲܪܢܵܫܵܐ ܠܐܲܠܵܗܘܼܬܼܵܐ . 119 : ܐܲܝܟܲܢ ܡܲܨܝܵܐ ܕܝܵܢ ܟܲܣܝܵܐ ܕܠܵܐ ܪܘܼܟܵܒ̣ܵܐ 120 ܢܸܬܿܕܲܡܹܐ ܠܹܗ ܟܝܵܢܵܐ ܥܒܼܝܼܕܼܵܐ ܘܡܸܬܼ ܪܲܟܵܒܼܵܢܵܐ . 121 : ܐܲܝܟܲܢ ܡܸܫܟܲܚ ܠܡܸܗܘܵܐ ܥܒܼܝܼܕܼܵܐ ܐܲܝܟ ܥܵܒܼܘܿܕܼܵܐ 122 ܘܐܲܝܟܲܢ ܣܵܦܹ̇ܩ ܡܸܣܬܲܝܟܵܢܵܐ ܠܲܕܼܠܵܐ ܣܵܟܼܵܐ . 123 : ܐܲܝܟܲܢ ܢܲܫܲܪ ܕܨܲܠܡܵܐ ܗ̄ܘ̣ ܐ̄ܢܵܫܵܐ ܕܐܲܠܵܗܘܼܬܼܵܐ 124 ܕܗܵܐ ܠܲܝܬܿ ܣܵܟܼܵܐ ܘܠܵܐ ܪܘܼܟܵܒܼܵܐ ܠܲܐܠܗܘܼܬܼܵܐ . 125 : ܘܢܸܗܘܹܐ ܕܢܸܗܘܹܐ ܨܠܸܡ ܟܲܣܝܘܼܬܼܵܐ ܐܲܝܟ ܡܵܐ ܕܟܼܬܼܝܼܒܼ 126 ܐܲܝܟܵܘ ܕܲܗܘ̤ܵܐ ܕܗܵܐ ܐܸܬܼܚܲܒܲܠ ܘܲܗܦ݂ܲܟ ܠܲܐܪܥܹܗ . 127 : ܘܗܵܐ ܠܟܼܠ ܕܵܪ̈ܝܼܢ ܚܲܒܸܿܠ ܡܵܘܬܿܐ ܘܬܼܘܼܒܼ ܡܸܬܼ ܚܲܒܿܠܝܼܢ 128 ܘܐܲܝܟܵܘ ܨܲܠܡܵܐ ܕܗܵܐ ܠܲܝܬܿܕܘܡܝܵܐ ܒܲܒܼܢܲܝܵܢܵܫ̈ܐ . 129 : ܘܐܸܢ ܐ̄ܢܵܫ ܢܹܐܡܲܪ ܕܲܥܬܼܝܼܕܼ ܕܢܸܗܘܹܐ ܡܵܐ ܕܡܸܬܼ ܚܲܕܼܬܼ 130 ܗܵܐ ܐܵܦ ܬܲܡ̇ܢ ܠܵܘܒܐܝܼܬܼܘܼܬܼܵܐ ܡܨܐܡܸܬܿܕܲܡܹܐ . 131 : ܠܵܐ ܒܲܪܢܵܫܵܐ ܠܲܝܬܿ ܠܐܝܼܬܼܘܼܬܼܵܐ ܨܲܠܡܵܐ ܓܲܠܝܵܐ 132 ܘܠܵܐ ܕܠܵܐ ܠܲܥܒܼܝܼܪܹ̈ܐ ܕܢܸܗܘܘܿܢ ܕܲܡܹ̇ܝܢ ܠܲܕܼܠܵܐ ܡܵܘܬܿܐ . 133 : ܒܚܘܼܒܵܐ ܗ̄ܘ̣ ܒܲܠܚܘܿܕܲ ܡܨܹܐ ܕܢܸܬܿܕܲܡܘܿܢ ܐ̄ܢܵܫ̈ܐ ܕܲܣܝܵܐ 134 ܘܐܵܦ ܥܵܒܼܘܿܕܼܵܐ ܒܚܘܼܒܵܐ ܡܕܡܹܐ ܕܝܼܠܹܗ ܒܕܼܝܼܠܹܗ . 135 : ܒܚܘܼܒܵܐ ܟܲܢܝܹܗ ܠܲܨܠܸܡ ܐ̄ܢܵܫܵܬ ܨܠܸܡ ܟܲܣܝܘܼܬܹܗ 136 ܘܲܒܛܲܝܒܿܘܼܬܼܵܐ ܩܪ̣ܵܝܗܝ ܒܲܫܡܵܗܹ̈ܐ ܕܪܵܡܹܝܢ ܡܸܢܹܗ . 137 : ܒܛܲܝܒܿܘܼ ܝܲܗ̣̄ܒܼ ܠܹܗ ܒܫܘܼܪܵܝ ܙܲܒܼܢܹ̈ܐ ܫܸܡ ܐܝܼܬܼܘܼܬܹܗ 138 ܕܲܢܨܘܼܪ ܐ̄ܪܵܙܵܐ ܕܗܵܝ̇ ܕܲܥܬܝܼܪܵܐ ܒܫܘܼܠܵܡ ܙܲܒܼܢ̈ܐ . 139 ܒܫܘܼܠܵܡ ܙܲܒܼܢܹ̈ܐ ܡܫܲܪܲܪ ܗ̄ܘ̣ܵܐ ܠܹܗ ܠܲܫܡܵܐ ܕܨܲܠܡܵܐ : pb. f.28r 140 ܥܲܠ ܗܵܝ̇ ܩܲܕܲܡ ܨܵܪܦܸܠܵܐܬܹ̈ܐ ܒܲܥܬܝܼܕܼܵܬܹ̈ܐ . 141 : ܒܗܵܢ ܫܘܼܠܵܡ̇ܐ ܡܸܬܼܩܹܐ ܗ̄ܘ̣ܵܐ ܡ̣ܢ ܫܘܼܪܵܝܵܐ 142 ܘܥܲܠ ܗܵܢ ܣܲܒܼܪܵܐ ܡܪܲܡܪܸܡ ܗ̄ܘ̣ܵܐ ܠܵܗ̇ ܠܲܓܼܒܼܝܼܠܘܼܬܹܗ . 143 : ܡܸܛܠ ܗܵܕܹܐ ܓܒ̣ܵܐ ܠܹܗ ܥܲܡܵܐ ܚܲܕܼ ܡ̣ܢ ܥܲܡܡܹ̈ܐ 144 ܘܦܪܲܫܹܗ ܡ̣ܢ ܟ̇ܠ ܕܢܗܘܹܐ ܢܛܝܼܪ ܒܹܗ ܚܡܝܼܪ ܚܲܝܘܼܬܼܵܐ . 145 : ܡܸܛܠ ܗܵܕܹܐ ܝܲܩܲܪ ܟܹܐܢܹ̈ܐ ܚܲܕܼ ܒܵܬܲܪ ܚܲܕ 146 ܕܢܸܗܘܘܿܢ ܢܵܛ̇ܪܝܼܢ ܐ̄ܪܵܙܵܐ ܕܲܟܼܣܹܐ ܒܗܲܕܵܡܲܝ̈ܗܘܿܢ . 147 : ܐܵܦ ܙܲܕܲܝܩܹ̈ܐ ܒܗܵܕܹܐ ܬܸܢܘܲܝ ܫܠܸܡܘ ܠܲܚ̈ܕܵܕܼܵܐ 148 ܘܝܲܒܸܿܠ ܘܐܲܫܠܸܡܘ ܚܡܝܼܪܵܐ ܕܲܒܼܗܘܿܢ ܡ̣ܢ ܚܲܕܼܠܲܐܚܪܹܝܢ . 149 : ܐܵܕܼܵܡ ܝܲܗܒܹܿܗ ܠܫܹܝܬܼ ܕܐܸܬܼܟܲܢܝܼ ܒܲܫܡܵܐ ܕܨܲܠܡܵܐ 150 ܘܡ̣ܢ ܫܹܝܬܼ ܠܲܚܢܘܿܟ ܘܲܠܠܡܟ ܘܲܠܢܘܿܚ ܡܢܝܼܚ ܠܲܐܠܵܗܵܐ . 151 : ܢܘܿܚ ܐܸܬܼܢܲܒܲܝܼ ܘܝܲܗ ܒܹܿܗ ܠܲܒܼܪܹܗ ܒܝܲܕ ܒܘܼܪ̈ܟܵܬܼܵܐ 152 ܒܪܝܼܟ ܠܲܡ ܡܵܪܝܵܐ ܐܲܠܵܗܹܗ ܕܫܹܝܡ ܕܫܲܝܢܸܢ ܒܲܒܡܹܗ . 153 : ܡ̣ܢ ܫܹܝܡ ܫܲܢܝܼ ܒܝܲܕ ܝܘܼܒܵܠܵܐ ܠܘܵܬܼܐܲܒܼܪܵܗܵܡ 154 ܘܐܲܒܼܪܵܡ ܢܵܛܪܹܗ ܒܲܚܦܝܼܛܘܼܬܼܵܐ ܛܵܒܼ ܡ̣ܢ ܛܠܢܵܫ . 155 : ܐܵܦ ܒܵܪܘܿܝܵܐ ܕܲܚ̣ܙܵܝܗܝ ܕܲܚܦܝܼܛ ܠܡܸܛܲܪ ܨܲܠܡܹܗ 156 ܓܒܼܵܝܗܝ ܘܐܲܩܝܼܡܹܗ ܐܲܦܸܛܪܘܿܦܵܐ ܠܓܲܙܵܐ ܕܲܫܡܹܗ . 157 : ܒܹܗ ܨܒ̣ܵܐ ܕܢܸܓܼܠܹܐ ܓܲܙܵܐ ܪܲܒܿܐ ܕܣ̣ܵܡ ܒܐܲܒܼܵܗܵܘ̈ [...] 158 ܘܒܹܗ ܐܸܫܬܵܘܕܝܼ ܕܲܢܒܲܪܸܟ ܟܠ ܒܙܲܪܥܵܐ ܕܡܸܢܹܗ . 159 : ܠܙܲܪܥܹܗ ܐܲܩܝܼܡ ܩܝܵܡܵܐ ܪܲܒܿܐ ܕܠܵܐ ܡܸܬܿܕܲܓܲܠ 160 ܘܚܲܬܸܿܡ ܩܝܲܡܒܹܿܗ ܒܝܲܕܼ ܡܵܘܡ̈ܬܼܵܐ ܕܠܵܐ ܡܸܫܬܲܪܝܵܐ . 161 : ܗܵܕܲܐ ܗ̄ܝ̣ ܥܸܠܬܼܵܐ ܕܓܲܒܼܝܘܼܬܼܐܲܒܼܪܵܡ ܘܲܕܼܝܲܠܕܼܵܘ̈ܗܝ 162 ܕܢܸܗܘܹܐ ܢܵܛܲ̇ܪ ܣܝܼܡܲܬܼ ܚܲܝܹ̈ܐ ܥܲܕ ܡܸܬܓܲܠܝܵܐ . 163 : ܘܐܸܠܵܢܹܐ ܡܲܪܒܲܪ ܐܲܒܼܵܪܗܵܡ ܣܵܢܹ̇ܐ ܠܥܲܡܡܹ̈ܐ 164 ܕܡܸܛܠ ܡܵܢܵܐ ܕܒܼܵܝܗܝ ܒܵܪܘܿܝܵܐ ܝܲܬܿܝܼܪ ܡ̣ܢ ܟܠ . 165 : ܠܡ̇ܢ ܠܹܗ ܒܲܠܚܘܿܕܲ ܝܲܗ̣̄ܒܼ ܢܵܡܘܿܣܵܐ ܕܡܲܩܢܹܐ ܚܲܝܹ̈ܐ 166 ܘܢܲܟܼܪܝܼ ܠܥܲܡܡܹ̈ܐ ܡ̣ܢ ܢܵܡܘܿܣܵܐ ܕܲܟܼܣܹܐ ܒܓܼܵܘܹܗ . 167 : ܐܸܢ ܕܝܼܠܹܗ ܗܘ̤ ܟܠܹܗ ܓܸܢܣܵܐ ܐܕܼܵܡܵܝܵܐ 168 ܠܡ̇ܢ ܚܲܕܼ ܓܵܒܹ̇ܐ ܘܠܲܐ ܚܪܹܝܢ ܡܲܣܠܹܐ ܒܡܲܣܲܒܼ ܒܐܲܦܹ̈ܐ . 169 : ܡܲܣܲܒܼ ܒܲܐܢܹ̈ܐ ܗ̄ܝ̣ ܕܲܠܚܲܕܼ ܡܵܘܪܸܒܼ ܘܠܲܐܚܪܹܝܢ ܡܲܙܥܲܪ 170 ܘܠܵܐ ܟܹܐܢܘܼܬܼܵܐ ܕܟܲܪ̣ ܚܲܕܼ ܐܸܢܘܿܢ ܠܵܘ ܚܲܕ ܐܸܢܘܿܢ . 171 : ܐܸܢ ܒܵܪܘܿܝܵܐ ܗ̄ܘ̣ ܕܝܼܠܹܗ ܐܸܢܘܿܢ ܥܲܡܵܐ ܘܥܲܡܡܹ̈ܐ 172 ܠܡ̇ܢ ܫܵܘܝܵܐ ܒܵܪܘܿܝܘܼܬܹܗ ܐܲܝܟ ܕܲܫܘܹܐ ܗܘ̤ . 173 : ܠܵܐ ܫܲܘܝܘܼܬܼܵܐ ܡܸܬܼܚܲܙܝܵܐ ܒܵܗ̇ ܒܓܲܒܼܝܘܼܬܼ ܥܲܡܵܐ 174 ܐܸܢ ܠܵܐ ܫܲܠܝܼܛ ܠܡܸܬܼܒܲܣܵܡܘܼ ܠܥܲܡܡܹ̈ܐ ܒܛܘܼܒܼܵܗ̇ . 175 : ܠܵܐ ܒܲܪܐܲܒܼܪܵܡ ܠܵܐ ܬܸܦܠܓܹܝܗ̇ ܠܫܵܘܝܘܼܬܼܓܸܢܣܲܢ 176 ܘܠܵܐ ܬܲܪܡܹܐ ܠܲܢ ܗܸܪܬܼܵܐ ܒܹܝܬܼ ܠܲܢ ܘܲܠܥܵܒܼܘܿܕܲܢ . 177 : ܓܒܼܝܼܬܼܵܟ ܥܸܠܬܐ ܗ̄ܝ̣ ܕܟܲܣܝܵܐ ܒܓܼܵܘܗ̇ ܣܝܼܡܲܬܼ ܚܲܝܹ̈ܐ 178 ܫܒܼܘܿܩ ܡܸܬܼܢܲܚܡܵܐ ܡܵܝܘܿܬܼܘܼܬܲܢ ܒܝܲܚܹ̈ܐ ܕܡܸܢܵܟ . 179 : ܠܚܲܝܹ̈ܐ ܕܐ̄ܢܵܫ̈ܐ ܓܒ̣ܵܟ ܒܵܪܘܿܝܵܐ ܘܣ̣ܵܘ ܒܵܟ ܚܲܝܹ̈ܐ 180 ܡ̇ܢ ܟܲܪܝܵܐ ܠܵܟ ܕܚܵܐܹ̇ܝܢ ܐ̄ܢܵܫ̈ܐ ܒܚܲܘܼܬܼ ܚܲܝܹ̈ܟ . 181 : ܡܸܛܠ ܟܠܵܐ ܗ̄ܘ̣ܵܬܼ ܓܲܒܼܝܘܼܬ ܕܐܲܒܼܪܵܡ ܘܲܒܼܢܵܘ̈ܗܝ 182 ܕܐܲܝܟ ܗܲܕܲܝܵܐܐ ܢܚܵܘܘܿܢ ܐܘܼܪܚܵܐ ܠܐ̄ܢܵܫ̈ܐ ܠܚܲܝܹ̈ܐ . 183 : ܚܲܝܹ̈ܐ ܟܣܹܝܢ ܗ̄ܘ̣ܵܘ ܒܗܵܘ̇ ܕܘܼܒܵܪ̈ ܐܢܵܡܘܿܣܵܝܵܐ 184 ܘܡܸܬܼܝܲܒܠܝܼܢ ܗ̄ܘ̣ܵܘ ܡ̣ܢ ܚܲܕ ܠܲܐܚܪܹܝܢ ܐ̄ܪܵܙܵܟܵܐܝܼܬܼ . 185 : ܡ̣ܢ ܐܲܒܼܪܵܗܵܡ ܚ̣ܙܲܩ ܡܘܼܠܟܵܢܵܐ ܘܲܫ̣ܪܵܐ ܒܕ̈ܘܝܼܕܼ 186 ܘܡ̣ܢ ܨܹܝܕܼ ܕܵܘܝܼܕ ܡܲܢܲܥ ܘܲܡܛ̣ܵܐ ܥܕܲܡܵܐ ܠܡܲܪܝܲܡ . 187 : ܒܡܲܪܝܲܡ ܣܲܝܸܟ ܪܲܗܛܵܐ ܕܐܘܼܪܚܹܗ ܡܘܼܠܟܵܢ ܚܲܝܹ̈ܐ 188 ܘܲܒܼܗܲܕܵܡ̈ܝܹܗ̇ ܥܵܠ̣ ܢܵܚ̣ ܘܲܫܪ̣ܵܐ ܐܲܝܟ [...] ܒܲܠܡܹܐܢܵܐ . 189 : ܠܡܹܐܢܵܐ ܕܫ̣ܵܝܢܵܐ ܗܘ̤ܵܬܼ ܒܲܪܬܼ ܐ̄ܢܵܫܵܐ ܠܓܸܢܣܵܐ ܕܐ̄ܢܵܫܵܐ 190 ܘܠܵܐ ܬܘܼܒܼ ܫܲܚܸܩܘܼܗܝ ܓܲܠ̈ܠܹܐ ܒܫ̈ܝܼܵܐ ܕܡܵܝܘܿܬܼܘܼܬܼܵܐ . 191 : ܒܲܕܼ ܡܘܼܬܼ ܐܸܠܦܵܐ ܛܥܲܢܬܹܗ ܒܥܘ̣ ܒܵܗ̇ ܠܟܼܠܹܗ ܓܸܢܣܲܢ 192 ܘܐܲܦܩܲܬ̤ ܘܣܵܡܬܹܗ ܒܲܣܦܲܪܝܲܡܵܐ ܕܡܲܠܟܿܘܼܬܼܪܵܘܡܵܐ . 193 ܚܲܕ ܪܘܼ ܚܵܢܵܐ ܢܚܸܬܼ ܡ̣ܢ ܪܵܘܡܵܐ ܡ̣ܢ ܨܹܝܕ ܟܲܣܝܵܐ ܆ 194 ܘܬܲܪܨܵܗ̇ ܕܬܸܪܕܐ ܩܲܠܝܼܠܐܝܼܬ ܠܘܲܥܕܼܵܐ ܕܪܘܡܐ . pb. f.28v 195 ܣܒܼܪܬܐ ܘܚܵܕܲܬܵܐ ܐܲܦܸܠ ܒܐܸܕܢ̈ܝܹܗ̇ ܘܒܲܪܬܼ ܡܝܘ̈ܬܹܐ ܆ 196 ܘܬܸܗܪܲܬ̤ ܣܲܓܝܼ ܒܚܲܕܬ ܘܲܬܼ ܩܵܠܵܐ ܕܡܲܠܸܠ ܥܲܡܵܗ̇ . 197 : ܒܲܛܢܵܐ ܚܲܕܬܵܐ ܕܠܵܐ ܙܘܼܘܵܓܼܵܐ ܐܲܟܪܸܙ ܥܝܼܪܵܐ 198 ܘܩܲܒܸܠܬܹܗ ܗ̤ܝ ܒܗܲܝܡܵܢܘܼܬܼܵܐ ܕܠܵܐ ܦܘܼܠܵܓܼܵܐ . 199 : ܒܗܲܝܡܢܘܼܬܼܵܐ ܫܸܠܡܲܬ̤ ܡܲܪܝܲܡ ܠܲܫܡܲܝܢܵܐ 200 ܐܝܟ ܡܵܐ ܕܫܸܠܡܲܬ̤ ܐܲܪܥܵܐ ܒܵܪ̈ܫܹܝܬ ܠܩܵܠ ܒܵܪܘܿܝܵܐ . 201 : ܗ̇ܘ ܦܘܼܩܕܵܢܵܐ ܕܪܲܡܲܙ ܠܐܲܪܥܵܐ ܘܒܸܛܢܲܬ̤ ܠܐܵܕܼܵܡ 202 ܗܘ̤ ܨܪ ܒܐܲܪܥܵܐ ܕܡܲܪܒܲܥ ܓܘܼܫܡܵܗ̇ ܠܐܵܕܼܵܡ ܕܲܬܼܪܹ̈ܝܢ . 203 : ܗ̇ܘ ܐܘܼܡܵܢܵܐ ܕܲܫܩ݂ܲܠ ܥܲܦ [ ܪܵ ] ܐ ܕܠܵܐ ܒܐܝܼ̈ܕܼܵܝܵܐ 204 ܗܘ̤ ܪܲܟܸܿܒܼ ܒܵܗ̇ ܦܲܓܼܪܵܐ ܕܲܕܡܐ ܠܗ̇ܘ ܩܲܕܡܵܝܵܐ . 205 : ܗܵܝ̇ ܐܝܼܬܼܘܼܬܼܵܐ ܕܢܸܦܚܲܬ̤ ܒܐܵܕܼܵܡ ܪܘܼܚ ܚܲܝܘܼܬܼܵܐ 206 ܗ̤ܝ ܒܲܪܬܼ ܐ̄ܢܵܫ̈ܐ ܕܐܝܼܬܹܝܗ̇ ܐ̄ܚܵܢܵܬܵܐ ܠܗܵܝ̇ ܕܲܒܼܪܵܫܝܼܬܼ . 207 : ܒܲܙܢܵܐ ܚܲܕܬܵܐ ܕܕܼܵܡܹ̇ܐ ܠܵܐ ܕܼܵܡ ܓܼܒ̣ܠܹܗ ܠܐܵܕܼܵܡ 208 ܕܢܸܗܘܸܐ ܕܵܡܹ̇ܐ ܐܵܕܼܵܡ ܠܐܵܕܼܵܡ ܒܟܼܠܗܹܝܢ ܕܐܵܕܼܵܡ . 209 : ܡܸܢܹܗ ܕܡܸܕܼܪܵܐ ܐܵܕܼܵܡܝܵܐ ܫܩ݂ܲܠ ܨܒܼܝܵܢܹܗ 210 ܘܪܲܟܸܿܒܿ ܘܥܲܒܼܕܹܗ ܐܘܼܡܵܢܵܐܝܼܬܼ ܒܦܲܓܼܪܵܐ ܐܘܢܲܦ̣ܫܵܐ . 211 : ܨܠܸܡ ܗܵܘ̇ ܨܲܠܡܵܐ ܕܚܲܒܸܿܠ ܡܵܘܬܵܐ ܚܲܕ ܬܵܐܒܐܝܼܕܹܗ 212 ܘܒܼܵܗ̇ ܒܲܕ ܡܘܼܬܼܵܐ ܨܲܪܹܗ ܒܕܲܦܵܐ ܦܲܓܼܪܵܢܵܝܵܐ . 213 : ܣܲܡ ܚܲܝܘܼܬܼܵܐ ܡܲܕܟ ܪܸܡܙܹܗ ܥܲܡ ܨܘܼܪ̈ܬܹܗ 214 ܕܢܗܘܹܐ ܣܵܦܸܩ̇ ܕܢܸܬܸܿܠ ܚܲܝܹ̈ܐ ܒܦܲܓܼܪܹ̈ܐ ܡܝܼ̈ܬܹܐ . 215 : ܐܲܝܟ ܕܲܠܢܵܘܣܵܐ ܒܢ̣ܵܝܗܝ ܠܥܡܘܼܪܝܵܐ ܕܐܲܠܵܗܘܼܬܹܗ 216 ܕܲܢܩܲܒܸܿܠ ܒܹܗ ܣܸܓܼܕܲܬܼ ܚܘܼܒܵܐ ܡ̣ܢ ܟܠ ܒܸܪ̈ܝܵܢ . 217 : ܡ̣ܢ ܟܠ ܒܸܪ̈ܝܵܢ ܚ̣ܠܲܛ ܒܹܗ ܒܡܸܕܼܪܵܐ ܕܲܓܼܒܼܝܼܠܘܼܬܹܗ 218 ܕܢܹܐܣܘܿܪ ܒܹܗ ܟܠ ܒܫܲܝܢܵܐ ܫ̣ܪܵܐ ܥܒ̣ܵܪ ܦܘܼܩܕܵܢܵܐ . 219 : ܡܠܝܼ̈ܠܹܐ ܘܚܲܪ̈ܫܹܐ ܚܒ݂ܲܫ ܒܲܣܝܵܓܼܵܐ ܕܦܲܓܼܪܹܗ ܘܢܲܦ̣ܫܹܗ 220 ܕܲܢܚܘܼܪܘܼܢ ܒܹܗ ܐܲܝܟ ܕܲܒܼܨܠܡܵܐ ܩܢܹܐ ܟܠ ܕܡܘ̈ܢ . 221 ܐܲܝܟ ܕܲܠܡܲܫܟܿܢܵܐ ܕܚܘܼܒܵܐ ܥܲܒܼܕܗ ܠܹܗ ܘܲܠܟܼܠܵܐ . 222 ܕܲܢܕܲܝܪܘܼܢ ܒܹܗ ܥܒܼܝܼ̈ܕܹܐ ܒܚܘܼܒܵܐ ܘܗ̤ܘ ܒܨܒܼܝܵܢܵܐ . 223 : ܐܲܠܵܗܘܼܬܹܗ ܓ̣ܠܵܐ ܠܥܒܼܕܵܘ̈ܗܝ ܒܗܵܕܹܐ ܕܲܥܒ݂ܲܕ 224 ܕܢܗܘܘܿܢ ܚܵܢܹ̇ܝܢ ܠܢܝܼܫܵܐ ܬܪܝܼܨܵܐ ܕܒܼܘܼܕܵܩ ܒܢܘܿܡܹ̈ܐ . 225 : ܩܢܘܿܡܹ̈ܐ ܕܥܲܡܹܗ ܕܲܟܼܣܹܝܢ ܗ̄ܘ̣ܵܘ ܒܹܗ ܒܲܕܩ ܒܐܝܼܕܹܗ 226 ܘܐܲܝܟ ܕܲܒܼܨܒܼܥܵܐ ܚܵܘܝܼ ܐܸܢܘܿܢ ܒܝܲܕܼ ܪܘܼܟܵܒܹܗ . 227 : ܝܠܕܹܗ ܟܲܣܝܵܐ ܐܲܟܼܪܸܙ ܒܲܐܪܥܵܐ ܒܚܲܕ ܬܘܼܬܼ ܒܲܛܢܵܗ̇ 228 ܘܐܲܠܸܦ ܕܐܝܼܬܼ ܠܹܗ ܝܲܠܕܵܐ ܕܲܫܘܹܐ ܥܲܡ ܐܝܼܬܼܘܼܬܹܗ . 229 : ܒܲܫܡܵܐ ܕܝܲܠܕܹܗ ܟܲܢܝܹܗ ܠܝܲܠܕܹܗ ܕܐܵܕܼܵܡ ܕܲܬܼܪܹܝܢ 230 ܕܢܸܕܪܘܿܫ ܐܘܼܪܚܵܐ ܕܐܲܒܼܵܗܘܼܬܼܵܐ ܘܕܼܝܼܠܝܼܕܼܘܼܬܼܵܐ . 231 : ܒܲܪ ܥܸܠܝܵܐ ܩܪ̣ܵܝܗܝ ܐܵܦ ܥܝܼܪܵܐ ܐܲܝܟ ܕܐܸܬܼܦܲܩܲܕ 232 ܕܢܸܓܼܠܹܐ ܒܲܫܡܹܗ ܥܲܠ ܗܵܘ̇ ܝܲܠܕܵܐ ܕܠܵܐ ܡܸܬܼܗܲܩܲܒܼ . 233 : ܠܕܲܪܓܼܵܐ ܪܵܡܵܐ ܕܡܸܠܬܹܗ ܕܐܲܒܼܵܐ ܥܬܼܝܼܕ ܗ̄ܘ̣ܵܐ ܕܢܸܣܲܩ 234 ܘܩܲܕܸܡ ܨܵܪܹܗ ܠܕܲܪܓܼܵܐ ܒܲܫܡܹܗ ܩܕܼܵܡ ܣܘܼܥܪ̈ܵܢܹܐ . 235 : ܚܲܕ ܥܲܡ ܝܲܠܕܵܐ ܕܠܵܐ ܫܘܼܪܵܝܵܐ ܥܬܼܝܼܕܼ ܗ̄ܘ̣ܵܐ ܕܢܸܗܘܹܐ 236 ܘܣܵܡ̣ ܥܲܠ ܪܹܫܹܗ ܫܸܡ ܐܝܼܬܼ ܘܼܬܹܗ ܒܲܕܼܡܘܼܬܼ ܬܵܓܼܵܐ . 237 : ܬܵܓܼܵܐ ܘܕܲܪܓܼܵܐ ܝܲܗ̣ܒܼ ܠܹܗ ܒܛܲܝܒܿܘܼ ܠܒܲܪ ܡܵܘܝܬܹ̈ܐ 238 ܘܐܲܠܵܗܵܐܝܼܬܼ ܪܲܡܪܸܡ ܒܲܛܢܹܗ ܘܝܼܠܝܼܕܼܘܼܬܹܗ . 239 : ܡܸܛܠ ܟܠܵܐ ܓܒܼܵܝܗܝ ܡ̣ܢ ܟܠܵܐ ܐܲܝܟ ܪܹܫܝܼܬܼܵܐ 240 ܕܲܢܪܲܥܹܐ ܒܹܗ ܟܠ ܥܲܡ ܝܵܬܹܗ ܘܗ̤ܘ ܟܠܵܐ . 241 : ܠܥܸܠܲܬܼ ܫܲܝܢܵܐ ܩܪ̣ܵܝܗܝ ܘܐܲܩܝܼܡܹܗ ܒܹܝܬܼ ܠܹܗ ܠܐ̄ܢܵܫ̈ܐ 242 ܕܢܸܗܘܹܐ ܡܫܲܝܸܢ ܦܠܝܼܓܼܘܼܬܼ ܐ̄ܢܵܫܵܐ ܒܫܲܝܢܵܐ ܕܲܫܡܹܗ . 243 : ܫܠܵܡܵܐ ܝܲܗ̣̄ܒܼ ܠܵܗ̇ ܐܵܦ ܓܲܒܼܪܝܼܠ ܠܐܸܡܹܗ ܒܒܲܛܢܹܗ 244 ܘܚܹܝܠ ܥܸܠܵܝܵܐ ܙܲܡܸܢ ܘܲܩ̣ܪܵܐ ܕܢܸܚܘܬܲ ܨܹܐܕܝܗ̇ . pb. f.29r 245 : ܪܘܼܚܵܐ ܘܚܲܝܠܵܐ ܐܲܓܸܿܢ ܐܲܟܼܚܲܕܼ ܥܲܠ ܝܵܠܸܕܼܬܼܗ 246 : ܘܓܲܡܪܘܼܗܝ ܨܐܕܼܵܘܗܝ ܠܲܫܡܵܐ ܪܲܒܵܐ ܕܥܲܡ ܒܲܪܟܲܣܝܵܐ 247 : ܠܵܘ ܒܲܪܟܲܣܝܵܐ ܐܸܬ̣ܵܐ ܠܝܲܠܕܵܐ ܦܲܓܼܪܢܵܝܵܐ 248 ܒܲܪܒܲܪܬܼ ܐ̄ܢܵܫܵܐ ܗ̄ܘ̣ ܕܲܢܚܸܬܼ ܨܐܕܵܘܗܝ ܨܒܼܝܵܢ ܟܣܲܝܵܐ . 249 : ܨܒܼܝܵܢ ܟܲܣܝܵܐ ܢܚܸܬܼ ܡ̣ܢ ܪܵܘܡܵܐ ܠܵܘ ܟܲܣܝܘܼܬܼܵܐ 250 ܘܲܫ̣ܪܵܐ ܒܟܲܪܣܵܐ ܠܵܘ ܒܲܟܼܝܵܢܵܐ ܐܸܠܵܐ ܒܚܘܼܒܿܐ . 251 : ܕܲܢܨܘܼܪܵ ܨܲܠܡܵܐ ܦܲܓܼܪܵܢܵܝܵܐ ܢܚܸܬܼ ܨܒܼܝܵܢܹܗ 252 ܠܵܐ ܗ̄ܘ̣ܵܐ ܕܲܢܨܘܼܪ ܗܘ̤ ܠܲܩܢܘܿܡܹܗ ܕܐܝܼܬܼܵܘܗܝ ܡܸܡܬܘܿܡ . 253 : ܕܢܸܙܪܘܲܥ ܚܲܝܹ̈ܐ ܒܡܵܝܘܿܬ ܬܘܼܬܼܵܐ ܐܲܓܸܢ ܒܐܲܚܪܹܝܢ 254 ܘܠܵܘ ܕܲܢܓܿܝܸܢ ܡܢܝܼܢ ܚܲܝܘܼܬܼܵܐ ܒܝܲܕܼ ܬܘܼܩܵܢܵܐ . 255 : ܘܐܸܢ ܠܵܐ ܐܲܝܟܿܐ ܡܲܨܝܵܐ ܕܢܸܗܘܸܐ ܗܵܘ̇ ܡܵܐ ܕܗܵܘܹ̇ܐ 256 ܘܠ̇ܐ ܡܸܣܬܲܪܲܩ ܡ̣ܢ ܗܵܝ̇ ܕܐܝܼܬܼܵܘܗܝ ܘܐܲܟܸܢ ܗܵܘܹ̇ܐ . 257 : ܗܘܵܝܵܐ ܚܲܕܼܬܵܐ ܫܪܵܝܵܐ ܗ̄ܘ̣ ܟܠܹܗ ܕܗܵܘ̇ ܩܲܕܼܡܵܝܵܐ 258 ܕܠܵܐ ܡܹܨܐ ܕܲܢܦܘܼܫ ܟܲܕ ܡܸܬܿܬܲܩܲܢ ܐܲܝܟ ܕܐܝܼܬܼܵܘܗܝ ܗ̄ܘ̣ܵܐ . 259 : ܐܝܼܬܼܝܵܐ ܐܝܼܬܼܵܘܗܝ ܝܲܠܕܹܗ ܕܐܲܒܼܵܕܼ ܠܵܐ ܙܲܒܼܬܢܵܐ 260 ܘܐܸܢ ܗܘ̤ ܕܐܸܬܼܵܐ ܠܝܲܠܕܵܐ ܕܲܬܼܪܹܝܢ ܒܛܲܠ ܡ̣ܢ ܕܐܝܼܬܼܵܘܗܝ . 261 : ܕܠܵܐܪܘܼܟܵܒܼܵܐ ܗ̄ܘ̣ ܘܲܕܼܠܵܐ ܣܵܟܼܵܐ ܐܲܝܟ ܝܵܠܘܿܕܹܗ 262 ܘܐܸܢ ܐܸܣܬܲܝܲܟ ܒܟܲܪ ܣܵܐ ܕܲܒܸܣܪܵܐ ܗܘ̤ܵܐ ܐܲܝܟ ܟܠ ܐ̄ܢܵܫ . 263 : ܟܠ ܕܐܝܼܬܼ ܠܲܐܒܼܵܐ ܐܝܼܬܼܠܹܗ ܐܵܦ ܠܹܗ ܕܠܵܐ ܫܘܼܪܵܝܵܐ 264 ܘܐܸܢ ܐܸܬܿܬܲܩܲܢ ܡ̣ܢ ܪܘܿܚܩܘܼܕܼܫܵܐ ܥܒܼܝܼܕܼܵܐ ܗ̄ܘ̣ ܟܠܹܗ . 265 ܪܘܼܚܵܐ ܐܸܡ݂ܲܪ ܕܓܲܒܼܠܹܗ ܒܟܲܪܣܵܐ ܠܗܵܘ̇ ܕܲܒܼܟܲܪܣܵܐ . 266 ܐܸܢ ܗܵܟܲܢܵܐ ܗ̄ܘ̣ ܓܒ̣ܝܼܕܼܵܐ ܗ̄ܘ̣ ܡܵܕܝܢ ܘܠܵܘ ܥܒܼܘܕܼܵܐ . 267 : ܠܵܐ ܒܲܪܢܵܫܵܐ ܠܲܝܬܿ ܥܵܒܼܘܕܼܵܐ ܕܥܵܒܸ̇ܕܼ ܗܘ̤ ܠܹܗ 268 ܘܠܵܐ ܒܲܪ ܦܸܡܹܗ ܡܨܹܐ [...] ܝܘܿܗܝ ܐܲܝܟ ܕܲܠܫܲܪܒܿܐ . 269 : ܠܲܝܬܿ ܠܲܟܼܝܵܢܵܐ ܕܐܝܼܬܼܵܘܗܝ ܡܸܡܬܼܘܿܡ ܕܢܸܗܦܘܿܟ ܢܸܗܘܸܐ 270 ܘܠܵܐ ܠܠܵܐ ܣܵܟܲܐ ܕܢܹܐܚܘܿܕܼ ܣܟܼܵܐ ܠܠܵܐ ܣܘܼܝܵܟܹܗ . 271 : ܠܝܼ ܠܵܐ ܢܸܗܘܸܐ ܕܐܹܡܲܪ ܕܐܝܼܬܼܝܵܐ ܗܘ̇ܝܵܐ ܩܲܒܸܿܠ 272 ܘܚܲܣܝ ܠܝܼ ܕܐܲܫܲܪ ܕܠܲܐ ܚܝܼܕ ܣܵܟܼܵܐ ܢܣܲܝܸܟ ܒܸܣܪܵܐ . 273 : ܠܵܐ ܡܩܲܒܸܿܠ ܐ̄ܢܵܐ ܡܸܕܼܡ ܕܲܥܣܸܩ ܠܡܸܬܼ ܩܲܒܵܠܘܼ 274 ܘܠܵܐ ܫܵܠܸ̇ܡ ܐ̄ܢܵܐ ܠܠܵܐ ܫܲܠܡܘܼܬܼܵܐ ܕܬܼܘܼܩܵܢ ܟܲܣܝܵܐ . 275 : ܠܵܐ ܡܗܲܝܡܸܢ ܐ̄ܢܵܐ ܕܲܕܠܵܐ ܫܘܼܪܵܝ ܗܘ̤ܵܐ ܫܘܼܪܵܝܵܐ 276 ܘܠܵܐ ܕܡܲܬܼܩܸܢ ܟܠ ܬܲܩܸܢ ܗܘ̤ ܠܹܗ ܒܸܣܪܵܢܵܐܝܼܬܼ . 277 : ܠܒܸܣܪܵܐ ܬܲܩܸܢ ܪܸܡܙܹܗ ܒܟܲܪܣܵܐ ܒܸܣܪܵܢܵܝܬܿܐ 278 ܕܲܢܚܲܕܼ ܬܼܒܹܗ ܒܸܣܪܵܐ ܕܲܒܼܠܝܼ ܒܡܵܝܘܿܬܼܘܼܬܼܵܐ . 279 : ܠܒܸܣܪܵܐ ܪܲܟܸܿܒܼ ܒܲܙܢܵܐ ܚܲܕܬܵܐ ܕܠܵܐ ܙܘܼܘܵܓܼܵܐ 280 ܘܲܡܠܵܝܗܝ ܪܘܼܚܵܐ ܕܢܵܘܠܸܕܼ ܐ̄ܢܵܫܵܐ ܪܘܼܚܵܢܵܐܝܼܬܼ . 281 ܒܚܲܝܠܵܐ ܕܪܘܼܚܵܐ ܓܲܡܪܹܗ ܠܒܲܛܢܹܗ ܘܲܠܡܵܘܠܕܗ . 282 ܘܩܲܕܲܝܼܫ ܥܲܒܼܕܗ ܗܲܝܟܲܠ ܩܘܼܕܼܫܵܐ ܠܨܒܼܝܵܢ ܚܘܼܒܹܗ . 283 : ܡ̣ܢ ܫܘܼܪܵܝܵܐ ܕܲܓܼܒܼܝܼܠܘܼܬܹܗ ܥܡܲܪ ܒܹܗ ܚܘܼܒܹܿܗ 284 ܘܠܵܐ ܦܪ݂ܲܫ ܡܸܢܹܗ ܘܠܵܘ ܬܘܼܒܼ ܦܵܪܸܫ ܐܘܵܡܸܬܼܪܲܚܲܩ . 285 : ܥܲܡܹܗ ܗܲܠܸܟ ܗܵܘ̇ ܨܒܼܝܵܢܵܐ ܕܨܵܪܹܗ ܒܟܲܪܣܵܐ 286 ܘܲܒܼܚܹܝܠ ܚܲܝܠܹܗ ܚܣܢ ܟܠ ܚܝܲܠܝܼ̈ܢ ܘܐܲܡܠܸܟ ܥܠ ܟܠ . 287 : ܚܲܕ ܐܵܡܲ݁ܪ ܐܵܢܵܐ ܠܹܗ ܘܲܠܚܲܝܠܵܐ ܕܲܣܥܲܪ ܒܹܗ ܟܠ 288 ܚܲܕܼ ܠܵܘ ܐܲܝܟ ܦܲܪ̈ܝܼܫܹܐ ܟܲܕܼ ܚܵܠܹ̇ܛ ܐ̄ܢܵܐ ܟܝܵܢܹ̈ܐ ܦܪ̈ܝܼܫܹܐ . 289 : ܚܲܕ ܩܵܪܹ̇ܐ ܐܢܵܐ ܠܨܒܼܝܵܢ ܟܲܣܝܵܐ ܘܦܲܓܼܪܵܐ ܓܲܠܝܵܐ 290 ܘܟܲܕܼ ܛܵܒܼ ܗܵܟܲܢ ܠܵܐ ܡܸܙܸ̇ܓܼ ܐ̄ܢܵܐ ܟܲܣܝܵܐ ܒܓܲܠܝܵܐ . 291 : ܠܵܐ ܛܵܥܝܵܐ ܠܝܼ ܕܐܝܼܬܼ ܦܘܼ̈ܪܫܵܢܵܐ ܒܹܝܬܼ ܚܲܕܼ ܠܲܐ ܚܪܹܝܢ 292 ܡܸܛܠ ܕܲܒܼܨܝܼܪ ܟܵܝܵܢܵܐ ܥܒܼܝܼܕܼܵܐ ܡ̣ܢ ܥܵܒܼܘܕܼܵܐ . 293 : ܠܵܐ ܡܕܼܵܘܸܕܼ ܐ̄ܢܵܐ ܛܲܟܼܣܵܐ ܬܲܩܢܵܐ ܕܲܟܼܝܵܢ ܟܲܣܝܵܐ 294 ܘܠܵܐ ܫܵܪܹ̇ܐ ܐ̄ܢܵܐ ܘܝܵܢ̈ܝܵܬܼܵܐ ܕܲܦܓܼܪܵܐ ܓܲܠܝܵܐ . 295 : ܟܲܣܝܵܐ ܟܣܝܵܐ ܗ̄ܘ̣ ܟܡܵܐ ܐܸܢ ܬܸܚܠܘܿܛ ܦܲܓܼܪ̈ܢܵܝܵܬܼܵܐ 296 ܘܲܦܓܼܪܵܐ ܦܲܓܼܪܵܐ ܗ̄ܘ̣ ܟܡܵܐ ܐܸܢ ܬܸܡܙܘܿܓܼ ܪ̈ܘܼܚܵܢܵܝܵܬܼܵܐ . 297 ܠܵܐ ܡܸܬܡܲܙܓܼ ܟܝܵܢܵܐ ܟܣܝܵܐ ܒܦܲܓܼܪܵܐ ܐܸܠܵܐ ܒܚܘܼܒܵܐ : pb. f.29v 298 ܘܠܵܐ ܡܸܬܼܚܲܠܲܛ ܓܲܠܝܵܐ ܒܟܸܣܝܵܐ ܐܸܠܵܐ ܒܲܫܡܵܐ . 299 : ܒܲܫܡܵܐ ܡܲܨܝܵܐ ܗ̄ܝ̣ ܕܢܸܩܪܹܐ ܐܸܢܘܿܢ ܚܲܕܼ ܒܐܝܼܬܼܘܼܬܼܵܐ 300 ܟܲܕܼ ܠܵܐ ܛܵܢܹ̇ܐ ܦܘܼܪ̈ܫܵܢܵܝܗܘܿܢ ܐܲܝܢܵܐ ܕܩܵܪܹ̇ܐ . 301 : ܒܗܵܕܹܐ ܬܸܢܘܲܝ ܩܪܹܝ̇ܬܼ ܐܸܠܵܐ ܬܪܹܝܢ ܚܲܕܼ ܚܘܼܒܵܐ 302 ܒܲܪ ܐܝܼܬܼܘܼܬܼܵܐ ܐܘܒܲܪ ܐ̄ܢܵܫܘܼܬܼܵܐ ܚܲܕܼ ܦܲܪܨܘܼܦܵܐ . 303 : ܒܪܵܐ ܕܐܲܠܵܗܵܐ ܨܒ̣ܵܐ ܨܒܼܝܵܢܹܗ ܒܒܲܪ ܢܵܫܘܼܬܼܵܐ 304 ܘܝܲܗ̣̄ܒܼ ܠܹܗ ܕܝܼܠܹܗ ܘܲܢܣܲܒ̣ ܕܝܼܠܹܗ ܠܵܘ ܒܲܟܼܝܵܢܵܐ . 305 : ܒܝܼܠܝܼܕܼܘܬܹܗ ܕܠܵܐ ܫܘܼܪ̈ܵܝܵܐ ܝܲܩܲܪ ܝܲܠܕܹܗ 306 ܘܒܲܫܘܼܠܛܵܢܹܗ ܕܠܵܐ ܫܘܼܠܵܡܵܐ ܪܲܡܪܸܡ ܕܲܪܓܹܗ . 307 : ܒܕܲܪܓܼܵܐ ܪܵܡܵܐ ܕܐܲܠܵܗܘܼܬܹܗ ܩ̣ܪܵܝܗܝ ܘܐܲܩܝܼܡܹܗ 308 ܕܢܸܗܘܸܐ ܡܡܲܠܹܐ ܕܘܼܟܲܬܼ ܟܲܣܝܵܐ ܠܲܥܒܼܵܕܼ ܐܝܼܕܼܵܘܗܝ 309 : ܚܠܵܦ ܟܲܣܝܘܼܬܹܗ ܗܘ̤ܵܬܼ ܓܲܠܝܘܼܬܹܗ ܕܨܲܠܡܵܐ ܓܲܠܝܵܐ 310 ܕܲܒܼܓܲܠܝܘܼܬܹܗ ܢܲܟܼܪܸܙ ܚܲܝܠܵܐ ܕܲܟܣܹܐ ܒܹܗ ܟܠ . 311 : ܐܲܝܟ ܫܝܼܦܘܿܪܵܐ ܩܪ̣ܵܐ ܠܲܥܒܼܝܼ̈ܕܹܐ ܝܲܥܕܹܗܓܲܠܝܵܐ 312 ܥܲܠ ܗܵܘ̇ ܝܲܠܕܵܐ ܕܝܼܠܝܼܕܼ ܡܸܡܬܘܿܡ ܕܠܵܐ ܫܘܼܪܵܝܵܐ . 313 : ܕܝܼܠܹܗ ܐܝܼܬܼܵܘܗܝ ܒܲܛܢܵܐ ܘܝܲܥܕܵܐ ܦܲܓܼܪܵܢܵܝܵܐ 314 ܟܲܕܼ ܠܵܐ ܡܫܵܘܬܸܿܦ ܡܸܠܬܹܗ ܕܐܲܒܼܵܐ ܒܲܦܓܼܪ̈ܵܢܝܵܬܹܗ . 315 : ܕܝܼܠܹܗ ܒܲܛܢܵܐ ܘܕܲܝܠܹܗ ܝܲܠܕܵܐ ܘܕܼܝܼܠܹܗ ܕܙܘܿܪܬܵܐ 316 ܘܗܘ̤ܝܘܼ ܕܩܲܪܸܒܼ ܕܒܚܵܐ ܠܟܲܣܝܵܐ ܚܠܵܦ ܬܘܼܩܵܢܹܗ . 317 : ܗܘ̤ ܝܸܢܸܩ ܚܲܠܒܼܵܐ ܘܠܹܗ ܛܥܲܢ ܒܘܼܪ̈ܟܹܿܐ ܘܢܲܫܸܩ ܦܘܿܡ݂ܵܐ 318 ܘܗܘ̤ܝܘܼ ܕܫܲܦܸܦ ܥܲܡ ܝܲܠܘܕܹ̈ܐ ܒܲܝܢܵܬܼ ܫܘܼܩܹ̈ܐ . 319 : ܘܗܘ̤ ܐܸܬܼܪܲܒܲܝ ܒܝܲܕ ܡܘܼܫܚ̈ܵܬܼܵܐ ܕܩܲܠܝܼܠ ܩܲܠܝܼܠ 320 ܘܗܘ̤ ܬܘܼܒܼ ܩܲܒܸܿܠ ܚܹܝܠ ܚܸܟܼܡ̈ܵܬܼܵܐ ܒܚܲܝܠܵܐ ܕܪܘܼܚܵܐ . 321 : ܗܘ̤ ܓܡܲܪ ܙܸܕܼܩܵܐ ܕܢܵܘܟܘܿܣ ܪܘܼܚܵܐ ܫܢ̈ܝܵܐ ܬܠܵܬܼܝܼܢ 322 ܘܗܘ̤ ܦܪܲܥ̣ ܚܵܘܒܵܐ ܠܲܐܠܵܗ ܟܠܵܐ ܘܪܲܥܝܼ ܠܟܼܠܵܐ . 323 : ܗܘ̤ܝܘܼܕܲ ܥ̣ܡܲܕܼ ܐܲܝܟ ܚܲܣܝܼܪܵܐ ܡ̣ܢ ܝܘܿܚܲܢܵܢ 324 ܘܲܠܗܲܕܵܡܵܘ̈ܗܝ ܩܒܲܪܟܵܪܘܿܙܵܐ ܒܩܲܒܼܪܵܐ ܕܡܲܝܵ̈ܐ . 325 : ܗܘ̤ܝܘܼ ܕܩܲܒܸܿܠ ܚܲܝܠܵܐ ܕܪܘܼܚܵܐ ܒܐܵܬ̤ܵܐ ܕܝܵܘܢܵܐ 326 ܘܥܵܠܘܗܝ ܐܲܣܗܸܕ ܩܵܠܹܗ ܕܐܲܒܼܵܐ ܕܫܲܪܝܼܪ ܚܘܼܒܹܗ . 327 : ܗܘ̤ ܨܵܡ̣ ܘܲܫܦܸܢ ܠܦܘܼܬܼ ܕܲܟܼܝܵܢܵܐ ܬܵܒܲܥ̇ ܗ̄ܘ̣ܵܐ ܠܹܗ 328 ܗܘ̤ܝܬܼ ܕܐܸܚܲܕܼ ܕܲܟܪܐ ܒܚܘܼܪܒܿܐ ܚܲܣܝܼܢܵܐ . 329 : ܕܝܼܠܹܗ ܟܲܦܢܵܐ ܘܕܼܝܼܠܹܗ ܨܲܗܵܝܵܐ ܘܕܼܝܼܠܹܗ ܫܸܢܵܬܼܵܐ 330 ܘܗܘ̤ ܠܐܝ̤ ܘܝܼܬܸܒܼ ܘܲܫܐܸܠ ܡ̈ܝܵܐ ܕܲܢܦܝܼܓܼ ܨܲܗܝܹܗ . 331 : ܕܝܼܠܹܗ ܦܲܓܼܪܵܐ ܡܸܬܼܚܲܙܝܵܢܵܐ ܡܩܲܒܸܿܠ ܚܲܫܹ̈ܐ 332 ܘܕܲ ܝܼܠܹܗ ܢܲܦ̣ܫܵܐ ܛܥܝܼܢܲܬܼ ܝܘܼܩܪܵܐ ܕܦܪܵܘܿܫܘܼܬܼܵܐ . 333 ܕܝܼܠܹܗ ܩܸܢܛܵܐ ܘܕܼܝܼܠܹܗ ܕܘܥܬܿܐ ܘܕܼܝܼܠܹܗ ܨܠܘܿܬܼܵܐ . 334 ܘܗܘ̤ ܐܸܬܼܚܲܝܲܠ ܡ̣ܢ ܪܘܼܚܵܢܵܐ ܕܠܵܐܢܸܬܼ ܪܲܦܹܐ . 335 : ܗܘ̤ ܒܥܸܠܝܼܬܼܵܐ ܘܗܘ̤ ܒܹܝܬܼ ܕܝܼܢܵܐ ܘܗܘ̤ ܒܓܼܵܓܼܘܿܠܬܿܐ 336 ܘܗܘ̤ ܝܘܼܕܩܲܒܸܿܠ ܪܘܼܩܵܐ ܛܲܡܲܐܐ ܡ̣ܢ ܦܘܼܡ ܛܲܡ̈ܐܹܐ . 337 : ܕܝܼܠܹܗ ܨܠܝܼܒܼܵܐ ܘܕܼܝܼܠܹܗ ܨܨ̈ܐ ܘܕܼܝܼܠܹܗ ܪܘܡܚܵܐ 338 : ܘܗܘ̤ܝܘܼ ܕܐܲܪܟܸܿܢ ܪܹܫܹܗ ܒܩܲܝܣܵܐ ܘܐܲܫܠܸܡ ܪܘܼܚܹܗ 339 : ܦܲܓܼܪܵܐ ܗ̄ܘ̣ ܕܲܝܼܠܹܗ ܕܲܗܘ̤ܵܐ ܒܩܲܒܼܪܵܐ ܬܠܵܬܼܵܐ ܝܵܘܡܵܝܼ̈ܢ 340 ܘܢܲܦ̣ܫܵܐ ܗܝ̣ ܕܝܼܠܹܗ ܕܫܲܢܝܲܬ̤ ܠܲܥܸܕܢ ܘܲܦܢܵܬ̤ ܨܐܕܼܵܘܗܝ . 341 : ܘܗܘ̤ܝܘܼ ܕܐܲܓܸܿܣ ܒܹܝܬܼ ܥܲܢܝܼ̈ܕܹܐ ܕܠܵܐ ܢܸܟܼܝܵܢܵܐ 342 ܘܗܘ̤ ܐܸܬܼܢܲܚܡ ܒܚܝܹܠ ܒܵܪܘܿܝܵܐ ܕܼܵܟܣܹܐ ܗ̄ܘ̣ ܒܹܗ . 343 : ܒܹܗ ܗܘ̤ ܟܣܹܗ ܗ̄ܘ̣ܵܐ ܚܲܝܠܹܗ ܪܲܒܵܐ ܕܡܸܠܬܹܗ ܕܐܲܒܼܵܐ 344 ܘܲܒܼܚܹܝܠ ܚܲܝܠܹܗ ܡܸܬܼܚܲܝܲܠ ܗ̄ܘ̣ܵܐ ܠܡܸܚܣܲܢ ܚܲܫܘ̈ܗܝ . 345 : ܒܹܗ ܥܵܘܲܡܲ݁ܪ ܗ̄ܘ̣ܵܐ ܒܪܵܐ ܕܐܲܠܵܗܵܐ ܨܒܼܝܵܢܵܐܝܼܬܼ 346 ܘܟܲܕܼ ܒܹܗ ܟܣܹܐ ܗ̄ܘ̣ܵܐ ܠܵܐܡܫܵܘܬܸܦ ܗ̄ܘ̣ܵܐ ܒܲܡܚܝܼ̈ܠܬܹܗ . 347 : ܒܹܗ ܡܲܥܝܵܬܝܼܬܼ ܡ̣ܢ ܟܲܕܼ ܣܲܒܿܪܵܗ̇ ܥܝܼܪܵܐ ܠܐܸܡܹܗ 348 ܒܹܗ ܒܨܒܼܝܵܢܵܐ ܕܠܵܐ ܡܸܬܼܢܲܫܲܩ ܕܐܲܝܟܲܢ ܘܕܡܵܐ . 349 : ܒܹܗܩܕܼܵܡ ܚܲܫܹ̈ܐ ܘܒܼܵܬܲܪ ܚܲܫܹ̈ܐ ܕܠܵܐ ܫܘܼܢܵܝܵܐ 350 ܒܹܗ ܥܲܠ ܐܲܪܥܵܐ ܘܒܹܗ ܒܲܫܡܲܝܵܐ ܕܠܵܐ ܫܘܼܠܵܡܵܐ . 351 ܠܵܐ ܐܵܡܲ݁ܪ ܐ̄ܢܵܐ ܕܫ̣ܵܢܝ ܡܸܢܹܗ ܚܹܝܠ ܐܝܼܬܼܘܼܬܼܵܐ : pb. f.30r 352 ܠܵܐ ܒܲܦܓܼܪ ܘܠܵܐ ܟܲܕܼ ܫܲܠܚܵܗ̇ ܠܡܵܘܝܬܼܘܼܬܼܵܐ . 353 : ܚܲܕܼ ܥܲܡ ܐܝܼܬܼܝܵܐ ܡܵܢܹ̇ܐ ܐ̄ܢܵܐ ܠܹܗ ܡܸܛܠ ܕܲܪ̈ܓܹܿܗ 354 ܘܚܲܕܼ ܩܵܪܹܵܐ ܐ̄ܢܵܐ ܒܪܵܐ ܕܐܲܠܵܗܵܐ ܘܠܲܡܢܬܼܵܐ . 355 : ܠܵܐ ܐܵܡܲ݁ܪ ܐ̄ܢܵܐ ܬܪܹܝܟ ܕܐܵܡܲ݁ܪ ܗܲܕܵܝܘܿܛܵܐ 356 ܚܲܕ ܐܡ̇ܪ ܐ̄ܢܵܐ ܟܡܵܐ ܐܸܢ ܛܵܠܸܡ ܟܲܕܼܵܒܼܵܬܝܼܬܼ . 357 : ܠܐ ܛܵܠܘܡܵܐ ܠܵܐ ܬܵܛܠܘܡܲܝܢܝ ܐܲܝܟ ܕܲܡܥܵܕܼ ܐܲܢ̄ܬ 358 ܠܵܐ ܫܡܝܼܥ ܠܵܟ ܡܸܢܝ ܕܲܒܼܪܵܐ ܙܐܝܼܬܼ [ ܘܒܼܪܵܐ ] ܠܐܲܠܗܵܐ . 359 : ܟ̄ܠܵܐ ܡܲܪܵܚܵܐ ܠܵܐ ܬܸܥܕܘܼܠܲܝܢܝ ܡܲܪܵܚܵܐܝܼܬܼ 360 ܠܵܐ ܚܙܹܐ ܐܢܵܐ ܠܵܟ ܒܲܕ ܪܕܢܐ ܠܒܪ ܡ̣ܢ ܐܘܼܪܚܵܐ . 361 : ܠܐ ܚܸܪܝܵܝܵܐ ܠܵܐ ܬܸܬܼܥܣܩ ܠܘܼܩܒܠ ܡܸܠܲܝ̈ 362 ܠܵܐ ܪܓܼܝܼܫ ܐܲܢ̄ܬܿ ܒܝܼ ܘܲܣܛܝܼܬܼ ܡ̣ܢ ܡܬܘܿܡ ܡ̣ܢ ܘܠܝܼܬܼܵܐ . 363 : ܠܵܐ ܙܹܐܦܵܢܵܐ ܠܵܐ ܬܸܩܛܲܪܓܼܝܼܢܝ ܩܕܡ ܙܹܐܦܵܢܹ̈ܐ 364 ܠܵܐ ܒܩܐ ܐ̄ܢܵܐ ܠܵܟ ܕܕܼܵܡ ܬܸܬܼܩܲܒܲܠ ܣܵܗܕܘܼܬܼ ܡܸܠܲܝ̈ܟ . 365 : ܡܵܐ ܠܵܟ ܨܐܕܲܝ ܥܘܼܝܼܪ ܒܲܚܣܵܡܵܐ ܕܠܵܐ ܒܘܼܝܵܢܵܐ 366 ܕܲܢܨܝܼܬܿ ܡܲܓܲܢ ܥܲܡ ܦܸܬܼܓܼܵܡܝ̈ ܐܲܝܟ ܕܲܒܼܟܹܐܢܘܼ . 367 : ܡܵܐ ܠܝܼ ܥܲܡܵܟ ܓܲܒܼܪܵܐ ܟܬܿܝܼܫܵܐ ܡܠܹܐ ܚܸܪ̈ܝܵܢܹܐ 368 ܕܲܡܓܲܪܸܓܼ ܐ̄ܢܵܐ ܥ̈ܠܠܹܐ ܒܪܘܼܓܼܙܵܐ ܕܬܸܬܼܟܲܬܲܫ ܥܲܡܝܼ . 369 : ܒܓܲܢܲܝ̈ܟ ܟܲܣܝܵܐ ܕܲܥܡ݂ܲܪܚܘܼܒܹܿܗ ܒܲܦܓܼܪܲܢ ܓܲܠܝܵܐ 370 ܕܐܝܼ ܒܡܲܪ̈ܵܚܹܐ ܕܲܡܨܲܚܝܼܢ ܠܵܟ ܒܚܵܫܘܿܫܘܼܬܼܵܐ . 371 : ܒܓܲܢ ܐܝܼܬܼܘܼܬܼܵܟ ܐܝܼܬܝܵܐ ܕܐܝܼܬܼܵܘܗܝ ܕܠܵܐ ܫܘܼܪܵܝܵܐ 372 ܫܲܬܸܩ ܩܠܹܐ ܕܲܡܬܲܚܡܝܼܢ ܠܵܟ ܒܟܲܪܣܵܐ ܕܒܸܣܪܵܐ . 373 : ܡܸܛܠܬܼܵܟ ܩܵܥܹ̇ܝܢ ܥܲܡ̇ܢ ܒܢܲܝ̈ ܚܸܪ̈ܝܵܢܹܐ 374 ܕܲܩܪܹܝܢܲܢ ܠܵܟ ܒܲܫܡܵܐ ܚܲܝܵܐ ܕܲܦܐܹܐ ܠܲܫܡܵܟ . 375 : ܥܲܠ ܚܲܝܘܼܬܼܵܟ ܟܬܼܝܼܫܝܼܢ ܟܠܫܵܥ ܕܲܢܡܝܼܬܼܘܿܢܵܗ̇ 376 ܘܲܕܼܠܵܐ ܡܲܨܝܵܐ ܗܵܐ ܡܡܝܼܬܝܼܢ ܠܵܟ ܟܲܕܵܒܼܵܐܝܼܬܼ . 377 : ܠܡܵܘܬܿܐ ܟܼܝܼܠܵܟ ܪܓܼܝܼܓܼܝܼܢ ܣܲܓܲܝ ܡܝܼܬܹ̈ܐ ܕܥܵܘܠܵܐ 378 ܘܠܵܐ ܡܸܬܼܒܿܝܼܢܝܼܢ ܕܪܵܡ ܗ̄ܘ̣ ܟܝܵܢܵܟ ܡ̣ܢ ܢܸܟܼܝܵܢܹ̈ܐ . 379 : ܡ̇ܢ ܪܵܚܝܹ̇ܢ ܐܢ̄ܬܿܘܿܢ ܡܲܠܝܲܝ̈ ܪܘܼܓܼܙܵܐ ܠܡܸܩܛܲܠ ܚܲܝܹ̈ܐ 380 ܕܗܵܐ ܠܲܝܬܿ ܦܘܼܪܣܵܐ ܕܢܵܘܦܘܿܢ ܚܲܝܹ̈ܐ ܡ̣ܢ ܚܲܝܲܝ̈ܗܘܿܢ . 381 : ܡ̇ܢ ܠܵܐܹ̇ܝܬܿܘܿܢ ܠܡܸܚܒܲܫ ܪܘܼܚܵܐ ܒܓܼܵܘ ܗܲܕܼܵܡܹ̈ܐ 382 ܕܗܵܐ ܠܵܐ ܣܵܦ̇ܩܝܼܢ ܫܡܲܝܵܐ ܘܐܲܪܥܵܐ ܕܲܢܣܲܝܼܕܘܼܢܵܝܗܝ . 383 : ܠܡܢ ܣܢܝܼܢ ܐ̄ܢܬܘܿܢ ܠܐܲܝܢܵܐ ܕܐܡܪ ܕܐܝܼܬܼܝܵܐ ܠܵܐ ܡܝܼܬ 384 ܕܗܵܐ ܐܸܢ ܐܡܪ ܘܐܸܢ ܠܵܐ ܐܡܪ ܗܘ̤ ܠܵܐ ܡܵܐܝܬܼ . 385 : ܡ̇ܢ ܣ̇ܩܪܝܼܢ ܐܢܬܘܿܢ ܠܐܲܝܢܵܐ ܕܡܪܝܼܡ ܫܝܼܛܵܐ ܦܓܪܢ 386 ܕܗܵܐ ܐܸܢ ܡܵܘܪܸܒܼ ܘܐܸܢ ܠܵܐ ܡܵܘܪܸܒܼ ܒܫܘܼܒܼܚܵܐ ܡܲܡܠܸܟ . 387 ܡ̇ܢ ܝ̇ܬܪܝܼܢ ܐܢܬܘܿܢ ܕܲܡܡܬܝܼܢ ܐܢܬܘܿܢ ܠܠܵܐ . 388 ܡܵܝܘܿܬܼܵܐ ܘܡ̇ܢ ܚܣܪܝܼܢ ܐܢܬܘܿܢ ܕܡܡܠܟ ܦܓܼܪܲܢ ܥܡ ܐܝܼܬܘܼܬܼܵܐ . 389 : ܠܡܢ ܠܵܐ ܓܠܝܵܐ ܕܐܝܼܬܝܼܵܐ ܪܵܡ ܗܘ̤ ܡ̣ܢ ܢܸܟܼܝܵܢܹ̈ܐ 390 : ܘܡ̣ܢ ܠܵܐ ܝܵܕܥ ܕܕܡܝܘܬܐ ܗܘ̣ ܚܲܫܵܐ ܘܡܘܬܐ 391 : ܘܲܟܼܒܲܪ ܐܸܠܘ ܩܢܝܢ ܗܘ̣ܘ ܚܲܪ̈ܫܹܐ ܦܘܼܡܹ̈ܐ ܡܠܝܼ̈ܠܹܐ 392 : ܗܵܘܹܝ̇ܢ ܗ̄ܘ̣ܵܘ ܠܲܢ ܚܲܒܼܪܹ̈ܐ ܒܗܵܕܹܐ ܕܐܝܼܬܼܝܵܐ ܠܵܐܡܝܼܬܼ 393 : ܟܒܲܪ ܐܸܠܘܼ ܐܝܼܬܼ ܦܪܵܘܿܫܘܼܬܼܵܐ ܒܠܵܐ ܦܵܪ̈ܘܿܫܹܐ 394 ܒܵܣ̇ܪܝܼܢ ܗ̄ܘ̣ܵܘ ܠܹܗ ܠܲܐܝܢܵܐ ܕܡܲܚܸܫ ܠܲܟܼܝܵܢ ܟܲܣܝܵܐ . 395 : ܬ̇ܘ ܫܲܬܿܝܼܒܹ̈ܐ ܕܘܼܢܘ ܟܹܐܢܵܐܝܼܬܼ ܥܲܡ ܡܲܠܵܠܹܐ 396 ܕܲܡܚܲܦܝܼܢ ܠܹܗ ܠܲܩܘܼܫܬܐ ܓܲܠܝܵܐ ܒܣܪܵܘܿܒܼܘܼܬܼܵܐ . 397 : ܒܗܲܬܼܘ ܘܐܸܬܼܟܚܕܼܘ ܐܵܦܢ ܩܠܝܼܠ ܩܵܢܝܲܝ̈ ܡܸܠܬܐ 398 ܦܘܼܫܘ ܡ̣ܢ ܗܸܪܓܵܐ ܕܚܵܫܘܿܫܘܼܬܼܵܐ ܕܠܵܐ ܚܵܫܘܿܫܵܐ . 399 : ܫܠ̣ܵܘ ܠܵܐ ܬܸܩܥܘܿܢ ܡܲܪܵܚܵܐܝܼܬܼ ܥܲܡ ܐܝܼܬܼܘܼܬܼܵܐ 400 ܕܕܲܠܡܵܐ ܬܸܗܘܘܿܢ ܚܲܒܼܪܹ̈ܐ ܒܕܝܼܢܵܐ ܠܐܵܟܸ̇ܠ ܩܲܪܨܵܐ . 401 ܠܐܵܟܸ̇ܠ ܩܲܪܨܵܐ ܕܵܡܹ̇ܐ ܛܢܵܢܵܐ ܕܪܸ̈ܥܝܵܢܲܝܟܿܘܿܢ : pb. f.30v 402 ܕܒܼܐܸܣܟܹܿܝܡ ܚܘܼܒܵܐ ܡܲܨܲܚܹܐ ܐܵܦ ܗܘ̤ ܠܲܫܡܵܐ ܣܓܼܝܼܕܼܵܐ . 403 : ܠܡ̇ܢ ܗܵܘܹ̇ܝܢ ܐܢ̄ܬܿܘܿܢ ܚܲܒܼܪܹ̈ܐ ܠܒܼܝܼ̈ܫܹܐ ܓܠܝܼܙܲܝ̈ ܗ̇ܘܢܵܐ 404 ܘܡܸܬܼܢܲܟܼܪܝܼܢ ܐܢ̄ܬܿܘܿܢ ܡ̣ܢ ܛܵܒܼ̈ܬܼܵܐ ܕܠܵܐ ܫܘܼܠܵܡܵܐ . 405 : ܥܪܘܿܩ ܚܲܠܵܫܹ̈ܐ ܡ̣ܢ ܥܸܢܝܵܢܹܗ ܕܩܵܛܸ̇ܠ ܐ̄ܢܵܫܵܐ 406 ܘܬܼܵܘ ܐܸܬܼܓܵܘܲܣܘ ܒܚܲܝܹ̈ܐ ܕܲܟܼܣܹܝܢ ܒܗܲܝܡܵܢܘܼܬܼܵܐ . 407 : ܢܗܲܝܡܸܢ ܕܐܝܼܬܼܝܵܐ ܠܒܸܫ ܨܒܼܝܵܢܹܗ ܦܲܓܼܪܵܐ ܕܡܸܢܲܢ 408 ܘܓܲܡܪܹܗ ܒܚܲܫܹ̈ܐ ܘܐܲܓܼܙܲܪ ܒܐܝܼܕܹܗ ܚܲܝܹ̈ܐ ܠܟܠ̣ܵܗ̇ . 409 : ܠܥܸܠܲܬܼ ܚܲܝܹ̈ܐ ܢܲܣܒܹܿܗ ܡܸܢܲܢ ܐܲܝܟ ܪܹܫܝܼܬܼܵܐ 410 ܘܲܩܪ̣ܵܝܗܝ ܒܲܫܡܹܗ ܕܢܸܬܸܿܠ ܒܲܫܡܹܗ ܚܲܝܹ̈ܐ ܠܟܠܐ . 411 : ܒܐܢܫܐ ܕܡܸܢܢ ܝܵܗ̣̄ܒܼ ܠܢ ܚܲܝܹ̈ܐ ܨܒܼܝܢ ܟܣܝܵܐ 412 ܘܗܘ̣ܝܘ̣ ܐ̄ܢܵܫܐ ܕܡܝܼܬܼ ܘܐܸܬܼܢܲܚܲܡ ܘܲܚܝܵܐ ܘܐܲܚܝܼ . 413 : ܗܘ̣ܝܘ̣ ܕܫ̣ܪܐ ܦܟܼܪܹ̈ܐ ܕܲܫܝܘܠ ܡ̣ܢ ܥܲܢܝܼ̈ܕܹܐ 414 ܘܢܦ̣ܩ ܐܲܟܼܪܸܙ ܣܒܲܪܬܵܐ ܚܕܲܬܵܐ ܕܚܝܲܬ ܡܝܼ̈ܬܹܐ . 415 : ܗܘ̤ ܡܝܼܬ ܘܲܚܝܵܐ ܒܚܹܝܠ ܚܲܝܘܼܬܼܵܐ ܕܫܪܝܵܐ ܗܘܬ ܒܹܗ 416 ܘܟܲܕܼ ܗܘ̤ ܒܡܵܘܬܵܐ ܚܲܝܘܼܬܼ ܚܲܝܵܘ̈ܗܝ ܠܥܸܠ ܡ̣ܢ ܡܵܘܬܵܐ . 417 : ܠܵܐ ܫܒܼܩܵܐ ܗ̄ܘ̣ܵܐ ܗܵܘ̇ ܨܒܼܝܵܢܵܐ ܕܲܠܘܹܐ ܗ̄ܘ̣ܵܐ ܠܹܗ 418 ܘܠܵܐ ܐܗܡܝܼ ܗ̄ܘ̣ܵܐ ܡ̣ܢ ܥܘܼܕܼܪܵܢܹܗ ܒܥܕܲܢ ܚܲܫܵܐ . 419 : ܥܲܡܹܗ ܒܕܼܝܼܢܵܐ ܘܥܲܡܹܗ ܒܩܲܝܣܵܐ ܘܥܲܡܹܗ ܒܩܲܒܼܪܵܐ 420 ܘܟܲܕܼ ܛܵܒܼ ܥܲܡܹܗ ܒܲܡܚܝܼ̈ܠܵܬܹܗ ܠܵܐ ܐܸܫܬܵܘܬܲܦ . 421 : ܟܝܵܢ ܡܵܝܘܿܬܹ̈ܐ ܒܕܼܝܼܠܹܗ ܩܲܒܸܿܠ ܟܝܵܢܵܝ̈ܬܹܗ 422 ܘܲܟܼܝܵܢ ܟܲܣܝܵܐ ܒܕܼܝܼܠܹܗ ܩܵܘܝܼ ܕܠܵܐ ܫܘܼܚܠܵܦܵܐ . 423 : ܠܵܐ ܐܸܫܬܲ ܚܠܲܦ ܘܬܼܘܼܒܼ ܐܵܡܲ݁ܪ ܐ̄ܢܵܐ ܕܠܵܐ ܐܸܫܬܲܚܠܲܦ 424 ܘܐܸܢ ܐ̄ܢܵܫ ܚܡܝܼܬܼ ܬܘܼܒܼ ܢܸܬܼܚܲܡܲܬܼ ܕܠܵܐ ܐܸܫܬܲ ܚܠܲܦ . 425 : ܗܵܘ̇ ܕܐܸܫܬܲ ܚܠܲܦ ܟܝܵܢ ܐܲܢܵܫܘܼܬܼܵܐ ܗ̄ܘ̣ ܩܲܢܝܼܬܼ ܚܲܫܹ̈ܐ 426 ܕܲܫ̣ܠܚ ܚܲܫܹ̈ܐ ܘܲܠܒܸܿܫ ܫܘܼܒܚܵܐ ܕܠܵܐ ܡܵܝܘܿܬܹ̈ܐ . 427 : ܡܵܝܘܿܬܼܵܐ ܗ̄ܘ̣ܵܐ ܕܚܲܫ̣ ܒܲܙܩܝܦܵܐ ܣܛܲܪ ܡ̣ܢ ܡܸܠܬܼܵܐ 428 ܘܲܒ̣ܚܹܝܠ ܡܸܠܬܐ ܚܣܢܗ ܠܡܵܘܬܵܐ ܘܦܲܠܓ ܚܲܝܹ̈ܐ . 429 : ܡܵܝܘܼܬܵܐ ܗܘ̣ܐ ܘܬܘܼܒܼ ܐܡܪ ܐ̄ܢܐ ܕܡܵܝܘܼܬܵܐ ܗܘ̣ܵܐ 430 ܘܟܲܕ ܛܵܒ ܗܵܟܲܢ ܚܲܕ ܩܵܪܹܐ ܐ̄ܢܵܐ ܠܹܗ ܘܲܠܡܸܬܐ . 431 : ܗܘ̤ ܒܲܕܼܝܵܢܹܗ ܣܒ̣ܠ ܡܵܟܵܬܵܐ ܕܲܡܟ̣ܵܢܲܢ ܒܹܗ 432 ܘܲܒܢܹܣܝܵܢܹܗ ܝܼܠܸܦ ܕܢܲܥܕ ܪܠܲܕܼܡܹܬ ܢܣܝܼܢ . 433 : ܒܝܲܕ ܙܵܟܘܼܬܹܗ ܝܗܒ̣ ܘܼܵܟܼܘܼܬܵܐ ܠܝܢܝܵܒܘܼܬܲܢ 434 ܘܲܒ̣ܚܘܼܡܣܵܢܹܗ ܓܼܕܠ ܠܲܟܼܝܵܢܲܢ ܟܠܝܼܠ ܬܫܒܘܼܚܬܐ . 435 : ܒܫܘܼܒܚܵܐ ܪܲܒܿܐ ܟܲܠܠܹܗ ܚܲܝܠܵܐ ܕܥܵܡܲܪ ܗܘ̣ܵܐ ܒܹܗ 436 ܘܙܲܡܸܢ ܙܲܩܪ̣ܵܐ ܥܝܼܪܹ̈ܐ ܘܐ̄ܢܵܫܹ̈ܐ ܕܲܢܫܲܒܚܘܼܫܵܝܗܝ . 437 : ܠܥܝܼܪܹ̈ܐ ܘܐ̄ܢܵܫܹ̈ܐ ܚܵܘܝܼ ܫܘܼܒܚܹܗ ܘܪܲܒܘܼܬܼ ܕܲܪܓܹܗ 438 ܘܟܲܢܸܫ ܐܸܢܘܿܢ ܕܢܸܬܼܒܲܩܘܿܢ ܒܹܗ ܒܝܘܿܡ ܣܘܼܠܵܩܹܗ . 439 : ܐܲܪܒܥܝܼܢ ܝܵܘܡܝܼ̈ܢ ܒܐܲܪܥܵܐ ܫܲܒܼܩܹܗ ܡ̣ܢ ܕܐܸܬܼܢܲܚܲܡ 440 ܕܲܢܫܲܪܲܪ̈ ܒܵܗ̇ ܒܲܦܓܼܪܢܘܼܬܹܗ ܦܠܝܼܓܘܼܬܼ ܓܸܢܣܹܗ . 441 : ܠܫܘܼܪܵܪ ܓܸܢܣܹܗ ܚܵܘܝܼ ܒܲܦܓܼܪܹܗ ܨܨܹ̈ܐ ܘܪܘܼܡܚܵܐ 442 ܘܐܸܟܲܠ̣ ܘܐܸܫܬܿܝܼ ܒܵܬܲܪ ܕܲܗܘ̤ܵܐ ܠܵܐ ܡܵܝܘܿܬܼܵܐ . 443 : ܒܟܼܠܗܝܢ ܓܲܡܪܹܗ ܚܲܝܠܐ ܟܲܣܵܝܵܐ ܕܡܲܓܸܿܢ ܗ̣ܘܵܐ ܒܹܗ 444 ܘܡ̣ܢ ܕܐܸܫܬܲܡܠܝܼ ܐܲܣܩܹܗ ܠܪܵܘܡܵܐ ܠܥܸܠ ܡ̣ܢ ܟܠܵܐ . 445 : ܫܒ̣ܚܼܝ ܗܘ̣ܵܐ ܣܲܓܝܼ ܝܘܿܡ ܡܲܣܲܩܬܼܗ ܡ̣ܢ ܟܠ ܝܵܘܡ̈ܝܼܢ 446 ܘܲܗܕܝܼܪ̈ܐ ܗܘܵܬ̤ ܐܘܼܪܚܵܐ ܕܲܕܪܲܫ ܠܐܲܦܲܝ̈ ܪܘܵܡܸܵܐ . 447 : ܟܸܢܫܝܼ̈ܢ ܟܸܢܫܝܼ̈ܢ ܩܵܡܘ ܪ̈ܘܼܚܵܢܹܐ ܕܢܸܬܒܲܩܘܿܢ ܒܹܗ 448 ܕܐܲܝܟܲܢ ܦܵܪܲܚ ܦܲܓܼܪܵܐ ܒܐܵܐܲܪ ܕܠܵܐ ܒܲܥܝܵܕܵܐ . 449 : ܚܕܲܬܵܐ ܚܙ̣ܘ ܒܹܗ ܥܝܼܪܹ̈ܐ ܘܐܢܫ̈ܐ ܒܪܹܫ ܐ̄ܢܵܫܘܼܬܼܵܐ 450 ܕܦܬ̣ܚ ܬܪ̈ܥܹܐ ܕܐܲܚܝܼܕܝܼܢ ܗܘ̣ܘ ܒܐܲܦܝ̈ ܐܢܫ̈ܐ . pb. f.31r 451 : ܚܝܵܪܵܐ ܕܟܼܠܵܗ̇ ܒܹܗ ܡܲܩܸܬܼ ܗܘ̣ܵܐ ܪܘܼܚܵܢܵܐܝܼܬܼ 452 ܥܕܡܵܐ ܕܡܛܐ ܠܐܲܝܟܵܐ ܕܠܵܐ ܐܝܼܬܼ ܦܘܼܪܣܵܐ ܠܡܸܚܡܙܵܐ . 453 : ܪܸܡܙܵܐ ܟܣܝܵܐ ܐܲܥܒܲܪ ܩܘܼܕܡܘܗܝ ܘܐܸܠܵܐ ܕܪܵܘܡܵܐ 454 ܘܥܠ ܘܐܸܬܼܒܲܩܝܼ ܒܗ̇ܘ ܬܘܼܩܵܢܵܐ ܕܠܵܐ ܡܸܬܼܚܲܒܲܠ . 455 : ܠܡܲܫܟܿܢܵܐ ܪܲܒܵܐ ܘܲܡܫܲܠܡܵܢܵܐ ܥܲܠ ܕܲܢܫܡܸܫ 456 ܘܠܵܐ ܬܘܼܒܼ ܡܲܫܠܸܡ ܕܲܪܓܹܗ ܠܐܚܪܝܼܢ ܒܬܪ ܙܲܒܼܢܵܐ . 457 : ܥܡ ܐܝܼܬܘܼܬܵܐ ܠܒܸܟ ܫܘܼܠܛܵܢܵܐ ܕܠܵܐ ܫܘܼܠܵܡܵܐ 458 ܘܠܕܪܕܪܝܢ ܡܲܡܠܸܟ ܫܲܒܸܛܹܗ ܥܠ ܟܠ ܘܒܟܼܠ . 459 : ܡ̇ܢ ܠܵܐ ܢܸܬܼܗܲܪ ܒܪܒܘܬ ܕܲܪܓܼܵܐ ܐܲܠܵܗܵܝܵܐ 460 ܕܥܒܕܢ ܥܡܹܗ ܝܪ̈ܬܹܐ ܒܫܘܒܼܚܹܗ ܘܲܒܼܫܘܼܠܛܵܢܹܗ . 461 : ܡ̇ܢ ܠܵܐ ܢܘܼܕܹܐ ܒܚܸܟܡܲܬ ܩܘܫܬܵܐ ܕܠܵܐ ܡܸܬܼܕܪܟܵܐ 462 : ܕܥܠܝܼ ܣܡܹܗ ܠܲܥܒܲܕܼ ܐܝܼܕܼܵܘ̈ܗܝ ܥܡ ܪܒܘܼܬܹܗ 463 : ܡ̇ܢ ܠܵܐ ܢܫܒܚ ܠܐܘܡܢܘܬܐ ܕܚܝܠ ܥܒܼܘܲܕܵܐ 464 ܕܐܣܪܹܗ ܥܠܵܡܿܐ ܒܚܲܕ ܕܒܲܪܢܵܫܵܐ ܘܩܪܝܼܡ ܒܲܫܡܹܗ . 465 : ܚܲܕܼ ܒܲܪܢܵܫܵܐ ܨܵܪ ܨܒܼܝܵܢܹܗ ܒܲܕܼܡܘܼܬܼ ܨܲܠܡܵܐ 466 ܘܐܲܣܸܩ ܣܵܡܹܗ ܠܥܸܠ ܡ̣ܢ ܟܠܐ ܕܲܢܕܘܼܢ ܟܠܵܐ . 467 : ܐܲܝܟ ܡܲܚܙܵܝܼܵܬܼܵܐ ܣܵܡܹܗ ܒܪܵܘܡܵܐ ܠܥܠ ܡ̣ܢ ܟܠܵܐ 468 ܕܲܒܼܓܼܠܝܘܬܹܗ ܢܸܚܙܘܢ ܫܘܼܦܪܐ ܕܟܲܣܝܘܼܬܼ ܟܣܝܵܐ . 469 : ܒܦܲܓܼܪܵܢܘܼܬܹܗ ܨܒܼܵܐ ܕܲܢܚܵܘܹܐ ܚܘܼܒܹܗ ܠܟܼܠܵܐ 470 ܕܠܵܐ ܢܸܫܬܲܚܩܘܢ ܠܡܸܒܼܥܵܐ ܒܥܵܬܼܵܐ ܕܥܲܠ ܟܲܣܝܘܼܬܹܗ . 471 : ܒܹܗ ܬܲܚܸܡ ܟܠ ܡ̣ܢ ܥܘܼܩܵܒܼܵܐ ܕܠܵܐ ܡܸܬܼܥܲܩܲܒܼ 472 ܘܨܐܕܼܵܘܗܝ ܐܲܦܢܝܼ ܚܝܵܪܵܐ ܕܟܼܠܵܐ ܕܠܵܐ ܬܘܼܒܼ ܢܸܦܗܘܿܢ . 473 : ܫܡܲܝܵܐ ܕܲܬܼܪܹܝܢ ܥܲܒܼܕܹܗ ܠܦܲܓܼܪܹܗ ܒܗܵܘ̇ ܬܘܼܩܵܢܵܐ 474 ܕܢܸܗܘܸܐ ܡܡܲܠܹܐ ܕܘܼܟܲܬܼ ܢܘܼܗܪܵܐ ܘܕܼܘܼܟܲܬܼ ܥܲܝܢܹ̈ܐ . 475 : ܢܘܼܗܪܵܐ ܗ̄ܘ̣ ܟܠܵܗ̇ ܠܲܕܼܡܸܬܼ ܒܲܩܹܐ ܒܢܲܗܝܼܪܘܼܬܹܗ 476 ܘܐܲܝܟ ܠܵܟ ܡܸܕܸܡ ܚܫܝܼܒ̣ ܢܲܗܝܼܪܵܐ ܒܦܸܚܡܵܐ ܕܢܘܼܗܪܹܗ . 477 : ܒܐܸܣܦܹܝܪ ܦܲܓܼܪܹܗ ܟܣܹܐ ܨܒܼܝܵܢܵܐ ܡ̣ܢ ܟܠ 478 ܘܗܘ̤ ܝܥܵܒܸ̇ܕ ܠܹܗ ܦܐܹܐ ܒܲܚܙܵܬܼܵܐ ܠܥܹܝܢ ܚܲܙ̈ܝܹܐ . 479 : ܐܲܝܟ ܙܲܠܝܼܩܹ̈ܐ ܢܵܦܩܵܐ ܡܸܢܹܗ ܚܸܟܼܡܲܬܼ ܩܘܼܫܬܿܐ 480 ܘܲܡܚܲܟܸܿܡ ܟܠ ܒܗܵܝ̇ ܝܼܕܲ ܥܬܼܵܐ ܕܠܵܐ ܡܸܬܿܕܲܪܟܵܐ . 481 : ܠܵܘ ܚ̣ܟܼܡ̈ܬܼܵܐ ܡܲܠܸܦ ܬܲܡ̇ܢ ܪܲܒܿܐ ܕܪ̈ܲܒܹܐ 482 ܠܬܲܠܡܝܼܕܼܘܼܬܼܵܐ ܡܢܝܼܚ ܡ̣ܢ ܥܲܡ̈ܐܹܐ ܕܠܵܐ ܬܸܬܼܦܲܫܲܚ . 483 : ܒܲܠܡܹܐܝܢ ܫܲܝܢܵܐ ܡܲܫܪܵܐ ܠܐ̄ܢܵܫ̈ܐ ܘܲܠܪ̈ܘܼܚܵܢܹܐ 484 ܘܠܵܐ ܬܘܼܒܼ ܗܵܪܓܝܼܢ ܒܲܐܝܠܹܝܢ ܕܲܠܐܝܼܘܒܥܘܼܡܪܵܐ ܕܙܲܒܼܢܵܐ . 485 : ܨܠܕܵܘܗܝ ܢܵܐܸܚ̇ ܪܲܗܛܹܐ ܪܗܓ [...] ܕܡܸ̈ܠܹܐܘܲܕܼܣܘܼܥܪ̈ܢܹܐ 486 ܘܠܲܝܬܿ ܕܲܡܫܲܐܸܠ ܕܡܵܢܲܐ ܗ̣̄ܝ ܗܵܕܹܐ ܘܡܸܛܠ ܡܵܢܵܐ . 487 : ܠܵܐ ܐ̄ܢܵܫ ܒܵܥܹ̇ܐ ܕܐܲܝܟܵܘ ܟܲܣܝܵܐ ܕܠܵܐ ܡܸܬܼܥܲܩܲܒ̣ 488 ܕܡܸܬܼ ܥܲܩܪܵܐ ܠܵܗ̇ ܒܥܵܬܵܐ ܕܲܥܠܵܘܗܝ ܡ̣ܢ ܪܸܥܝܵܢܵܐ . 489 : ܠܵܐ ܡܨܐ ܬܲܡ̇ܢ ܥܒܼܝܼܕܼܵܐ ܕܢܹܐܡܲܪ ܥܲܠ ܥܵܒܼܘܿܕܼܵܐ 490 ܕܐܲܚܝܸܕܼ ܒܲܐܦܘ̈ܗܝ ܬܪܲܥ ܨܒܼܝܵܢܵܐ ܕܠܵܐ ܡܸܫܬܼܚܠܲܦ . 491 : ܠܵܐ ܡܸܬܲܦܲܠܲܓܼ ܕܐܲܝܟܲܢ ܐܝܼܬܼܵܘܗܝ ܟܣܹܐ ܡ̣ܢ ܟܠܵܐ 492 ܕܲܡܫܲܠܹܐ ܠܹܗ ܚܘܼܒܵܐ ܠܝܲܨܪܹܗ ܕܠܵܐ ܢܼܬܼܦܲܠܲܓܼ . 493 : ܒܡܸܬܼܚܲܙܝܵܢܵܐ ܚܵܙܹ̇ܐ ܠܟܲܣܝܵܐ ܠܵܘ ܒܲܚܙܬܼܵܐ 494 ܘܒܹܗ ܡܸܬܼܡܲܠܝܵܐ ܪܸܓܲܬܼ ܢܲܦܫܹܗ ܕܠܵܐ ܚܘܼܣܪܵܢܵܐ . 495 : ܬܲܡ̇ܢ ܫܵܠܡܵܐ ܗܵܝ̇ ܕܲܟܼܬܼܝܼܒܼܵܐ ܕܨܲܠܡܵܐ ܗ̄ܘ̣ ܐܢܵܫܑܵܐ 496 ܕܡܸܬܼܒܲܕܲܩ ܒܹܗ ܨܠܸܡ ܐܝܼܬܼܘܼܬܼܵܐ ܠܥܹܝܢ ܟܠ ܒܸܪ̈ܝܵܢ . 497 ܬܲܡ̇ܢ ܗ̄ܘ̤ܵܐ ܡܵܪܵܐ ܠܒܼܠܵ [...] ܒܗܘܿܢ ܒܥܩ̈ܕܹܐ : pb. f.31v 498 ܕܡܲܡܠܸܟ ܥܲܠ ܟܠ ܘܡܸܫܬܲ ܥܒܲܕܼ ܟܠ ܬܚܬ ܫܘܼܠܛܵܢܹܗ . 499 : ܬܡ̇ܢ ܒܵܗܬܝܼܢ ܫܐܕ̈ܐ ܕܐܲܩܠܝܼܘ ܥܠ ܡܵܪܘܿܬܹܗ 500 ܘܠ̇ܝܦܝܼܢ ܒܘܪܟܐ ܘܲܡܩܲܕܫܝܼܢ ܠܹܗ ܟܲܕ ܠܵܐ ܨܵܒܼܝܼܢ . 501 : ܬܡ̇ܢ ܒܲܛܠܝܼܢ ܣܸܕ̈ܩܹܐ ܦܠܝܼ̈ܓܹܐ ܕܗܲܪ̈ܵܛܝܼܩܹܐ 502 ܕܠܵܐ ܬܘܼܒܼ ܡܩܵܘܝܼܢ ܒܚܫܘܫܘܬܐ ܕܠܵܐ ܝܼܕܥܬܵܐ . 503 ܬܡܢ ܫܵܠܹܐ ܩܪܵܒܵܐ ܕܥܲܬܼܕܘ ܠܘܩܒܲܠ ܟܲܣܝܵܐ . 504 ܘܬܿܡ̇ܢ ܢܵܐܹ̇ܚ ܩܸܐܪܣܵܐ ܕܲܣܕܲܪܘ ܠܘܼܩܒܲܠ ܓܲܠܝܵܐ . 505 ܬܵܡ̇ܢ ܡܵܘܕܹܝܢ ܒܬܼܪ̈ܬܝܼܢ ܕܡܘ̈ܢ ܫܪܝܼܪ̈ܬܼܵܐ . 506 : ܕܡܘܼܬܼܵܐ ܕܥܒܼܕܵܐ ܘܕܲܥܵܒܼܘܿܕܼܵܐ ܚܲܕ ܦܲܪܨܘܿܦܵܐ 507 ܚܲܕ ܦܲܪܨܘܼܦܵܐ ܬܵܡ̇ܢ ܡܵܘܕܝܢ ܛܠ ܠܸܫܵܢܝܼ̈ܢ . 508 : ܘܚܲܕ ܩܘܼܕܼܵܫܵܐ ܬܵܢܹ̇ܝܢ ܟܠܫܵܥ ܠܡܸܠܬܐ ܘܦܲܓܼܪܵܐ 509 ܠܦܲܓܼܪܵܐ ܘܡܸܠܬܐ ܣܓܲܪܝܼܢ ܟܠܫܵܥ ܒܲܚܕܼܵܐ ܐܫܘܝܘܼ . 510 : ܟܲܕ ܡܸܣܬܲܟܠܝܼܢ ܕܲܬܼܪܹܝܢ ܗܵܘܹ̇ܝܢ ܘܚܲܕ ܡܸܬܼܟܲܪ̈ܙܝܼܢ 511 ܬܗܪܵܐ ܪܲܒܿܐ ܚܵܙܝܹ̇ܿܢ ܬܲܡ̇ܢ ܒܝܲܕ ܣܓܼܕܲܬܼܗܘܿܢ . 512 : ܕܥܲܡ ܥܵܒ̣ܿܘܕܼܵܐ ܡܩܲܒܸܿܠ ܥܒܼܝܕܼܵܐ ܣܸܓܼܕܼܬܼ ܚܘܼܒܵܐ 513 ܠܬܲܗܪܵܐ ܫܲܘܝܵܐ ܘܲܙܥܘܿܪ ܗܵܘܢܵܐ ܕܢܸܬܿܕܡܪܒܵܗ̇ . 514 : ܕܐܲܝܟܲܢ ܣܵܓܼܕܵܐ ܒܪ̈ܝܼܬܼܵܐ ܗ̣ܝ ܠܵܗ̇ ܒܗܲܝܟܲܠ ܦܲܓܼܪܵܐ 515 ܡܲܢ̣ܘ ܡܸܫܟܲܚ ܕܢܸܬܼܒܲܩܹܐ ܒܵܗ̇ ܚܲܬܝܼܬܼܵܐܝܼܬܼ . 516 : ܘܡܲܢ̣ܘܼ ܕܲܡܨܹܐ ܕܢܹܐܡܲܪ ܕܲܟܼܡܵܐ ܗ̄ܝ̣ ܘܡܵܢܵܐ ܗ̄ܘ̣ ܚܲܝܠܵܗ̇ 517 : ܚܹܝܠ ܐܝܼܬܘܼܬܼܵܐ ܣܵܦܸܩ ܒܠܚܘܕ ܕܢܹܐܡܲܪ ܕܟܼܡܵܐ ܗܝ̣ 518 ܘܗܘ̤ ܝܕܥ ܠܵܗ̇ ܕܐܝܟܵܐ ܣܲܥܪܵܗ̇ ܐܘܼܡܵܢܐܝܼܬܼ . 519 : ܐܘܡܢܘܬܐ ܗ̣ܝ ܕܝܠܗ ܗܕܐ ܐܘܡܢܘܬܐ 520 ܕܗܘ̇ ܐܘܼܡܵܢܵܐ ܕܒܼܪܵܐ ܕܒܼܪܵܐ ܒܪܝܼܬܼܵܐ ܡ̣ܢ ܠܵܐ ܡܸܕܡ . 521 : ܐܘܡܵܢܵܐܝܼܬ ܪܲܟܸܒ ܥܲܒܼܕܹܗ ܐܲܝܟ ܬܲܪܥܝܼܬܹܗ 522 ܘܛܵܟ ܡ̣ܢ ܥܵܠܡ ܣܝܼܡܵܐ ܗܘܼܬܼ ܠܵܗ̇ ܘܐܲܝܟ̣ܢ ܣܲܥܪܵܗ̇ . 523 : ܒܚܪܬܐ ܣܲܥܪܵܗ̇ ܟܕ ܝܕܥ ܠܵܗ̇ ܡ̣ܢ ܫܘܼܪܵܝܵܐ 524 ܘܚܲܙܝܵܐ ܗܘ̤ܵܬ ܠܹܗ ܟܲܕ ܠܵܐ ܬܸܗܘܸܐ ܐܲܝܟ ܗܵܝ̇ ܕܲܗܘ̤ܵܬܼ . 525 : ܒܫܘܼܠܵܡ ܙܲܒܼܢܹ̈ܐ [...] ܨܒܼܝܵܢܹܗ ܓܡܝܼܪ ܒܐܝܼܬܼܘܼܬܹܗ 526 ܘܐܲܫܦܲܠ ܚܘܼܒܹܿܗ ܥܲܠ ܟܠ ܘܲܒܼܟ̣ܠ ܥܲܬܿܝܼܪܵܐܝܼܬܼ . 527 : ܥܘܼܬܼܪܵܐ ܪܲܒܵܐ ܕܐܲܠܵܗܘܼܬܹܗ ܓܠ̣ܐ ܠܥܒܼܕܘ̈ܗܝ 528 ܘܐܲܩܝܼܡ ܐ̄ܢܵܫܵܐ ܕܢܸܗܘܹܐ ܡܦܲܪܢܸܣ ܕܝܼܠܹܗ ܒܕܼܝܼܠܹܗ . 529 : ܚܲܕ ܫܲܠܝܼܛܵܐ ܓܒ̣ܵܐ ܡ̣ܢ ܐ̄ܢܵܫܵܐ ܐܲܝܟ ܨܒܼܝܵܢܹܗ 530 ܘܛܲܒܼܥܹܗ ܒܲܫܡܹܗ ܘܝܲܗ̣̄ܒ ܠܹܗ ܕܲܪܓܼܵܐ ܕܢܲܡܠܸܟ . 531 : ܘܲܢܕܘܢ ܒܕܘܼܟܲܬ ܚܘܼܒܹܗ ܩܵܪܝܗܝ ܘܐܩܝܡܹܗ ܩܕܡ ܬܘܩܵܢܵܘܗܝ 532 ܕܢܸܗܘܹܐ ܡܡܲܠܐ ܕܘܼܟܲܬ ܝܵܬܹܗ ܕܠܵܐ ܡܸܬܼܚܲܙܝܵܐ . 533 : ܕܘܼܟܲܬܼ ܐܝܼܬܝܵܐ ܡܡܲܠܹܐ ܬܡ̇ܢ ܠܥܝܼܪܹ̈ܐ ܘܐ̄ܢܵܫ̈ܐ 534 : ܘܒܚܙܬ̣ ܦܲܓܼܪܹܗ ܢܲܚܵܐ ܚܙܬܐ ܘܫܠܝܐ ܒܥܵܬܼܵܐ 535 : ܗܵܕܵܐ ܗ̣ܝ ܥܸܠܬܐ ܕܪܒܘܬ ܕܲܪܓܹܗ ܘܲܕܫܘܼܠܛܵܢܹܗ 536 ܕܢܗܘܐ ܡܲܟܼܪܸܙ ܚܝܠ ܟܲܣܝܘܼܬܼܵܐ ܒܝܲܕ ܓܲܠܝܘܼܬܼܵܐ . 537 : ܬܪܬܝܢ ܥܠܠ̈ܢ ܟܣܝ̈ܢ ܒܲܫܡܹܗ ܘܛܵܒܼ ܝܩܝܼܪ̈ܲܢ 538 : ܚܕܵܐ ܕܐܝܼܬܘܼܬܼܵܐ ܘܚܕܵܐ ܕܚܘܒܐ ܕܠܘܬ ܟܠܐ 539 : ܠܵܐ ܡܨܝܵܐ ܗܘܼܬܼ ܕܢܸܚܙܘܢ ܥܒܼܝܼܪ̈ܐ ܠܐܝܼܬܝܵܐ ܓܢܝܼܙܵܐ 540 ܘܒܲܝܐ ܐܢܘܢ ܒܚܙܬܼ ܦܲܓܼܪܹܗ ܕܠܵܐ ܢܸܫܬܲܚܩܘܢ . 541 : ܓܠܝܙܝܼܢ ܗܘܘܿ ܬܘܼܒܼ ܡ̣ܢ ܚܘܼܠܛܵܢܵܐ ܐܲܠܵܗܵܝܵܐ 542 ܘܲܥܒܼܕ ܦܘܼܣܵܐ ܕܠܵܐ ܡܸܬܼܡܲܠܲܠ ܘܵܫܬܸܦ ܘܫܘܬܦ ܐܸܢܘܿܢ . 543 : ܪܲܒܵܐ ܗܝ̣ ܣܲܓܝܼ ܘܠܵܐ ܡܸܬܕܲܪܟܿܐ ܥܸܠܲܬܼ ܚܲܝܹ̈ܢ 544 ܘܲܟܼܡܵܐ ܕܢܹܐܡܲܪ ܚܲܣܝܼܪܝܼܢܢ ܕܢܹܐܡܲܪܕܲܡܵܐ ܗ̄ܝ̣ pb. f.32r 545 : ܫܡܲܝܵܐ ܘܐܲܪܥܵܐ ܐܸܢܗܘ̤ ܕܢܗܘܘܿܢ ܦܲܘܼܡܹ̈ܐ ܚܠܵܦܲܝܢ 546 ܠܵܐ ܡܨܝܢ ܣܦܵܩ̇ܝܼܢ ܕܢܸܫܬܲ ܥܘܼܢܵܗ̇ ܐܲܟܼܡܵܐ ܕܐܝܼܬܹܝܗ̇ . 547 : ܘܟܲܕ ܛܵܒܼ ܪܲܒܵܐ ܘܠܵܐ ܡܸܬܿܕܲܪܟܿܐ ܡ̣ܢ ܟܠ ܒܸܪ̈ܝܵܢ 548 ܒܢܲܝ̈ ܚܸܪ̈ܚܹܵܐ ܐܵܦ ܠܵܐ ܕܐܝܼܬܹܝܗ̇ ܡܸܕܹܡ ܚܲܫܒܿܘܼܗ̇ . 549 : ܥܵܘܠܵܐ ܥܠܲܝܟܿܘܿܢ ܗܲܪ̈ܛܝܼܩܹܐ ܟܡܵܐ ܐܲܥܘܠܬܿܘܿܢ 550 ܕܲܛܠܲܡܬܿܘܼܢܲܝܗܝ ܠܛܒܐ ܕܠܵܐ ܐܝܼܬܼ ܦܸܚܡܵܐ ܠܚܘܼܒܹܗ . 551 : ܐܵܪܵܐ ܟܬܼܝܼ̈ܫܹܐ ܕܠܐ ܡܸܬܼܪܲܚܝܢ ܡ̣ܢ ܚܸܪ̈ܝܵܢܹܐ 552 ܠܡ̇ܢ ܣܵܬ̇ܪܝܼܢ ܐܢ̄ܬܿܘܿܢ ܪܵܘܡܵܐ ܪܲܒܿܐ ܕܒܸܢܝܵܢ ܩܘܼܫܬܿܐ . 553 : ܐܵܪܵܐ ܢܟܼܝܼ̈ܠܹܐ ܕܲܢܟܼܝܼܠܝܼܢ ܛܵܒ̣ ܐܵܦ ܡ̣ܢ ܒܝܼܫܹ̈ܐ 554 ܡ̇ܢ ܣܵܕܼܩܝܼܢ ܐܢ̄ܬܿܘܿܢ ܐܵܘܝܘܼܬܼ ܐ̄ܢܵܫ̈ܐ ܘܐܲܠܵܗܘܼܬܼܵܐ . 555 : ܐܲܠܵܗܘܼܬܼܵܐ ܨܒܼܬ̤ ܕܲܬܼܝܲܩܲܪ ܐ̄ܢܵܫܵܐ ܒܕܼܝܼܠܹܗ 556 ܠܟܼܘܿܢ ܡ̇ܢ ܒܝܪܫܵܐ ܕܲܗܘ̤ܵܘ ܐ̄ܢܵܫ̈ܐ ܒܢܝ̈ ܐܲܠܵܗܵܐ . 557 : ܐܝܼܬܼܝܵܐ ܫܘܼܬܿܦ ܠܲܥܒܼܕ ܐܝܼܕܼܵܘ̈ܗܝ ܒܪܲܒܿܘܼܬܼ ܕܲܪܓܹܗ 558 ܠܟܼܘܿܢ ܡ̇ܢ ܥܛܠܵܐ ܠܡܸܫܬܵܘܬܵܦܘܼ ܒܛܲܝܒܿܘܼ ܡܲܓܿܢ . 559 : ܦܘܼܫܘ ܚܸܪ̈ܚܵܐ ܡ̣ܢ ܬܲܟܼܬܿܘܼܫܵܐ ܕܠܘܼܩܒܲܠ ܗܵܕܹܐ 560 ܘܚܘܼܪܘ ܘܐܸܬܼܒܩܵܘ ܕܥܝܼܪܹ̈ܐ ܘܐܢܫ̈ܐ ܒܵܗ̇ ܬܲܗܝܼܪܝܼܢ . 561 : ܚܙ̣ܘ ܪ̈ܒܘܬܐ ܕܫܡܝ̈ܬܐ ܕܲܢܩܲܠܣܝܼܢ ܠܵܗ̇ 562 ܘܠܵܐ ܫܠܝܼܘ ܡ̣ܢ ܡܬܘܼܡ ܠܲܡܫܲܒܵܚܘܼ ܕܲܟܼܡܵܐ ܫܒܚܵܐ . 563 : ܫܲܦܝܼܪ ܬܲܩܢܲܬ̤ ܕܲܗܘ̤ܵܘ ܐ̄ܢܵܫ̈ܐ ܐܲܠܵܗܵܝܹ̈ܐ 564 ܘܠܵܐ ܐ̄ܢܵܫ ܣܵܦܸܩ̇ ܕܢܸܦܪ ܘܲܥ ܛܲܝܒܿܘܼ ܠܡܬܩܢܢܗ̇ . 565 : ܫܲܦܝܼܪ ܐܲܡܸܠܟ ܟܝܵܢܵܐ ܥܒܼܝܼܵܕܼܵܐ ܥܲܡ ܥܵܒܼܘܿܕܼܵܐ 566 ܘܠܲܝܬܿ ܒܲܥܒܼܝܼ̈ܕܐ ܕܲܡܨܹܐ ܕܢܸܥܕܘܿܠ ܕܥܲܠ ܡ̇ܢ ܗܵܟܲܢ . 567 : ܠܵܐ ܟܹܝܬܼ ܬܸܥܕܘܿܠ ܗܲܪܣܝܘܛܵܐ ܚܲܣܝܼܪ ܗܵܘܢܵܐ 568 ܠܗܵܝ̇ ܝܼܕܲܥܬܐ ܕܫܲܦܝܼܪ ܥܸܒܼܕܲܬ̤ ܟܠܡܵܐ ܕܥܸܒܼܕܲܬ̤ . 569 : ܬܵܐ ܐܸܢ ܨܵܒܹܝܬ̇ ܩܲܠܸܣ ܘܐܵܘܪܸܒܼ ܥܲܡ ܟܠ ܒܸܪ̈ܝܵܢ 570 ܠܗܵܘ̇ ܐܘܼܡܵܢܵܐ ܕܫܵܘܬܦ ܥܡܠܗ ܥܲܡ ܪܲܒܿܘܼܬܹܗ ܀ ܥܲܠ ܡܵܪܬܿܝ ܡܲܪܝܲܡ ܥܲܠ ܡܵܪܬܿܝ ܡܲܪܝܲܡ