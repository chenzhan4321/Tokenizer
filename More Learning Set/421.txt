ܥܲܠ ܬܘܼܩܦܵܗ̇ ܘܡܲܥܒܿܕܼܵܢܘܼܬܼܵܗ̇ ܒܝܼܫܬܵܐ ܕܲܚܛܝܼܬܼܵܐ : ܕܒܲܐܝܠܹܝܢ ܡܸܬܼܩܲܝܡܵܐ : ܘܒܲܐܝܠܹܝܢ ܒܵܛ̇ܠܵܐ . ܠ . ܥܲܠ ܬܘܼܩܦܵܗ̇ ܘܡܲܥܒܿܕܼܵܢܘܼܬܼܵܗ̇ ܒܝܼܫܬܵܐ ܕܲܚܛܝܼܬܼܵܐ : ܕܒܲܐܝܠܹܝܢ ܡܸܬܼܩܲܝܡܵܐ : ܘܒܲܐܝܠܹܝܢ ܒܵܛ̇ܠܵܐ . ܠ . ܥܕܲܡܵܐ ܕܡ̣ܢ ܠܸܒܵܐ ܘܒܲܫܪܵܪܵܐ ܢܸܤܢܸܐ ܐ̄ܢܵܫ ܠܥܸܠܬܼܵܗ̇ ܕܲܚܛܝܼܬܼܵܐ : ܡ̣ܢ ܗܲܢܝܼܐܘܼܬܼܵܗ̇ ܕܡܲܥܒܿܕܼܵܐ ܒܠܸܒܵܐ ܠܵܐ ܡܸܬܼܚܲܪܲܪ . ܗܵܕܹܐ ܗ̣̄ܝ ܚܲܤܝܼܢܘܼܬܼ ܐܵܓܼܘܿܢܵܐ : ܗܵܝ̇ ܕܲܠܩܘܼܒܼܠܹܗ ܩܵܝ̇ܡܵܐ ܕܒܲܪܢܵܫܵܐ ܥܕܲܡܵܐ ܠܲܕܼܡܵܐ : ܕܒܼܵܗ̇ ܡܸܬܼܒܲܚܪܵܐ ܚܹܐܪܘܿܬܹܗ ܒܲܚܕܼܵܢܵܝܘܼܬܼ ܪܸܚܡܬܼܵܐ ܕܲܠܘܵܬܼ ܡܝܲܬܿܪ̈ܵܬܼܵܐ . ܘܗܵܢܵܘ ܚܲܝܠܵܐ ܗܵܘ̇ ܕܲܡܫܲܡܗܝܼܢ ܠܹܗ ܚܘܼ̈ܬܼܚܵܬܹܐ : ܕܡ̣ܢ ܪܹܚܝܹܗ ܡܸܬܫܲܠܦܵܐ ܢܲܦܫܵܐ ܚܲܠܵܫܬܼܵܐ : ܡܸܛܠ ܓܘܼܪܵܓܼܵܐ ܥܲܙܝܼܙܵܐ ܕܤܝܼܡ ܒܹܗ . ܗܵܢܵܘ ܚܲܝܠܵܗ̇ ܬܲܩܝܼܦܵܐ ܕܲܚܛܝܼܬܼܵܐ : ܕܒܹܗ ܡܕܼܵܘܕܼܵܐ pb. 209 ܠܫܲܦܝܼܘܼܬܼܵܐ ܕܢܲܟܼ̈ܦܹܐ : ܘܥܵܨ̇ܝܵܐ ܠܙܵܘ̈ܥܹܐ ܕܟܲܝ̈ܵܐ ܒܐܲܝܠܹܝܢ ܕܠܵܐ ܡܬܼܘܿܡ ܫܩܝܼܠܝܼܢ ܢܸܤܝܵܢܵܐ ܕܝܼܕܲܥܬܼܗܹܝܢ . ܗܵܪܟܵܐ ܢܚܵܘܸܐ ܚܘܼܡܤܵܢܲܢ ܚܲܒܿܝܼ̈ܒܲܝ ܀ ܗܵܢܵܘ ܙܲܒܼܢܵܐ ܕܤܵܗܕܘܼܬܼܵܐ ܕܠܵܐ ܡܸܬܼܚܲܝܵܐ : ܕܒܼܵܗ̇ ܡܸܬܼܐܡܲܪ ܬܸܓܼܡܵܐ ܕܝܼܚܝܼ̈ܕܵܝܹܐ ܡܸܬܼܢܲܨܲܚ ܒܟܼܠܥܸܕܵܢ . ܒܦܸܓܼܥܵܐ ܕܗܵܢܵܐ ܩܪܵܒܼܵܐ ܡܸܬܿܕܵܘܲܕܼ ܗܵܘܢܵܐ ܕܬܲܩ̈ܢܹܐ ܘܡܸܬܼܒܲܠܒܲܠ : ܐܸܢ ܠܵܐ ܐܝܼܬܼܵܘܗܝ ܙܗܝܼܪܵܐ ܕܛܵܒܼ . ܡܵܪܲܢ ܡܨܸܐ ܚܹܝܠ ܟܠ : ܡܲܒܘܼܥܵܐ ܕܟܼܠܗܘܿܢ ܥܘܼܕܼܪ̈ܵܢܹܐ : ܐܲܢ̄ܬܿ ܤܲܡܸܟܼ ܒܥܸܕܵܢܹ̈ܐ ܗܵܠܹܝܢ ܕܐܝܼܬܲܝܗܘܿܢ ܙܲܒܼ̈ܢܹܐ ܕܤܵܗܕܘܼܬܼܵܐ : ܠܢܲܦ̈ܫܵܬܼܵܐ ܕܐܲܡܟܲܪ ܝܵܬܼܗܹܝܢ ܚܵܕܼܝܵܐܝܼܬܼ ܠܵܟܼ ܚܲܬܼܢܵܐ ܫܡܲܝܵܢܵܐ : ܘܝܲܗ̣̄ܒܼ ܠܵܟܼ ܫܘܼܘܕܵܝܵܐ ܕܩܲܕܝܼܫܘܼܬܼܵܐ : ܒܟܼܠܵܗ̇ ܫܲܦܝܘܼܬܼܵܐ ܕܙܵܘ̈ܥܹܐ ܘܠܵܘ ܚܵܪܥܵܐܝܼܬܼ . ܗܲܒܼ ܒܗܹܝܢ ܚܲܝܠܵܐ ܗܵܘ̇ ܟܵܒܹ̇ܫ ܚܸܤ̈ܢܹܐ ܡܪ̈ܝܼܕܹܐ ܘܟܼܠ ܪܵܘܡܵܐ ܕܡܸܬܿܬܿܪܝܼܡ ܠܘܼܩܒܲܠ ܩܲܕܝܼܫܘܼܬܼܵܐ : ܕܠܵܐ ܢܸܬܿܕܵܘ̈ܕܼܵܢ ܡ̣ܢ ܢܝܼܫܵܐ ܕܤܝܼܡ ܠܗܹܝܢ : ܒܲܩܛܝܼܪܵܐ ܠܵܐ ܡܸܤܬܲܝܒܿܪܵܢܵܐ ܕܥܸܕܵܢܵܐ ܗܵܘ̇ ܕܟܼܵܬܹ̇ܫ ܒܹܗ ܐܵܓܼܘܿܢܵܐ ܕܲܕܼܡܵܐ . ܠܵܘ ܟܠ ܐܸܡܲܬܼܝ ܗܵܘܹ̇ܐ ܒܐܵܓܼܘܿܢܵܐ ܕܢܲܟܼܦܘܼܬܼܵܐ ܬܲܟܼܬܘܼܫܵܐ ܗܵܢܵܐ ܥܲܤܩܵܐ . ܡܸܫܬܲܒܼܩܵܢܘܼܬܼܵܐ ܛܵܟܼ ܗܵܘ̇ܝܵܐ : ܐܲܝܟܼ ܕܲܠܒܼܘܼܚܪܵܢܵܐ . ܘܵܝ ܠܚܲܠܵܫܵܐ ܕܡܸܬܼܒܿܚܲܪ ܒܗܵܢܵܐ ܬܲܟܼܬܘܼܫܵܐ ܦܪܝܼܫܵܐ . ܚܲܝܠܵܐ ܪܲܒܵܐ ܠܗܵܢܵܐ ܐܝܼܬܼ : ܬܘܼܩܦܵܐ ܕܡ̣ܢ ܥܝܵܕܼܵܐ ܢܵܤ݂̇ܒܼ : ܒܐܲܝܠܹܝܢ ܕܠܲܓܼܡܵܪ ܝܲܗ̣̄ܒܼܘ ܢܲܦܫܗܘܿܢ ܠܡܸܙܕܲܟܼܝܵܢܘܼܬܼܵܐ ܐܵܦܸܢ ܚܕܼܵܐ ܙܒܲܢ : ܒܲܪܟܼܝܼܢܘܼܬܼ ܚܘܼܫܵܒܼܵܐ ܠܘܵܬܹܗ ܀ ܐܸܙܕܲܗ̄ܪܘ ܡ̣ܢ ܒܸܛܠܵܢܵܐ ܚܲܒܿܝܼ̈ܒܲܝ : ܡܵܘܬܵܐ ܡܸܬܼܝܲܕܼܥܵܢܵܐ ܟܤܸܐ ܒܓܼܵܘܹܗ . ܒܸܠܥܵܕܼܵܘܗܝ ܕܢܸܦܸܠ ܝܑܼܚܝܼܕܼܵܝܵܐ ܒܐܝܼܕܼܵܐ ܕܫܲܒܵܝܵܘ̈ܗܝ : ܠܵܐ ܡܸܫܟܿܚܵܐ . ܠܵܘ ܕܥܲܠ ܡܲܙܡܘܿܪܹ̈ܐ ܕܵܐܹ̇ܢ ܠܲܢ ܐܲܠܵܗܵܐ ܒܗܵܘ̇ ܝܵܘܡܵܐ : pb. 210 ܐܵܘ ܥܲܠ ܒܸܛܠܵܢܵܐ ܕܥܸܕܵܢܹ̈ܐ ܕܬܸܫܡܸܫܬܼܵܐ ܐܸܡܲܬܼܝ ܕܢܸܓܼܕܲܫ . ܐܸܠܵܐ ܒܲܫܒܼܝܼܩܘܼܬܼܗܘܿܢ : ܗܵܘܹ̇ܐ ܡܲܥܠܵܢܵܐ ܠܫܹܐܕܹ̈ܐ . ܘܡܵܐ ܕܐܸܫܟܲܚ̣ܘ ܐܲܬܼܪܵܐ : ܘܥܲܠ̣ܘ ܘܐܸܚܲܕܼܘ ܩܲܝ̈ܛܘܿܢܲܝܢ : ܡܫܲܡܠܹܝܢ ܒܲܢ ܛܪܘܼܢܵܐܝܼܬܼ : ܗܵܠܹܝܢ ܕܲܬܼܚܹܝܬܼ ܓܙܵܪ ܕܝܼܢܹ̈ܐ ܐܲܠܵܗܵܝܹ̈ܐ ܚܵܒܼ̈ܫܵܢ ܠܤܵܥܘܿܪ̈ܲܝܗܹܝܢ ܒܲܬܼܒܼܥܬܼܵܐ ܩܫܝܼܬܼܵܐ ܕܲܥܠܲܝܗܹܝܢ : ܘܗܵܘ̇ܿܝܢܲܢ ܡܫܲܥ̈ܒܿܕܹܐ ܡܸܛܠ ܫܒܼܝܼܩܘܼܬܼܵܐ ܕܲܙܥܘܿܪ̈ܝܵܬܼܵܐ : ܕܒܲܫܩܵܠ ܛܲܥܢܵܐ ܡܸܬܼܝܲܨ̈ܦܵܢ ܡܸܛܠ ܡܫܝܼܚܵܐ ܡ̣ܢ ܚܲܟܿܝܼ̈ܡܹܐ . ܐܲܝܟܼ ܗܵܝ̇ ܕܐܲܡܝܼܪܵܐ : ܕܡܲܢ ܕܠܵܐ ܡܫܲܥܒܸܕܼ ܠܐܲܠܵܗܵܐ ܨܸܒܼܝܵܢܹܗ : ܗܵܘܹ̇ܐ ܡܫܲܥܒܿܕܼܵܐ ܠܲܒܼܥܸܠܕܝܼܢܹܗ . ܫܘܼܪܹ̈ܐ ܡܵܕܹܝܢ ܢܸܬܼܚܲܫ̈ܒܵܢ ܠܲܢ ܩܕܼܵܡ ܫܲܒܼܵܝܲܝ̈ܢ ܗܵܠܹܝܢ ܕܡܵܟ̈ܵܬܼܵܐ ܡܸܤܬܲܒܼܪ̈ܵܢ : ܕܗܵܘܹ̇ܐ ܫܘܼܡܠܵܝܗܹܝܢ ܒܓܼܵܘ ܩܸܠܵܝܬܼܵܐ : ܗܵܠܹܝܢ ܕܡ̣ܢ ܐܲܚܝܼ̈ܕܲܝ ܛܲܟܼܤܹ̈ܐ ܕܚܝܼ̈ܠܹܐ ܕܥܹܕܬܵܐ ܒܚܸܟܼܡܬܼܵܐ ܐܸܬܿܬܿܤܝܼܡ : ܠܢܘܼܛܵܪ ܚܲܝܲܝ̈ܢ ܒܪܘܼܚ ܓܸܠܝܵܢܵܐ . ܗܵܠܹܝܢ ܕܲܫܒܼܝܼܩܘܼܬܼܗܹܝܢ : ܙܥܘܿܪܝܵܐ ܡܸܬܼܚܲܫܒܵܐ ܨܒܼܘܼܬܼܵܐ ܠܠܵܐ ܚܲܟܿܝܼ̈ܡܹܐ . ܒܤܘܼܪ̈ܚܵܢܹܐ ܕܹܝܢ ܕܡܸܢܵܗ̇ ܡܸܬܼܝܲܠܕܝܼܢ : ܠܵܐ ܡܸܬܼܒܲܩܹܝܢ . ܫܘܼܪܵܝܵܐ ܘܲܡܨܲܥܬܼܵܐ ܕܐܘܼܪܚܗܘܿܢ : ܚܹܐܪܘܼܬܼܵܐ ܕܠܵܐ ܡܢܲܦܩܵܐ : ܕܗ̤ܝ ܗ̣̄ܝ ܐܸܡܵܐ ܕܬܼܘܼ̈ܟܹܐ . ܠܡܸܬܼܐ̱ܠܵܨܘܼ . ܒܲܫܩܝܼܠܘܼܬܼ ܨܸܦܬܼܵܐ ܕܲܙܥܘܿܪ̈ܝܵܬܼܵܐ ܦܲܩܵܚ : ܡ̣ܢ ܕܲܠܡܸܬܲܠ ܠܲܚܛܝܼܬܼܵܐ ܐܲܬܼܪܵܐ ܒܲܪܘܲܚܬܼܵܐ ܕܡܸܢܗܹܝܢ . ܗܵܕܼܵܐ ܗ̣̄ܝ ܚܹܐܪܘܼܬܼܵܐ ܕܠܵܐ ܒܙܲܒܼܢܵܗ̇ : ܕܚܲܪܬܼܵܗ̇ ܫܘܼܥܒܵܕܼܵܐ ܩܲܫܝܵܐ ܀ ܟܠ ܟܡܵܐ ܕܪܸ̈ܓܼܫܲܝܟ ܚܲܝܼܢ ܠܦܸܓܼܥܹ̈ܐ ܕܟܼܠ ܓܸܕܼܫ̈ܝܼܢ : ܡ̣ܢ ܟܲܕܘܼ ܡܝܼܬܼܵܐ ܬܸܚܫܘܿܒܼ ܢܲܦܫܵܟܼ . ܠܵܐ ܓܹܝܪ ܡܬܼܘܿܡ ܚܵܤ̇ܪܵܐ ܠܵܟܼ ܝܵܩܘܿܕܼܘܼܬܼܵܐ ܕܲܚܛܝܼܬܼܵܐ ܒܟܼܠ ܫܘܼܚ̈ܠܵܦܝܼܢ ܡ̣ܢ ܗܲܕܵܝ̈ܟ : ܘܠܵܐ ܫܲܝܢܵܐ ܕܲܢܨܘܼܒܼ ܒܢܲܦܫܵܟܼ ܡܸܫܟܿܚܵܐ . ܐܸܢ ܐܝܼܬܼ ܡ̣ܢ ܝܑܼܚܝܼ̈ܕܼܵܐ ܕܥܲܡ ܗܵܠܹܝܢ ܕܢܸܙܕܗܲܪ ܒܠܸܒܹܗ ܡܸܫܬܵܘܕܹܐ : ܗܵܢܵܐ : pb. 211 ܠܵܐ ܨܵܒܹ̇ܐ ܕܢܸܗܘܸܐ ܝܵܕܲܥ ܟܲܕܼ ܒܵܠܲܥ . ܕܲܒܼܚܲܒܼܪܹܗ ܐ̄ܢܵܫ ܢܲܛܥܸܐ ܠܠܵܘܛܬܼܵܐ ܡܚܲܝܲܒܼ : ܐܲܝܟܼ ܕܡ̣ܢ ܢܵܡܘܿܤܵܐ . ܕܐ̄ܢܵܫ ܕܹܝܢ ܒܢܲܦܫܹܗ ܢܲܛܥܸܐ : ܠܐܲܝܠܹܝܢ ܡܤܵܡ ܒܪܹܫܹܐ ܠܵܐ ܫܵܘܹ̇ܐ : ܕܟܲܕܼ ܝܵܕܲܥ̇ : ܥܵܒܹ̇ܕܼ ܗܘ̤ ܠܹܗ ܕܠܵܐ ܢܸܕܲܥ ܕܝܵܕܲܥ̇ : ܡܸܛܠ ܗܵܝ̇ ܕܲܠܥܸܠܬܼܵܐ ܠܡܸܫܪܵܐ ܡܸܬܿܬܿܒܲܥ ܗܵܝܕܹܝܟ ܡ̣ܢ ܬܹܐܪܬܹܗ . ܗܵܕܲܐ ܗ̣̄ܝ ܕܥܲܤܩܵܐ ܒܥܲܝܢܵܘ̈ܗܝ : ܕܡܸܛܠܵܬܼܵܗ̇ ܟܲܕܼ ܝܵܕܼܘܿܥܵܐ ܗ̄ܘ̣ : ܨܵܒܹ̇ܐ ܕܢܸܗܘܸܐ ܐܝܼܬܼܵܘܗܝ ܠܵܐ ܝܵܕܼܸܘܿܥܵܐ . ܐܘܿ ܟܡܵܐ ܚܲܠܝܵܐ ܥܸܠܬܼܵܐ ܕܚܲܫܹ̈ܐ ! ܠܗܘܿܢ ܠܚܲܫܹ̈ܐ : ܦܵܤܹ̇ܩ ܐܝܼܬܼ ܐܸܡܲܬܼܝ . ܘܲܠܡܸܕܼܚܵܐ ܐܸܢܘܿܢ : ܡܢܵܚ . ܒܒܼܘܼܛܵܠܗܘܿܢ ܕܹܝܢ ܚܵܕܹܐ ܟܡܵܐ ܙܲܒܼ̈ܢܝܼܢ : ܠܥܸܠܬܼܵܐ ܕܹܝܢ ܕܝܼܠܗܘܿܢ ܕܢܸܥܩܪ̱ܝܼܗ̇ ܠܵܐ ܡܸܫܟܲܚ . ܡܸܛܠ ܗܵܢܵܐ : ܘܐܵܦ ܟܲܕܼ ܠܵܐ ܨܵܒܹ̇ܝܢܲܢ : ܡܸܬܼܢܲܤܹܝܢܲܢ . ܒܚܲܫܹ̈ܐ : ܡܥܵܩ̇ܝܼܢܲܢ . ܠܥܸܠ̈ܠܵܬܼܗܘܿܢ ܕܹܝܢ ܕܲܢܩܵܘ̈ܝܵܢ ܠܘܵܬܲܢ : ܡܲܚܒܼܝܼܢܲܢ . ܒܲܚܛܵܗܹ̈ܐ : ܠܵܐ ܨܵܒܹ̇ܝܢܲܢ . ܠܡܲܝܬܿܝܵܢܹ̈ܐ ܕܹܝܢ ܕܝܼܠܗܘܿܢ : ܗܲܢܝܼܵܐܝܼܬܼ ܡܩܲܒܿܠܝܼܢܲܢ . ܡܸܛܠ ܗܵܢܵܐ : ܥܸܠܬܼܵܐ ܗܵܘܹ̇ܝܢ ܬܪ̈ܲܝܵܢܹܐ ܠܩܲܕܼܡܵܝܹ̈ܐ ܠܲܓܼܡܵܪܵܐ . ܐܲܝܢܵܐ ܕܲܒܼܥܸܠ̈ܠܵܬܼܗܘܿܢ ܠܲܡ ܕܚܲܫܹ̈ܐ ܨܵܒܹ̇ܐ : ܡܫܲܥܒܲܕܼ ܗ̄ܘ̣ ܠܗܘܿܢ : ܘܟܲܕܼ ܠܵܐ ܨܵܒܹ̇ܐ ܀ ܕܤܵܢܹ̇ܐ ܠܲܚܛܵܗܵܘ̈ܗ : ܦܵܐܹ̇ܫ ܡܸܢܗܘܿܢ . ܘܲܕܼܡܵܘܕܸܐ ܒܚܵܘ̈ܒܵܬܹܗ : ܫܵܩܹ̇ܠ ܫܘܼܒܼܩܵܢܵܐ . ܘܠܵܐ ܦܵܘܫܵܐ ܕܡ̣ܢ ܚܛܵܗܹ̈ܐ ܕܲܥܝܵܕܼܵܐ ܒܸܠܥܵܕܼ ܩܲܢܵܝܘܼܬܼ ܤܸܢܐܬܼܵܐ : ܘܠܵܐ ܡܲܤܒܼܵܐ ܕܫܘܼܒܼܩܵܢܵܐ ܒܸܠܥܵܕܼ ܬܵܘܕܝܼܬܼܵܐ ܕܚܵܘ̈ܒܵܬܼܵܐ . ܠܗܵܕܹܐ : ܚܲܬܝܼܬܼܘܼܬܼ ܡܘܼܟܵܟܼܵܐ . ܘܲܠܗܵܝ̇ : ܬܘܵܬܼܵܐ ܕܡ̣ܢ ܒܸܗܬܿܬܼܵܐ ܕܲܒܼܠܸܒܵܐ ܢܵܩ̇ܦܵܐ . ܥܕܲܡܵܐ ܕܲܠܤܸܢܐܲܬܼܗܹܝܢ ܢܸܫܪܲܟܼ ܕܲܥܕܼܝܼ̈ܠܵܬܼܵܐ : ܠܵܐ ܡܲܨܝܵܐ ܕܲܒܼܤܲܪܝܼܘܼܬܼܵܐ ܡܲܪܓܸܫ ܕܲܥܒܼܝܼܕܿܬܿܗܹܝܢ : ܘܠܵܐ pb. 212 ܒܙܲܦܘܼܪܘܼܬܼܗܹܝܢ ܟܡܵܐ ܕܲܒܲܩܢܘܿܡܲܢ ܛܥܝܼܢܝܼܢܲܢ . ܥܕܲܡܵܐ ܕܬܸܫܕܹܝܗ̇ ܠܲܤܢܝܼܬܼܵܐ ܡܸܢܵܟܼ : ܐܵܦ ܠܵܐ ܠܐܲܝܕܵܐ ܒܸܗܬܿܬܼܵܐ ܥܲܦܝܼܩ ܐܲܢ̄ܬܿ ܬܸܕܲܥ : ܘܠܵܐ ܠܟܼܘܼܚܵܕܼܵܐ ܕܡܸܢܵܗ̇ . ܡܵܐ ܕܒܲܐ̄ܚܪ̈ܵܢܹܐ ܬܸܚܙܹܝܗ̇ ܠܲܛܥܘܼܢܬܵܟܼ : ܗܵܝܕܹܝܟ ܬܸܕܲܥ ܠܟܼܘܼܐܵܪܵܐ ܕܲܥܛܝܼܦ ܠܵܟܼ . ܐܲܪܚܸܩ ܡ̣ܢ ܒܝܼܫܬܼܵܐ : ܘܬܸܕܲܥ ܤܲܪܝܼܘܼܬܼܵܗ̇ . ܐܸܠܵܐ ܬܲܚܸܩ : ܐܵܦܠܵܐ ܬܸܕܲܥ . ܐܲܝܟܼ ܪܹܝܚܵܐ ܓܹܝܪ ܒܲܤܝܼܡܵܐ ܬܥܲܦܸܩ ܤܲܪܝܘܼܬܼܵܗ̇ : ܘܥܲܪܛܸܠܵܝܘܼܬܼ ܦܘܼܪܤܵܝܵܟܼ ܐܲܝܟܼ ܬܲܟܼܤܝܼܬܼܵܐ ܕܬܸܫܒܿܘܿܚܬܼܵܐ ܀ ܛܘܼܒܼܵܘܗܝ ܠܡܲܢ ܕܐܲܪܚܸܩ̣ ܡ̣ܢ ܚܸܫܘܿܟܼܵܐ ܘܲܚ̣ܙܵܐ ܢܲܦܫܹܗ : ܠܵܐ ܡܲܨܝܵܐ ܒܓܼܵܘܹܗ ܬܫܲܡܸܫ ܚܙܵܬܼܵܐ ܘܲܠܡܸܦܪܲܫ . ܛܘܼܒܼ ܠܲܕܼܫܲܒܼܩܹܗ ܨܕܼܵܪܵܐ ܕܚܲܡܪܹܗ : ܘܲܠܙܲܠܝܼܠܘܼܬܼܵܐ ܕܪܵܘܵܝܘܼܬܹܗ ܒܲܐ̄ܚܪ̈ܵܢܹܐ ܚ̣ܙܵܗ̇ ܕܐܲܝܟܲܢ ܐܝܼܬܹܝܗ̇ : ܗܵܝܕܹܝܟ ܡܸܤܬܲܟܲܠ ܒܸܗܬܿܬܼܵܐ ܕܲܩܢܘܿܡܹܗ . ܟܡܵܐ ܕܹܝܢ ܕܗ̤ܘ ܒܲܩܢܘܿܡܹܗ ܛܥܝܼܢ ܠܵܗ̇ ܠܪܵܘܵܝܘܼܬܼܵܐ ܕܒܲܚܛܵܗܹ̈ܐ : ܫܲܦܝܼܪ ܗ̄ܘ̣ ܒܥܲܝܢܵܘ̈ܗܝ ܟܠܡܸܕܸܡ ܕܤܵܥܲܪ . ܐܸܡܲܬܼܝ ܕܲܟܼܝܵܢܵܐ ܡ̣ܢ ܛܲܟܼܤܹܗ ܢܦܲܩ̣ : ܫܘܸܐ ܗ̄ܘ̣ ܟܲܕܼ ܒܚܲܡܪܵܐ ܪܘܸܐ ܘܒܲܪ̈ܓܼܝܼܓܼܵܬܐ . ܬܪ̈ܲܝܗܘܿܢ : ܡ̣ܢ ܘܵܠܝܼܬܼܵܐ ܡܲܦܩܝܼܢ . ܬܪ̈ܲܝܗܘܿܢ : ܠܲܚܕܼܵܐ ܗ̄ܘ̣ ܚܲܡܝܼܡܘܼܬܼܵܐ ܡܙܝܼܥܝܼܢ ܒܓܼܘܼܫܡܵܐ ܡܩܲܒܿܠܵܢܘܿܢ . ܐܵܕܼܫܹ̈ܐ ܦܪܝܼܫܝܼܢ : ܡܘܼܙܵܓܼܵܐ ܕܹܝܢ ܚܲܕܼ ܗ̄ܘ̣ : ܘܫܵܢܝܘܼܬܼܵܐ ܚܕܼܵܐ . ܠܵܐ ܫܲܘܝܘܼܬܼܵܐ ܓܹܝܪ : ܒܐܵܕܼܫܹ̈ܐ ܥܸܠܬܼܵܢܹ̈ܐ . ܒܲܡܩܲܒܿܠܵܢܹ̈ܐ ܕܹܝܢ : ܠܲܝܬܿ ܦܘܼܪܫܵܢܵܐ ܀ ܠܟܼܠ ܢܝܵܚܵܐ ܡܲܢ ܗܵܟܹܝܠ ܕܐܝܼܬܼ : ܤܝܼܡ ܗ̄ܘ̣ ܒܵܬܼܪܹܗ ܛܘܼܪܵܦܵܐ . ܘܲܠܟܼܠ ܛܘܼܪܵܦܵܐ : ܢܝܵܚܵܐ . ܐܸܢܕܹܝܢ ܟܠ ܕܲܒܼܥܵܠܡܵܐ ܗܵܢܵܐ ܡܸܫܬܲܚܠܦܵܢܵܐ ܐܝܼܬܼܵܘܗܝ : ܫܘܼܚܠܵܦܹܗ ܕܹܝܢ ܤܲܩܘܼܒܼܠܵܐܝܼܬܼ ܡܩܲܒܸܠ : ܐܵܘ ܗܵܪܟܵܐ ܐܵܘ ܠܗܲܠ : ܐܵܘ ܒܥܸܕܵܢ ܡܲܦܩܵܢܹܗ ܕܐ̄ܢܵܫ . ܘܝܲܬܝܼܪܵܐܝܼܬܼ : ܠܲܢܝܵܚܵܐ pb. 213 ܗܵܘ̇ ܕܡ̣ܢ ܦܲܚܙܘܼܬܼܵܐ : ܐܵܘ ܠܛܘܼܪܵܦܵܐ ܗܵܘ̇ ܕܠܘܼܩܒܲܠ ܗܵܢܵܐ : ܕܗܵܘܹ̇ܐ ܩܲܕܝܼܫܵܐܝܼܬܼ . ܘܗܵܕܹܐ ܟܲܕܼ ܡܤܲܚܡܵܢܵܐܝܼܬܼ ܡܸܬܼܚܲܫܲܚ ܐܲܠܵܗܵܐ : ܕܐܵܘ ܒܵܗ̇ ܒܐܘܼܪܚܵܐ : ܐܵܘ ܒܫܘܼܠܵܡܵܗ̇ ܛܵܥܹ̇ܡ ܠܹܗ ܐ̄ܢܵܫ ܠܗܵܘ̇ ܫܘܼܢܵܩܵܐ : ܘܗܵܝܕܹܝܢ ܥܵܒܲܪ . ܘܡܸܛܠ ܥܘܼܬܼܪܵܐ ܕܲܡܪܲܚܡܵܢܘܼܬܹܗ ܕܐܲܠܵܗܵܐ : ܠܵܗ̇ ܠܗܵܕܹܐ : ܐܲܝܟܼ ܕܲܒܼܦܘܼܪܥܵܢܵܐ . ܠܗܵܝ̇ ܡܲܢ : ܐܲܝܟܼ ܪܲܗܒܼܘܿܢܵܐ . ܒܗܵܝ̇ ܕܠܵܐ ܐܵܟܼܠܵܐ ܪܸܒܿܝܼܬܼܵܗ̇ ܕܛܵܒܼܬܼܵܐ ܠܩܲܪܢܵܗ̇ . ܒܝܼܫܬܼܵܐ ܕܹܝܢ : ܐܹܝܢ . ܐܲܝܟܼ ܕܐܲܡܝܼܪ : ܕܐܲܝܢܵܐ ܕܡܸܬܼܪ̱ܕܸܐ ܬܢܵܢ : ܡ̣ܢ ܓܹܗܲܢܹܗ ܐܵܟܹ̇ܠ ܀ ܐܸܙܕܲܗ̄ܪ ܡ̣ܢ ܚܹܐܪܘܼܬܼܵܐ ܕܲܩܕܼܵܡ ܫܘܼܥܒܵܕܼܵܐ : ܐܸܙܕܲܗ̄ܪ ܡ̣ܢ ܒܘܼܝܵܐܵܐ ܕܩܲܕܝܼܡ ܠܲܩܪ̈ܵܒܹܐ ܀ ܐܲܙܕܲܗ̄ܪ ܡ̣ܢ ܝܑܼܕܲܥܬܼܵܐ ܕܩܲܫܝܼܫܵܐ ܠܦܸܓܼܥܹ̈ܐ ܕܢܸܤܝ̈݁ܘܿܢܹܐ . ܝܲܬܝܼܪ ܕܹܝܢ : ܡ̣ܢ ܚܘܼܒܵܐ ܗܵܘ̇ ܕܩܲܕܝܼܡ ܠܫܘܼܡܠܵܝܵܐ ܕܲܬܼܝܵܒܼܘܼܬܼܵܐ . ܐܸܢ ܟ̱ܠܲܢ ܚܲܛܵܝܹ̈ܐ : ܘܠܲܝܬܿ ܕܥܸܠܵܝ ܡ̣ܢ ܢܸܤܝܵܢܗܘܿܢ : ܠܲܝܬܿ ܕܩܲܕܝܼܡܵܐ ܒܲܡܝܲܬܿܪ̈ܵܬܼܵܐ ܠܲܬܼܝܵܒܼܘܼܬܼܵܐ . ܥܗܲܕܼ ܕܟܼܠ ܗܲܢܝܼܐܘܼܬܼܵܐ : ܬܪܲܝܵܢܝܼܬܼܵܐ ܗ̣̄ܝ ܕܲܓܼܥܝܼܨܘܼܬܼܵܐ ܘܲܡܪܵܪܹ݁ܐ ܀ ܐܸܙܕܲܗ̄ܪ ܘܡ̣ܢ ܚܲܕܼܘܼܬܼܵܐ : ܕܫܘܼܚܠܵܦܵܐ ܕܠܵܐ ܥܸܠܬܼܵܐ ܥܲܡܵܗ̇ ܠܵܐ ܟܕܼܝܼܢܵܐ . ܟܠܡܸܕܸܡ ܕܦܘܼܪܢܵܤܹܗ ܡ̣ܢ ܠܥܸܠ : ܡܵܪܕܲܬܼ ܠܝܼܕܲܥܬܼܵܐ ܬܸܫܟܲܚ ܥܸܠܬܼܵܐ ܕܫܘܼܚܠܵܦܹܗ . ܡ̣ܢ ܐܲܝܕܵܐ ܕܫܲܘܝܘܼܬܼܵܐ ܡܸܤܬܲܒܼܪܵܐ ܕܲܛܥܝܼܢܵܐ : ܕܚܲܠ . ܠܒܲܪ ܡ̣ܢ ܐܘܼܪܚܵܐ ܡܸܬܼܐܲܡܪܵܐ ܕܲܕܼܪܝܼܫܵܐ . ܗܵܘ̇ ܕܚܲܟܿܝܼܡܵܐܝܼܬܼ ܝܵܕܲܥ ܕܲܢܕܲܒܲܪ ܐܸܠܦܹܗ ܕܥܵܠܡܵܐ : ܫܘܼܚܠܵܦܵܐ ܐܲܠܘܸܬܼ ܠܟܼܠ ܕܝܼܠܹܗ . ܕܲܦܪܝܼܫ ܡ̣ܢ ܗܵܢܵܐ : ܕܘܼܡܝܵܐ . ܢܲܩܝܼܦ ܗ̄ܘ̣ ܠܲܢܝܵܚܵܐ ܕܗܲܕܵܡܹ̈ܐ : ܦܸܗܝܵܐ ܕܚܘܼܫܵܒܹ̈ܐ . ܠܥܲܡܠܵܐ ܕܹܝܢ ܕܠܵܐ ܡܡܲܫܲܚ : ܩܘܼܛܵܥܵܐ . ܘܲܠܩܘܼܛܵܢܵܐ ܬܘܼܒܼ : ܦܸܗܝܵܐ . ܦܪܝܼܫ ܦܸܗܝܵܐ ܡ̣ܢ ܦܸܗܝܵܐ . ܠܗܵܘ̇ ܩܲܕܼܡܵܝܵܐ : ܐܵܓܼܘܿܢܵܐ ܕܨܲܚܢܘܼܬܼܵܐ pb. 214 ܢܲܩܝܼܦ . ܠܗܵܢܵܐ ܕܹܝܢ : ܫܘܼܢܵܝܵܐ ܕܡ̣ܢ ܟܘܼܪܚܵܐ : ܘܫܘܼܚܠܵܦ ܕܘܼ̈ܟܿܝܵܬܼܵܐ . ܠܥܲܡܠܹ̈ܐ ܕܹܝܢ ܡܡܲܫ̈ܚܹܐ ܟܲܕܼ ܟܕܼܝܼܢܵܐ ܥܲܡܗܘܿܢ ܐܲܡܝܼܢܘܼܬܼܵܐ : ܠܲܝܬܿ ܕܡܲܝ̈ܵܐ . ܚܲܤܝܼܪܘܼܬܼܗܘܿܢ ܕܗܵܢܘܿܢ : ܝܲܬܝܼܪܘܼܬܼܵܐ ܒܪܸܓܿܬܼܵܐ . ܥܵܠܘܿܒܼܘܼܬܼܗܘܿܢ ܡܲܢ : ܐܲܬܼܪܵܐ ܠܕܼܸܘܼܘܵܕܼܵܐ ܀ ܚܲܡܤܸܢ ܫܵܛܝܼܬܹܗ ܕܲܟܼܝܵܢܵܐ ܕܥܵܠ̇ܒܵܐ ܒܦܲܓܼܪܵܟܼ : ܐܲܚܵܐ : ܡܸܛܠ ܕܲܥܬܼܝܼܕܼ ܐܲܢ̄ܬܿ ܠܡܸܗܘܵܐ ܒܗܵܝ̇ ܚܸܟܼܡܬܼܵܐ ܕܠܵܐ ܥܵܒܲܪ ܬܵܓܼܵܐ ܕܪܹܫܢܘܼܬܼܵܗ̇ . ܠܵܐ ܬܸܬܿܕܵܘܲܕܼ ܒܲܕܼܠܘܼܚܝܵܐ ܕܦܲܓܼܪܵܐ ܐܵܕܼܵܡܵܝܵܐ : ܕܲܥܬܼܝܼܕܼ ܠܡܸܗܘܵܐ ܒܗܵܘ̇ ܒܘܼܤܵܡܵܐ : ܕܝܲܬܝܼܪܵܐ ܝܑܼܕܲܥܬܹܗ ܬܢܵܢ ܠܗܵܘ̈ܢܹܐ ܕܲܒܼ̈ܢܲܝ ܒܸܤܪܵܐ : ܡܵܐ ܕܢܸܠܒܲܫ ܨܲܠܡܵܐ ܗܵܘ̇ ܫܡܲܝܵܢܵܐ : ܕܐܝܼܬܼܵܘܗܝ ܡܲܠܟܵܐ ܕܫܲܝܢܵܐ . ܠܵܐ ܬܸܫܬܓܸܫ ܩܕܼܵܡ ܫܘܼ̈ܚܠܵܦܹܐ ܕܠܝܼܚܹ̈ܐ ܕܲܟܼܝܵܢܵܐ . ܡܠܸܐ ܙܲܒܼܢܵܐ ܗ̄ܘ̣ ܓܹܝܪ ܥܲܡܠܵܐ ܕܲܒܼܗܘܿܢ ܠܪܲܡܥܲܙܸܐ : ܐܲܝܟܼ ܗܸܢܝܵܢܵܐ ܕܩܘܼܒܵܠܗܘܿܢ . ܟܲܠܒܹ̈ܐ ܐܸܢܘܿܢ . ܕܐܸܬܼܥܲܝܲܕܼܘ ܠܘܵܬܼ ܛܲܒܵܚܵܐ . ܒܩܵܠܵܐ ܒܲܠܚܘܿܕܼ ܕܦܘܼܡܵܐ : ܥܵܪܩܝܼܢ ܠܗܘܿܢ . ܐܸܢ ܕܹܝܢ ܬܸܬܼܪܡܸܐ ܠܥܸܢܝܵܢܗܘܿܢ : ܬܸܥܒܸܿܕܼ ܐܸܢܘܿܢ ܐܲܪ̈ܝܵܘܵܬܼܵܐ ܥܲܫܝܼ̈ܢܹܐ . ܫܘܼܛ ܠܗܲܢܝܼܐܘܼܬܼܵܐ ܙܥܘܿܪܬܵܐ : ܕܠܵܐ ܬܸܬܼܚܒܸܫ ܠܥܘܼܙܵܐ ܕܚܲܡܝܼܡܘܼܬܼܵܗ̇ . ܡܤܲܝܒܿܪܵܢܘܼܬܼܵܐ ܙܥܘܿܪܬܵܐ ܕܠܘܼܒܒܲܠ ܨܸܒܼ̈ܘܵܬܼܵܐ ܙܥܘܿܪ̈ܝܵܬܼܵܐ ܗܵܘ̇ܝܵܐ : ܠܩܹܘܲܢܕܹܝܢܘܿܣ ܕܡܹܐܬܼܝܼܬܼܗܹܝܢ ܕܨܸܒܼ̈ܘܵܬܼܵܐ ܪܵܘܪ̈ܒܼܵܬܼܵܐ ܪܵܘܪ̈ܒܼܵܬܼܵܐ ܬܵܟܼ̇ܤܵܐ . ܠܲܝܪ ܠܡܸܙܟܵܐ ܠܒܼܝܼ̈ܫܵܬܼܵܐ ܪܵܘܪ̈ܒܼܵܬܼܵܐ : ܒܸܠܥܵܕܼ ܙܵܟܼܘܼܬܼܵܐ ܙܥܘܿܪܬܵܐ ܕܥܲܠ ܒܨܝܼܪ̈ܵܬܼܵܐ ܀ ܐܸܬܿܕܲܟܼ̄ܪ ܠܗܵܘ̇ ܐܸܤܟܹܡܵܐ ܕܲܥܬܼܝܼܕܼ ܐܲܢ̄ܬܿ ܠܡܸܗܘܵܐ ܒܹܗ ܐܲܚܵܐ : ܕܠܵܐ ܬܘܼܒܼ ܗܵܘܹ̇ܝܢ ܒܹܗ ܚܲܝܹ̈ܐ ܕܲܒܼܟܼܘܿܡܘܿ ܪܵܦܬܿܝܼܢ : ܕܲܒܼܗܘܿܢ ܡܸܫܬܲܚܩܵܐ ܡܵܝܘܿܬܼܘܼܬܼܵܐ . ܘܠܵܐ ܬܘܼܒܼ ܪܸܬܼܚܵܐ ܕܡܘܼܙܵܓܼܵܐ : ܕܲܒܼܫܘܼܕܵܠܵܐ ܕܗܲܢܝܼܐܘܼܬܹܗ ܡܛܲܪܸܦ ܠܲܟܼܝܵܢܵܐ ܫܲܒܼܪܵܐ . ܤܲܝܒܲܪ ܠܥܲܡܠܵܐ ܕܐܵܓܼܘܿܢܵܐ ܕܲܠܒܼܘܼܚܪܵܢܵܐ ܐܲܥܠܵܟܼ pb. 215 ܒܹܗ : ܐܲܝܟܼ ܕܲܠܡܸܤܲܒܼ ܟܠܝܼܠܵܐ ܘܲܠܡܸܥܒܲܪ . ܒܵܬܲܪ ܩܲܠܝܼܠ ܓܹܝܪ : ܢܵܐܲܚ ܐܲܢ̄ܬܿ ܡ̣ܢ ܥܵܠܡܵܐ ܗܵܢܵܐ . ܐܲܬܿܕܲܟܼ̄ܪ ܠܗܵܘ̇ ܢܵܘܚܵܐ ܕܠܵܐ ܫܘܼܠܵܡܵܐ : ܠܗܵܢܘܿܢ ܚܲܝܹ̈ܐ ܕܠܵܐ ܫܘܼܕܵܠܵܐ : ܠܗܵܝ̇ ܩܵܘܡܬܼܵܐ ܡܫܲܡܠܲܝܬܼܵܐ ܕܓܲܒܼܪܘܼܬܼܵܐ : ܠܗܵܘ̇ ܕܘܼܒܵܪܵܐ ܕܲܕܼܠܵܐ ܫܘܵܪ̈ܵܬܼܵܐ : ܠܗܵܝ̇ ܫܲܒܼܝܘܼܬܼܵܐ ܕܲܩܛܝܼܪܹܗ ܕܚܘܼܒܵܐ ܐܲܠܵܗܵܝܵܐ : ܕܥܲܠ ܟܝܵܢܵܐ ܡܲܡܠܸܟܼ . ܥܕܲܡܵܐ ܕܡ̣ܢ ܠܸܒܵܐ ܘܒܲܫܪܵܪܵܐ ܢܸܤܢܸܐ ܐ̄ܢܵܫ ܠܥܸܠܬܼܵܗ̇ ܕܲܚܛܝܼܬܼܵܐ : ܡ̣ܢ ܗܲܢܝܼܐܘܼܬܼܵܗ̇ ܕܡܲܥܒܿܕܼܵܐ ܒܠܸܒܵܐ ܠܵܐ ܡܸܬܼܚܲܪܲܪ . ܗܵܕܹܐ ܗ̣̄ܝ ܚܲܤܝܼܢܘܼܬܼ ܐܵܓܼܘܿܢܵܐ : ܗܵܝ̇ ܕܲܠܩܘܼܒܼܠܹܗ ܩܵܝ̇ܡܵܐ ܕܒܲܪܢܵܫܵܐ ܥܕܲܡܵܐ ܠܲܕܼܡܵܐ : ܕܒܼܵܗ̇ ܡܸܬܼܒܲܚܪܵܐ ܚܹܐܪܘܿܬܹܗ ܒܲܚܕܼܵܢܵܝܘܼܬܼ ܪܸܚܡܬܼܵܐ ܕܲܠܘܵܬܼ ܡܝܲܬܿܪ̈ܵܬܼܵܐ . ܘܗܵܢܵܘ ܚܲܝܠܵܐ ܗܵܘ̇ ܕܲܡܫܲܡܗܝܼܢ ܠܹܗ ܚܘܼ̈ܬܼܚܵܬܹܐ : ܕܡ̣ܢ ܪܹܚܝܹܗ ܡܸܬܫܲܠܦܵܐ ܢܲܦܫܵܐ ܚܲܠܵܫܬܼܵܐ : ܡܸܛܠ ܓܘܼܪܵܓܼܵܐ ܥܲܙܝܼܙܵܐ ܕܤܝܼܡ ܒܹܗ . ܗܵܢܵܘ ܚܲܝܠܵܗ̇ ܬܲܩܝܼܦܵܐ ܕܲܚܛܝܼܬܼܵܐ : ܕܒܹܗ ܡܕܼܵܘܕܼܵܐ  pb. 209  ܠܫܲܦܝܼܘܼܬܼܵܐ ܕܢܲܟܼ̈ܦܹܐ : ܘܥܵܨ̇ܝܵܐ ܠܙܵܘ̈ܥܹܐ ܕܟܲܝ̈ܵܐ ܒܐܲܝܠܹܝܢ ܕܠܵܐ ܡܬܼܘܿܡ ܫܩܝܼܠܝܼܢ ܢܸܤܝܵܢܵܐ ܕܝܼܕܲܥܬܼܗܹܝܢ . ܗܵܪܟܵܐ ܢܚܵܘܸܐ ܚܘܼܡܤܵܢܲܢ ܚܲܒܿܝܼ̈ܒܲܝ ܀ ܗܵܢܵܘ ܙܲܒܼܢܵܐ ܕܤܵܗܕܘܼܬܼܵܐ ܕܠܵܐ ܡܸܬܼܚܲܝܵܐ : ܕܒܼܵܗ̇ ܡܸܬܼܐܡܲܪ ܬܸܓܼܡܵܐ ܕܝܼܚܝܼ̈ܕܵܝܹܐ ܡܸܬܼܢܲܨܲܚ ܒܟܼܠܥܸܕܵܢ . ܒܦܸܓܼܥܵܐ ܕܗܵܢܵܐ ܩܪܵܒܼܵܐ ܡܸܬܿܕܵܘܲܕܼ ܗܵܘܢܵܐ ܕܬܲܩ̈ܢܹܐ ܘܡܸܬܼܒܲܠܒܲܠ : ܐܸܢ ܠܵܐ ܐܝܼܬܼܵܘܗܝ ܙܗܝܼܪܵܐ ܕܛܵܒܼ . ܡܵܪܲܢ ܡܨܸܐ ܚܹܝܠ ܟܠ : ܡܲܒܘܼܥܵܐ ܕܟܼܠܗܘܿܢ ܥܘܼܕܼܪ̈ܵܢܹܐ : ܐܲܢ̄ܬܿ ܤܲܡܸܟܼ ܒܥܸܕܵܢܹ̈ܐ ܗܵܠܹܝܢ ܕܐܝܼܬܲܝܗܘܿܢ ܙܲܒܼ̈ܢܹܐ ܕܤܵܗܕܘܼܬܼܵܐ : ܠܢܲܦ̈ܫܵܬܼܵܐ ܕܐܲܡܟܲܪ ܝܵܬܼܗܹܝܢ ܚܵܕܼܝܵܐܝܼܬܼ ܠܵܟܼ ܚܲܬܼܢܵܐ ܫܡܲܝܵܢܵܐ : ܘܝܲܗ̣̄ܒܼ ܠܵܟܼ ܫܘܼܘܕܵܝܵܐ ܕܩܲܕܝܼܫܘܼܬܼܵܐ : ܒܟܼܠܵܗ̇ ܫܲܦܝܘܼܬܼܵܐ ܕܙܵܘ̈ܥܹܐ ܘܠܵܘ ܚܵܪܥܵܐܝܼܬܼ . ܗܲܒܼ ܒܗܹܝܢ ܚܲܝܠܵܐ ܗܵܘ̇ ܟܵܒܹ̇ܫ ܚܸܤ̈ܢܹܐ ܡܪ̈ܝܼܕܹܐ ܘܟܼܠ ܪܵܘܡܵܐ ܕܡܸܬܿܬܿܪܝܼܡ ܠܘܼܩܒܲܠ ܩܲܕܝܼܫܘܼܬܼܵܐ : ܕܠܵܐ ܢܸܬܿܕܵܘ̈ܕܼܵܢ ܡ̣ܢ ܢܝܼܫܵܐ ܕܤܝܼܡ ܠܗܹܝܢ : ܒܲܩܛܝܼܪܵܐ ܠܵܐ ܡܸܤܬܲܝܒܿܪܵܢܵܐ ܕܥܸܕܵܢܵܐ ܗܵܘ̇ ܕܟܼܵܬܹ̇ܫ ܒܹܗ ܐܵܓܼܘܿܢܵܐ ܕܲܕܼܡܵܐ . ܠܵܘ ܟܠ ܐܸܡܲܬܼܝ ܗܵܘܹ̇ܐ ܒܐܵܓܼܘܿܢܵܐ ܕܢܲܟܼܦܘܼܬܼܵܐ ܬܲܟܼܬܘܼܫܵܐ ܗܵܢܵܐ ܥܲܤܩܵܐ . ܡܸܫܬܲܒܼܩܵܢܘܼܬܼܵܐ ܛܵܟܼ ܗܵܘ̇ܝܵܐ : ܐܲܝܟܼ ܕܲܠܒܼܘܼܚܪܵܢܵܐ . ܘܵܝ ܠܚܲܠܵܫܵܐ ܕܡܸܬܼܒܿܚܲܪ ܒܗܵܢܵܐ ܬܲܟܼܬܘܼܫܵܐ ܦܪܝܼܫܵܐ . ܚܲܝܠܵܐ ܪܲܒܵܐ ܠܗܵܢܵܐ ܐܝܼܬܼ : ܬܘܼܩܦܵܐ ܕܡ̣ܢ ܥܝܵܕܼܵܐ ܢܵܤ݂̇ܒܼ : ܒܐܲܝܠܹܝܢ ܕܠܲܓܼܡܵܪ ܝܲܗ̣̄ܒܼܘ ܢܲܦܫܗܘܿܢ ܠܡܸܙܕܲܟܼܝܵܢܘܼܬܼܵܐ ܐܵܦܸܢ ܚܕܼܵܐ ܙܒܲܢ : ܒܲܪܟܼܝܼܢܘܼܬܼ ܚܘܼܫܵܒܼܵܐ ܠܘܵܬܹܗ ܀ ܐܸܙܕܲܗ̄ܪܘ ܡ̣ܢ ܒܸܛܠܵܢܵܐ ܚܲܒܿܝܼ̈ܒܲܝ : ܡܵܘܬܵܐ ܡܸܬܼܝܲܕܼܥܵܢܵܐ ܟܤܸܐ ܒܓܼܵܘܹܗ . ܒܸܠܥܵܕܼܵܘܗܝ ܕܢܸܦܸܠ ܝܑܼܚܝܼܕܼܵܝܵܐ ܒܐܝܼܕܼܵܐ ܕܫܲܒܵܝܵܘ̈ܗܝ : ܠܵܐ ܡܸܫܟܿܚܵܐ . ܠܵܘ ܕܥܲܠ ܡܲܙܡܘܿܪܹ̈ܐ ܕܵܐܹ̇ܢ ܠܲܢ ܐܲܠܵܗܵܐ ܒܗܵܘ̇ ܝܵܘܡܵܐ :  pb. 210  ܐܵܘ ܥܲܠ ܒܸܛܠܵܢܵܐ ܕܥܸܕܵܢܹ̈ܐ ܕܬܸܫܡܸܫܬܼܵܐ ܐܸܡܲܬܼܝ ܕܢܸܓܼܕܲܫ . ܐܸܠܵܐ ܒܲܫܒܼܝܼܩܘܼܬܼܗܘܿܢ : ܗܵܘܹ̇ܐ ܡܲܥܠܵܢܵܐ ܠܫܹܐܕܹ̈ܐ . ܘܡܵܐ ܕܐܸܫܟܲܚ̣ܘ ܐܲܬܼܪܵܐ : ܘܥܲܠ̣ܘ ܘܐܸܚܲܕܼܘ ܩܲܝ̈ܛܘܿܢܲܝܢ : ܡܫܲܡܠܹܝܢ ܒܲܢ ܛܪܘܼܢܵܐܝܼܬܼ : ܗܵܠܹܝܢ ܕܲܬܼܚܹܝܬܼ ܓܙܵܪ ܕܝܼܢܹ̈ܐ ܐܲܠܵܗܵܝܹ̈ܐ ܚܵܒܼ̈ܫܵܢ ܠܤܵܥܘܿܪ̈ܲܝܗܹܝܢ ܒܲܬܼܒܼܥܬܼܵܐ ܩܫܝܼܬܼܵܐ ܕܲܥܠܲܝܗܹܝܢ : ܘܗܵܘ̇ܿܝܢܲܢ ܡܫܲܥ̈ܒܿܕܹܐ ܡܸܛܠ ܫܒܼܝܼܩܘܼܬܼܵܐ ܕܲܙܥܘܿܪ̈ܝܵܬܼܵܐ : ܕܒܲܫܩܵܠ ܛܲܥܢܵܐ ܡܸܬܼܝܲܨ̈ܦܵܢ ܡܸܛܠ ܡܫܝܼܚܵܐ ܡ̣ܢ ܚܲܟܿܝܼ̈ܡܹܐ . ܐܲܝܟܼ ܗܵܝ̇ ܕܐܲܡܝܼܪܵܐ : ܕܡܲܢ ܕܠܵܐ ܡܫܲܥܒܸܕܼ ܠܐܲܠܵܗܵܐ ܨܸܒܼܝܵܢܹܗ : ܗܵܘܹ̇ܐ ܡܫܲܥܒܿܕܼܵܐ ܠܲܒܼܥܸܠܕܝܼܢܹܗ . ܫܘܼܪܹ̈ܐ ܡܵܕܹܝܢ ܢܸܬܼܚܲܫ̈ܒܵܢ ܠܲܢ ܩܕܼܵܡ ܫܲܒܼܵܝܲܝ̈ܢ ܗܵܠܹܝܢ ܕܡܵܟ̈ܵܬܼܵܐ ܡܸܤܬܲܒܼܪ̈ܵܢ : ܕܗܵܘܹ̇ܐ ܫܘܼܡܠܵܝܗܹܝܢ ܒܓܼܵܘ ܩܸܠܵܝܬܼܵܐ : ܗܵܠܹܝܢ ܕܡ̣ܢ ܐܲܚܝܼ̈ܕܲܝ ܛܲܟܼܤܹ̈ܐ ܕܚܝܼ̈ܠܹܐ ܕܥܹܕܬܵܐ ܒܚܸܟܼܡܬܼܵܐ ܐܸܬܿܬܿܤܝܼܡ : ܠܢܘܼܛܵܪ ܚܲܝܲܝ̈ܢ ܒܪܘܼܚ ܓܸܠܝܵܢܵܐ . ܗܵܠܹܝܢ ܕܲܫܒܼܝܼܩܘܼܬܼܗܹܝܢ : ܙܥܘܿܪܝܵܐ ܡܸܬܼܚܲܫܒܵܐ ܨܒܼܘܼܬܼܵܐ ܠܠܵܐ ܚܲܟܿܝܼ̈ܡܹܐ . ܒܤܘܼܪ̈ܚܵܢܹܐ ܕܹܝܢ ܕܡܸܢܵܗ̇ ܡܸܬܼܝܲܠܕܝܼܢ : ܠܵܐ ܡܸܬܼܒܲܩܹܝܢ . ܫܘܼܪܵܝܵܐ ܘܲܡܨܲܥܬܼܵܐ ܕܐܘܼܪܚܗܘܿܢ : ܚܹܐܪܘܼܬܼܵܐ ܕܠܵܐ ܡܢܲܦܩܵܐ : ܕܗ̤ܝ ܗ̣̄ܝ ܐܸܡܵܐ ܕܬܼܘܼ̈ܟܹܐ . ܠܡܸܬܼܐ̱ܠܵܨܘܼ . ܒܲܫܩܝܼܠܘܼܬܼ ܨܸܦܬܼܵܐ ܕܲܙܥܘܿܪ̈ܝܵܬܼܵܐ ܦܲܩܵܚ : ܡ̣ܢ ܕܲܠܡܸܬܲܠ ܠܲܚܛܝܼܬܼܵܐ ܐܲܬܼܪܵܐ ܒܲܪܘܲܚܬܼܵܐ ܕܡܸܢܗܹܝܢ . ܗܵܕܼܵܐ ܗ̣̄ܝ ܚܹܐܪܘܼܬܼܵܐ ܕܠܵܐ ܒܙܲܒܼܢܵܗ̇ : ܕܚܲܪܬܼܵܗ̇ ܫܘܼܥܒܵܕܼܵܐ ܩܲܫܝܵܐ ܀ ܟܠ ܟܡܵܐ ܕܪܸ̈ܓܼܫܲܝܟ ܚܲܝܼܢ ܠܦܸܓܼܥܹ̈ܐ ܕܟܼܠ ܓܸܕܼܫ̈ܝܼܢ : ܡ̣ܢ ܟܲܕܘܼ ܡܝܼܬܼܵܐ ܬܸܚܫܘܿܒܼ ܢܲܦܫܵܟܼ . ܠܵܐ ܓܹܝܪ ܡܬܼܘܿܡ ܚܵܤ̇ܪܵܐ ܠܵܟܼ ܝܵܩܘܿܕܼܘܼܬܼܵܐ ܕܲܚܛܝܼܬܼܵܐ ܒܟܼܠ ܫܘܼܚ̈ܠܵܦܝܼܢ ܡ̣ܢ ܗܲܕܵܝ̈ܟ : ܘܠܵܐ ܫܲܝܢܵܐ ܕܲܢܨܘܼܒܼ ܒܢܲܦܫܵܟܼ ܡܸܫܟܿܚܵܐ . ܐܸܢ ܐܝܼܬܼ ܡ̣ܢ ܝܑܼܚܝܼ̈ܕܼܵܐ ܕܥܲܡ ܗܵܠܹܝܢ ܕܢܸܙܕܗܲܪ ܒܠܸܒܹܗ ܡܸܫܬܵܘܕܹܐ : ܗܵܢܵܐ :  pb. 211  ܠܵܐ ܨܵܒܹ̇ܐ ܕܢܸܗܘܸܐ ܝܵܕܲܥ ܟܲܕܼ ܒܵܠܲܥ . ܕܲܒܼܚܲܒܼܪܹܗ ܐ̄ܢܵܫ ܢܲܛܥܸܐ ܠܠܵܘܛܬܼܵܐ ܡܚܲܝܲܒܼ : ܐܲܝܟܼ ܕܡ̣ܢ ܢܵܡܘܿܤܵܐ . ܕܐ̄ܢܵܫ ܕܹܝܢ ܒܢܲܦܫܹܗ ܢܲܛܥܸܐ : ܠܐܲܝܠܹܝܢ ܡܤܵܡ ܒܪܹܫܹܐ ܠܵܐ ܫܵܘܹ̇ܐ : ܕܟܲܕܼ ܝܵܕܲܥ̇ : ܥܵܒܹ̇ܕܼ ܗܘ̤ ܠܹܗ ܕܠܵܐ ܢܸܕܲܥ ܕܝܵܕܲܥ̇ : ܡܸܛܠ ܗܵܝ̇ ܕܲܠܥܸܠܬܼܵܐ ܠܡܸܫܪܵܐ ܡܸܬܿܬܿܒܲܥ ܗܵܝܕܹܝܟ ܡ̣ܢ ܬܹܐܪܬܹܗ . ܗܵܕܲܐ ܗ̣̄ܝ ܕܥܲܤܩܵܐ ܒܥܲܝܢܵܘ̈ܗܝ : ܕܡܸܛܠܵܬܼܵܗ̇ ܟܲܕܼ ܝܵܕܼܘܿܥܵܐ ܗ̄ܘ̣ : ܨܵܒܹ̇ܐ ܕܢܸܗܘܸܐ ܐܝܼܬܼܵܘܗܝ ܠܵܐ ܝܵܕܼܸܘܿܥܵܐ . ܐܘܿ ܟܡܵܐ ܚܲܠܝܵܐ ܥܸܠܬܼܵܐ ܕܚܲܫܹ̈ܐ ! ܠܗܘܿܢ ܠܚܲܫܹ̈ܐ : ܦܵܤܹ̇ܩ ܐܝܼܬܼ ܐܸܡܲܬܼܝ . ܘܲܠܡܸܕܼܚܵܐ ܐܸܢܘܿܢ : ܡܢܵܚ . ܒܒܼܘܼܛܵܠܗܘܿܢ ܕܹܝܢ ܚܵܕܹܐ ܟܡܵܐ ܙܲܒܼ̈ܢܝܼܢ : ܠܥܸܠܬܼܵܐ ܕܹܝܢ ܕܝܼܠܗܘܿܢ ܕܢܸܥܩܪ̱ܝܼܗ̇ ܠܵܐ ܡܸܫܟܲܚ . ܡܸܛܠ ܗܵܢܵܐ : ܘܐܵܦ ܟܲܕܼ ܠܵܐ ܨܵܒܹ̇ܝܢܲܢ : ܡܸܬܼܢܲܤܹܝܢܲܢ . ܒܚܲܫܹ̈ܐ : ܡܥܵܩ̇ܝܼܢܲܢ . ܠܥܸܠ̈ܠܵܬܼܗܘܿܢ ܕܹܝܢ ܕܲܢܩܵܘ̈ܝܵܢ ܠܘܵܬܲܢ : ܡܲܚܒܼܝܼܢܲܢ . ܒܲܚܛܵܗܹ̈ܐ : ܠܵܐ ܨܵܒܹ̇ܝܢܲܢ . ܠܡܲܝܬܿܝܵܢܹ̈ܐ ܕܹܝܢ ܕܝܼܠܗܘܿܢ : ܗܲܢܝܼܵܐܝܼܬܼ ܡܩܲܒܿܠܝܼܢܲܢ . ܡܸܛܠ ܗܵܢܵܐ : ܥܸܠܬܼܵܐ ܗܵܘܹ̇ܝܢ ܬܪ̈ܲܝܵܢܹܐ ܠܩܲܕܼܡܵܝܹ̈ܐ ܠܲܓܼܡܵܪܵܐ . ܐܲܝܢܵܐ ܕܲܒܼܥܸܠ̈ܠܵܬܼܗܘܿܢ ܠܲܡ ܕܚܲܫܹ̈ܐ ܨܵܒܹ̇ܐ : ܡܫܲܥܒܲܕܼ ܗ̄ܘ̣ ܠܗܘܿܢ : ܘܟܲܕܼ ܠܵܐ ܨܵܒܹ̇ܐ ܀ ܕܤܵܢܹ̇ܐ ܠܲܚܛܵܗܵܘ̈ܗ : ܦܵܐܹ̇ܫ ܡܸܢܗܘܿܢ . ܘܲܕܼܡܵܘܕܸܐ ܒܚܵܘ̈ܒܵܬܹܗ : ܫܵܩܹ̇ܠ ܫܘܼܒܼܩܵܢܵܐ . ܘܠܵܐ ܦܵܘܫܵܐ ܕܡ̣ܢ ܚܛܵܗܹ̈ܐ ܕܲܥܝܵܕܼܵܐ ܒܸܠܥܵܕܼ ܩܲܢܵܝܘܼܬܼ ܤܸܢܐܬܼܵܐ : ܘܠܵܐ ܡܲܤܒܼܵܐ ܕܫܘܼܒܼܩܵܢܵܐ ܒܸܠܥܵܕܼ ܬܵܘܕܝܼܬܼܵܐ ܕܚܵܘ̈ܒܵܬܼܵܐ . ܠܗܵܕܹܐ : ܚܲܬܝܼܬܼܘܼܬܼ ܡܘܼܟܵܟܼܵܐ . ܘܲܠܗܵܝ̇ : ܬܘܵܬܼܵܐ ܕܡ̣ܢ ܒܸܗܬܿܬܼܵܐ ܕܲܒܼܠܸܒܵܐ ܢܵܩ̇ܦܵܐ . ܥܕܲܡܵܐ ܕܲܠܤܸܢܐܲܬܼܗܹܝܢ ܢܸܫܪܲܟܼ ܕܲܥܕܼܝܼ̈ܠܵܬܼܵܐ : ܠܵܐ ܡܲܨܝܵܐ ܕܲܒܼܤܲܪܝܼܘܼܬܼܵܐ ܡܲܪܓܸܫ ܕܲܥܒܼܝܼܕܿܬܿܗܹܝܢ : ܘܠܵܐ  pb. 212  ܒܙܲܦܘܼܪܘܼܬܼܗܹܝܢ ܟܡܵܐ ܕܲܒܲܩܢܘܿܡܲܢ ܛܥܝܼܢܝܼܢܲܢ . ܥܕܲܡܵܐ ܕܬܸܫܕܹܝܗ̇ ܠܲܤܢܝܼܬܼܵܐ ܡܸܢܵܟܼ : ܐܵܦ ܠܵܐ ܠܐܲܝܕܵܐ ܒܸܗܬܿܬܼܵܐ ܥܲܦܝܼܩ ܐܲܢ̄ܬܿ ܬܸܕܲܥ : ܘܠܵܐ ܠܟܼܘܼܚܵܕܼܵܐ ܕܡܸܢܵܗ̇ . ܡܵܐ ܕܒܲܐ̄ܚܪ̈ܵܢܹܐ ܬܸܚܙܹܝܗ̇ ܠܲܛܥܘܼܢܬܵܟܼ : ܗܵܝܕܹܝܟ ܬܸܕܲܥ ܠܟܼܘܼܐܵܪܵܐ ܕܲܥܛܝܼܦ ܠܵܟܼ . ܐܲܪܚܸܩ ܡ̣ܢ ܒܝܼܫܬܼܵܐ : ܘܬܸܕܲܥ ܤܲܪܝܼܘܼܬܼܵܗ̇ . ܐܸܠܵܐ ܬܲܚܸܩ : ܐܵܦܠܵܐ ܬܸܕܲܥ . ܐܲܝܟܼ ܪܹܝܚܵܐ ܓܹܝܪ ܒܲܤܝܼܡܵܐ ܬܥܲܦܸܩ ܤܲܪܝܘܼܬܼܵܗ̇ : ܘܥܲܪܛܸܠܵܝܘܼܬܼ ܦܘܼܪܤܵܝܵܟܼ ܐܲܝܟܼ ܬܲܟܼܤܝܼܬܼܵܐ ܕܬܸܫܒܿܘܿܚܬܼܵܐ ܀ ܛܘܼܒܼܵܘܗܝ ܠܡܲܢ ܕܐܲܪܚܸܩ̣ ܡ̣ܢ ܚܸܫܘܿܟܼܵܐ ܘܲܚ̣ܙܵܐ ܢܲܦܫܹܗ : ܠܵܐ ܡܲܨܝܵܐ ܒܓܼܵܘܹܗ ܬܫܲܡܸܫ ܚܙܵܬܼܵܐ ܘܲܠܡܸܦܪܲܫ . ܛܘܼܒܼ ܠܲܕܼܫܲܒܼܩܹܗ ܨܕܼܵܪܵܐ ܕܚܲܡܪܹܗ : ܘܲܠܙܲܠܝܼܠܘܼܬܼܵܐ ܕܪܵܘܵܝܘܼܬܹܗ ܒܲܐ̄ܚܪ̈ܵܢܹܐ ܚ̣ܙܵܗ̇ ܕܐܲܝܟܲܢ ܐܝܼܬܹܝܗ̇ : ܗܵܝܕܹܝܟ ܡܸܤܬܲܟܲܠ ܒܸܗܬܿܬܼܵܐ ܕܲܩܢܘܿܡܹܗ . ܟܡܵܐ ܕܹܝܢ ܕܗ̤ܘ ܒܲܩܢܘܿܡܹܗ ܛܥܝܼܢ ܠܵܗ̇ ܠܪܵܘܵܝܘܼܬܼܵܐ ܕܒܲܚܛܵܗܹ̈ܐ : ܫܲܦܝܼܪ ܗ̄ܘ̣ ܒܥܲܝܢܵܘ̈ܗܝ ܟܠܡܸܕܸܡ ܕܤܵܥܲܪ . ܐܸܡܲܬܼܝ ܕܲܟܼܝܵܢܵܐ ܡ̣ܢ ܛܲܟܼܤܹܗ ܢܦܲܩ̣ : ܫܘܸܐ ܗ̄ܘ̣ ܟܲܕܼ ܒܚܲܡܪܵܐ ܪܘܸܐ ܘܒܲܪ̈ܓܼܝܼܓܼܵܬܐ . ܬܪ̈ܲܝܗܘܿܢ : ܡ̣ܢ ܘܵܠܝܼܬܼܵܐ ܡܲܦܩܝܼܢ . ܬܪ̈ܲܝܗܘܿܢ : ܠܲܚܕܼܵܐ ܗ̄ܘ̣ ܚܲܡܝܼܡܘܼܬܼܵܐ ܡܙܝܼܥܝܼܢ ܒܓܼܘܼܫܡܵܐ ܡܩܲܒܿܠܵܢܘܿܢ . ܐܵܕܼܫܹ̈ܐ ܦܪܝܼܫܝܼܢ : ܡܘܼܙܵܓܼܵܐ ܕܹܝܢ ܚܲܕܼ ܗ̄ܘ̣ : ܘܫܵܢܝܘܼܬܼܵܐ ܚܕܼܵܐ . ܠܵܐ ܫܲܘܝܘܼܬܼܵܐ ܓܹܝܪ : ܒܐܵܕܼܫܹ̈ܐ ܥܸܠܬܼܵܢܹ̈ܐ . ܒܲܡܩܲܒܿܠܵܢܹ̈ܐ ܕܹܝܢ : ܠܲܝܬܿ ܦܘܼܪܫܵܢܵܐ ܀ ܠܟܼܠ ܢܝܵܚܵܐ ܡܲܢ ܗܵܟܹܝܠ ܕܐܝܼܬܼ : ܤܝܼܡ ܗ̄ܘ̣ ܒܵܬܼܪܹܗ ܛܘܼܪܵܦܵܐ . ܘܲܠܟܼܠ ܛܘܼܪܵܦܵܐ : ܢܝܵܚܵܐ . ܐܸܢܕܹܝܢ ܟܠ ܕܲܒܼܥܵܠܡܵܐ ܗܵܢܵܐ ܡܸܫܬܲܚܠܦܵܢܵܐ ܐܝܼܬܼܵܘܗܝ : ܫܘܼܚܠܵܦܹܗ ܕܹܝܢ ܤܲܩܘܼܒܼܠܵܐܝܼܬܼ ܡܩܲܒܸܠ : ܐܵܘ ܗܵܪܟܵܐ ܐܵܘ ܠܗܲܠ : ܐܵܘ ܒܥܸܕܵܢ ܡܲܦܩܵܢܹܗ ܕܐ̄ܢܵܫ . ܘܝܲܬܝܼܪܵܐܝܼܬܼ : ܠܲܢܝܵܚܵܐ  pb. 213  ܗܵܘ̇ ܕܡ̣ܢ ܦܲܚܙܘܼܬܼܵܐ : ܐܵܘ ܠܛܘܼܪܵܦܵܐ ܗܵܘ̇ ܕܠܘܼܩܒܲܠ ܗܵܢܵܐ : ܕܗܵܘܹ̇ܐ ܩܲܕܝܼܫܵܐܝܼܬܼ . ܘܗܵܕܹܐ ܟܲܕܼ ܡܤܲܚܡܵܢܵܐܝܼܬܼ ܡܸܬܼܚܲܫܲܚ ܐܲܠܵܗܵܐ : ܕܐܵܘ ܒܵܗ̇ ܒܐܘܼܪܚܵܐ : ܐܵܘ ܒܫܘܼܠܵܡܵܗ̇ ܛܵܥܹ̇ܡ ܠܹܗ ܐ̄ܢܵܫ ܠܗܵܘ̇ ܫܘܼܢܵܩܵܐ : ܘܗܵܝܕܹܝܢ ܥܵܒܲܪ . ܘܡܸܛܠ ܥܘܼܬܼܪܵܐ ܕܲܡܪܲܚܡܵܢܘܼܬܹܗ ܕܐܲܠܵܗܵܐ : ܠܵܗ̇ ܠܗܵܕܹܐ : ܐܲܝܟܼ ܕܲܒܼܦܘܼܪܥܵܢܵܐ . ܠܗܵܝ̇ ܡܲܢ : ܐܲܝܟܼ ܪܲܗܒܼܘܿܢܵܐ . ܒܗܵܝ̇ ܕܠܵܐ ܐܵܟܼܠܵܐ ܪܸܒܿܝܼܬܼܵܗ̇ ܕܛܵܒܼܬܼܵܐ ܠܩܲܪܢܵܗ̇ . ܒܝܼܫܬܼܵܐ ܕܹܝܢ : ܐܹܝܢ . ܐܲܝܟܼ ܕܐܲܡܝܼܪ : ܕܐܲܝܢܵܐ ܕܡܸܬܼܪ̱ܕܸܐ ܬܢܵܢ : ܡ̣ܢ ܓܹܗܲܢܹܗ ܐܵܟܹ̇ܠ ܀ ܐܸܙܕܲܗ̄ܪ ܡ̣ܢ ܚܹܐܪܘܼܬܼܵܐ ܕܲܩܕܼܵܡ ܫܘܼܥܒܵܕܼܵܐ : ܐܸܙܕܲܗ̄ܪ ܡ̣ܢ ܒܘܼܝܵܐܵܐ ܕܩܲܕܝܼܡ ܠܲܩܪ̈ܵܒܹܐ ܀ ܐܲܙܕܲܗ̄ܪ ܡ̣ܢ ܝܑܼܕܲܥܬܼܵܐ ܕܩܲܫܝܼܫܵܐ ܠܦܸܓܼܥܹ̈ܐ ܕܢܸܤܝ̈݁ܘܿܢܹܐ . ܝܲܬܝܼܪ ܕܹܝܢ : ܡ̣ܢ ܚܘܼܒܵܐ ܗܵܘ̇ ܕܩܲܕܝܼܡ ܠܫܘܼܡܠܵܝܵܐ ܕܲܬܼܝܵܒܼܘܼܬܼܵܐ . ܐܸܢ ܟ̱ܠܲܢ ܚܲܛܵܝܹ̈ܐ : ܘܠܲܝܬܿ ܕܥܸܠܵܝ ܡ̣ܢ ܢܸܤܝܵܢܗܘܿܢ : ܠܲܝܬܿ ܕܩܲܕܝܼܡܵܐ ܒܲܡܝܲܬܿܪ̈ܵܬܼܵܐ ܠܲܬܼܝܵܒܼܘܼܬܼܵܐ . ܥܗܲܕܼ ܕܟܼܠ ܗܲܢܝܼܐܘܼܬܼܵܐ : ܬܪܲܝܵܢܝܼܬܼܵܐ ܗ̣̄ܝ ܕܲܓܼܥܝܼܨܘܼܬܼܵܐ ܘܲܡܪܵܪܹ݁ܐ ܀ ܐܸܙܕܲܗ̄ܪ ܘܡ̣ܢ ܚܲܕܼܘܼܬܼܵܐ : ܕܫܘܼܚܠܵܦܵܐ ܕܠܵܐ ܥܸܠܬܼܵܐ ܥܲܡܵܗ̇ ܠܵܐ ܟܕܼܝܼܢܵܐ . ܟܠܡܸܕܸܡ ܕܦܘܼܪܢܵܤܹܗ ܡ̣ܢ ܠܥܸܠ : ܡܵܪܕܲܬܼ ܠܝܼܕܲܥܬܼܵܐ ܬܸܫܟܲܚ ܥܸܠܬܼܵܐ ܕܫܘܼܚܠܵܦܹܗ . ܡ̣ܢ ܐܲܝܕܵܐ ܕܫܲܘܝܘܼܬܼܵܐ ܡܸܤܬܲܒܼܪܵܐ ܕܲܛܥܝܼܢܵܐ : ܕܚܲܠ . ܠܒܲܪ ܡ̣ܢ ܐܘܼܪܚܵܐ ܡܸܬܼܐܲܡܪܵܐ ܕܲܕܼܪܝܼܫܵܐ . ܗܵܘ̇ ܕܚܲܟܿܝܼܡܵܐܝܼܬܼ ܝܵܕܲܥ ܕܲܢܕܲܒܲܪ ܐܸܠܦܹܗ ܕܥܵܠܡܵܐ : ܫܘܼܚܠܵܦܵܐ ܐܲܠܘܸܬܼ ܠܟܼܠ ܕܝܼܠܹܗ . ܕܲܦܪܝܼܫ ܡ̣ܢ ܗܵܢܵܐ : ܕܘܼܡܝܵܐ . ܢܲܩܝܼܦ ܗ̄ܘ̣ ܠܲܢܝܵܚܵܐ ܕܗܲܕܵܡܹ̈ܐ : ܦܸܗܝܵܐ ܕܚܘܼܫܵܒܹ̈ܐ . ܠܥܲܡܠܵܐ ܕܹܝܢ ܕܠܵܐ ܡܡܲܫܲܚ : ܩܘܼܛܵܥܵܐ . ܘܲܠܩܘܼܛܵܢܵܐ ܬܘܼܒܼ : ܦܸܗܝܵܐ . ܦܪܝܼܫ ܦܸܗܝܵܐ ܡ̣ܢ ܦܸܗܝܵܐ . ܠܗܵܘ̇ ܩܲܕܼܡܵܝܵܐ : ܐܵܓܼܘܿܢܵܐ ܕܨܲܚܢܘܼܬܼܵܐ  pb. 214  ܢܲܩܝܼܦ . ܠܗܵܢܵܐ ܕܹܝܢ : ܫܘܼܢܵܝܵܐ ܕܡ̣ܢ ܟܘܼܪܚܵܐ : ܘܫܘܼܚܠܵܦ ܕܘܼ̈ܟܿܝܵܬܼܵܐ . ܠܥܲܡܠܹ̈ܐ ܕܹܝܢ ܡܡܲܫ̈ܚܹܐ ܟܲܕܼ ܟܕܼܝܼܢܵܐ ܥܲܡܗܘܿܢ ܐܲܡܝܼܢܘܼܬܼܵܐ : ܠܲܝܬܿ ܕܡܲܝ̈ܵܐ . ܚܲܤܝܼܪܘܼܬܼܗܘܿܢ ܕܗܵܢܘܿܢ : ܝܲܬܝܼܪܘܼܬܼܵܐ ܒܪܸܓܿܬܼܵܐ . ܥܵܠܘܿܒܼܘܼܬܼܗܘܿܢ ܡܲܢ : ܐܲܬܼܪܵܐ ܠܕܼܸܘܼܘܵܕܼܵܐ ܀ ܚܲܡܤܸܢ ܫܵܛܝܼܬܹܗ ܕܲܟܼܝܵܢܵܐ ܕܥܵܠ̇ܒܵܐ ܒܦܲܓܼܪܵܟܼ : ܐܲܚܵܐ : ܡܸܛܠ ܕܲܥܬܼܝܼܕܼ ܐܲܢ̄ܬܿ ܠܡܸܗܘܵܐ ܒܗܵܝ̇ ܚܸܟܼܡܬܼܵܐ ܕܠܵܐ ܥܵܒܲܪ ܬܵܓܼܵܐ ܕܪܹܫܢܘܼܬܼܵܗ̇ . ܠܵܐ ܬܸܬܿܕܵܘܲܕܼ ܒܲܕܼܠܘܼܚܝܵܐ ܕܦܲܓܼܪܵܐ ܐܵܕܼܵܡܵܝܵܐ : ܕܲܥܬܼܝܼܕܼ ܠܡܸܗܘܵܐ ܒܗܵܘ̇ ܒܘܼܤܵܡܵܐ : ܕܝܲܬܝܼܪܵܐ ܝܑܼܕܲܥܬܹܗ ܬܢܵܢ ܠܗܵܘ̈ܢܹܐ ܕܲܒܼ̈ܢܲܝ ܒܸܤܪܵܐ : ܡܵܐ ܕܢܸܠܒܲܫ ܨܲܠܡܵܐ ܗܵܘ̇ ܫܡܲܝܵܢܵܐ : ܕܐܝܼܬܼܵܘܗܝ ܡܲܠܟܵܐ ܕܫܲܝܢܵܐ . ܠܵܐ ܬܸܫܬܓܸܫ ܩܕܼܵܡ ܫܘܼ̈ܚܠܵܦܹܐ ܕܠܝܼܚܹ̈ܐ ܕܲܟܼܝܵܢܵܐ . ܡܠܸܐ ܙܲܒܼܢܵܐ ܗ̄ܘ̣ ܓܹܝܪ ܥܲܡܠܵܐ ܕܲܒܼܗܘܿܢ ܠܪܲܡܥܲܙܸܐ : ܐܲܝܟܼ ܗܸܢܝܵܢܵܐ ܕܩܘܼܒܵܠܗܘܿܢ . ܟܲܠܒܹ̈ܐ ܐܸܢܘܿܢ . ܕܐܸܬܼܥܲܝܲܕܼܘ ܠܘܵܬܼ ܛܲܒܵܚܵܐ . ܒܩܵܠܵܐ ܒܲܠܚܘܿܕܼ ܕܦܘܼܡܵܐ : ܥܵܪܩܝܼܢ ܠܗܘܿܢ . ܐܸܢ ܕܹܝܢ ܬܸܬܼܪܡܸܐ ܠܥܸܢܝܵܢܗܘܿܢ : ܬܸܥܒܸܿܕܼ ܐܸܢܘܿܢ ܐܲܪ̈ܝܵܘܵܬܼܵܐ ܥܲܫܝܼ̈ܢܹܐ . ܫܘܼܛ ܠܗܲܢܝܼܐܘܼܬܼܵܐ ܙܥܘܿܪܬܵܐ : ܕܠܵܐ ܬܸܬܼܚܒܸܫ ܠܥܘܼܙܵܐ ܕܚܲܡܝܼܡܘܼܬܼܵܗ̇ . ܡܤܲܝܒܿܪܵܢܘܼܬܼܵܐ ܙܥܘܿܪܬܵܐ ܕܠܘܼܒܒܲܠ ܨܸܒܼ̈ܘܵܬܼܵܐ ܙܥܘܿܪ̈ܝܵܬܼܵܐ ܗܵܘ̇ܝܵܐ : ܠܩܹܘܲܢܕܹܝܢܘܿܣ ܕܡܹܐܬܼܝܼܬܼܗܹܝܢ ܕܨܸܒܼ̈ܘܵܬܼܵܐ ܪܵܘܪ̈ܒܼܵܬܼܵܐ ܪܵܘܪ̈ܒܼܵܬܼܵܐ ܬܵܟܼ̇ܤܵܐ . ܠܲܝܪ ܠܡܸܙܟܵܐ ܠܒܼܝܼ̈ܫܵܬܼܵܐ ܪܵܘܪ̈ܒܼܵܬܼܵܐ : ܒܸܠܥܵܕܼ ܙܵܟܼܘܼܬܼܵܐ ܙܥܘܿܪܬܵܐ ܕܥܲܠ ܒܨܝܼܪ̈ܵܬܼܵܐ ܀ ܐܸܬܿܕܲܟܼ̄ܪ ܠܗܵܘ̇ ܐܸܤܟܹܡܵܐ ܕܲܥܬܼܝܼܕܼ ܐܲܢ̄ܬܿ ܠܡܸܗܘܵܐ ܒܹܗ ܐܲܚܵܐ : ܕܠܵܐ ܬܘܼܒܼ ܗܵܘܹ̇ܝܢ ܒܹܗ ܚܲܝܹ̈ܐ ܕܲܒܼܟܼܘܿܡܘܿ ܪܵܦܬܿܝܼܢ : ܕܲܒܼܗܘܿܢ ܡܸܫܬܲܚܩܵܐ ܡܵܝܘܿܬܼܘܼܬܼܵܐ . ܘܠܵܐ ܬܘܼܒܼ ܪܸܬܼܚܵܐ ܕܡܘܼܙܵܓܼܵܐ : ܕܲܒܼܫܘܼܕܵܠܵܐ ܕܗܲܢܝܼܐܘܼܬܹܗ ܡܛܲܪܸܦ ܠܲܟܼܝܵܢܵܐ ܫܲܒܼܪܵܐ . ܤܲܝܒܲܪ ܠܥܲܡܠܵܐ ܕܐܵܓܼܘܿܢܵܐ ܕܲܠܒܼܘܼܚܪܵܢܵܐ ܐܲܥܠܵܟܼ  pb. 215  ܒܹܗ : ܐܲܝܟܼ ܕܲܠܡܸܤܲܒܼ ܟܠܝܼܠܵܐ ܘܲܠܡܸܥܒܲܪ . ܒܵܬܲܪ ܩܲܠܝܼܠ ܓܹܝܪ : ܢܵܐܲܚ ܐܲܢ̄ܬܿ ܡ̣ܢ ܥܵܠܡܵܐ ܗܵܢܵܐ . ܐܲܬܿܕܲܟܼ̄ܪ ܠܗܵܘ̇ ܢܵܘܚܵܐ ܕܠܵܐ ܫܘܼܠܵܡܵܐ : ܠܗܵܢܘܿܢ ܚܲܝܹ̈ܐ ܕܠܵܐ ܫܘܼܕܵܠܵܐ : ܠܗܵܝ̇ ܩܵܘܡܬܼܵܐ ܡܫܲܡܠܲܝܬܼܵܐ ܕܓܲܒܼܪܘܼܬܼܵܐ : ܠܗܵܘ̇ ܕܘܼܒܵܪܵܐ ܕܲܕܼܠܵܐ ܫܘܵܪ̈ܵܬܼܵܐ : ܠܗܵܝ̇ ܫܲܒܼܝܘܼܬܼܵܐ ܕܲܩܛܝܼܪܹܗ ܕܚܘܼܒܵܐ ܐܲܠܵܗܵܝܵܐ : ܕܥܲܠ ܟܝܵܢܵܐ ܡܲܡܠܸܟܼ .