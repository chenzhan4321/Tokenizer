ܗܘܦܡܢܡܛܐ pb. 38 ܗܘܦܡܢܡܛܐ ܕܟܬܒ ܐܡܒܪܘܣ ܪܝܫܐ ܕܝܘܢ . ܕܗܼܘܐ ܟܪܣܛܝܢܐܼ . ܘܒܓܢܘ ܥܠܘܗܝ ܟܠܗܘܢ ܒܘ̈ܠܛܢܐ ܚܒܪ̈ܘܗܝ ܘܥܪܩ ܡܢܗܘܢ . ܘܟܬܼܒ ܚܘܝ ܐܢܘܢ ܟܠܗ ܫܢܝܘܬܗܘܢ . ܘܒܪܝܫ ܡ̈ܠܘܗܝ ܥܼܢܐ ܘܐܡܪ .܀ pb. 38 ܗܘܦܡܢܡܛܐ ܕܟܬܒ ܐܡܒܪܘܣ ܪܝܫܐ ܕܝܘܢ . ܕܗܼܘܐ ܟܪܣܛܝܢܐܼ . ܘܒܓܢܘ ܥܠܘܗܝ ܟܠܗܘܢ ܒܘ̈ܠܛܢܐ ܚܒܪ̈ܘܗܝ ܘܥܪܩ ܡܢܗܘܢ . ܘܟܬܼܒ ܚܘܝ ܐܢܘܢ ܟܠܗ ܫܢܝܘܬܗܘܢ . ܘܒܪܝܫ ܡ̈ܠܘܗܝ ܥܼܢܐ ܘܐܡܪ .܀ pb. 39 ܠܐ ܬܣܒܪܘܢ ܓܒܪ̈ܐ ܝܘ̈ܢܝܐ ܇ ܕܕܠܐ ܒܘܠܝܬܐ ܘܕܠܐ ܒܙܕܩܐ ܗܘܐ ܦܘܪܫܢܝ ܡܢ ܥܝܕܟܘܢ . ܥܿܠܬ ܓܝܪ ܠܟܘܠܗܿ ܚܟܡܬܗܘܢܼ . ܕܦܘܛܘܬܐ ܘܕܪܗܛܪܘܬܐ ܘܕܦܝܠܣܦܘܬܐ . ܘܟܕ ܡܕܡ ܬܪܝܨ ܠܐ ܐܫܟܚܬ ܐܘ ܕܫܘܐ ܠܐܠܗܘܬܐܼ . ܨܒܝܬ ܕܐܦ ܠܚܟܡܬܐ ܕܟܪ̈ܣܛܝܢܐ ܐܥܘܠܼ . ܘܐܿܠܦܼ ܘܐܚܙܐ ܇ ܐܝܠܝܢ . ܘܐܡܬܝ . ܘܡܢܐ ܗܝ ܚܕܬܘܬܗܿ ܘܢܘܟܪܝܘܬܗܿ . ܐܘ ܥܠ ܐܝܠܝܢ ܛܒ̈ܐ ܬܟܝܠܝܢܿ . ܐܝܠܝܢ ܕܒܗܕܐ ܡܬܚܟܡܝܢ ܇ ܐܝܟ ܕܠܡܐܡܪ ܫܪܝܪܬܐ . ܀ ܓܒܪ̈ܐ ܝ̈ܘܢܝܐܼ . ܟܕ ܒܚܢܬܼ ܠܐ ܐܫܟܚܬ ܡܕܡ ܣܟܠܘܬܐ ܇ ܐܝܟ ܕܠܘܬ ܗܘܡܪܣ ܡܫܒܚܐ . ܕܐܡܼܪ ܥܠ ܩܪ̈ܒܐ ܕܬܪ̈ܝܢ ܢܣ̈ܝܘܢܝܢ ܡܛܠ ܗܠܢܐ ܠܡ ܣܓ̈ܝܐܐ ܡܢ ܝܘ̈ܢܝܐ ܒܛܪܘܐܣ ܐܒܕܘ ܡܢ ܡܥܡܪܗܘܢ ܪܚܝܡܼܐ . ܠܘܩܕܡ ܓܝܪ ܐܡܪܝܼܢ ܥܠ ܐܓܡܡܢܘܢ ܡܠܟܗܘܢܿ ܕܒܫܢܝܘܬܗ ܕܡܢܠܐܣ ܐܚܘܗܝ ܘܒܥܙܝܙܘܬ ܦܩܪܘܬܗ : ܘܒܠܐ ܡܣܝܒܪܘܢܘܬ ܪܓܬܗܼ . ܨܒܼܐ ܕܢܐܬܐ ܘܢܦܪܘܩ ܠܗܠܢܐ ܡܢ ܚܕ ܪܥܝܐ ܓܪܒܐ . ܟܕ ܕܝܢ ܙܟܘ ܝܘ̈ܢܝܐ ܩܪܒܐ ܘܐܘܩܕܘ ܡ̈ܕܝܢܬܐ ܇ ܘܫܼܒܘ ܢܫ̈ܐ ܘܛ̈ܠܝܐ : ܘܐܪܥܐ ܕܡܐ ܐܬܡܠܝܬ ܆ ܘܢܗܪ̈ܘܬܐ ܐܬܡܠܝܘ ܫ̈ܠܕܐܼ . ܘܐܫܬܟܚ ܗܼ ، ܐܓܡܡܢܘܢ ܡܫܬܒܐ ܒܪܓܬ ܒܪܘܐܣܐܝܘܣ . ܘܦܛܪܘܩܠܣ ܠܡܼ ܐܬܩܛܠܼ . ܘܐܬܐܒܠ ܠܡ ܥܠܘܗܝ ܐܟܝܠܘܣ ܒܪ ܛܬܝܣ ܐܠܗܬܐ . ܘܗܩܛܘܪ ܠܡ ܐܬܓܪܪ . ܘܦܪܝܡܘܣ ܥܡ ܐܩܒܐܼ ܒ̈ܟܝܢ ܥܠ ܡܓܙܝܘܬ ܒ̈ܢܝܗܘܢ . ܘܐܣܛܝܢܟܣ ܠܡ ܒܪܗ ܕܗܩܛܘܪ ܆ ܡܢ ܫܘܪ̈ܝܗܿ ܕܐܝܠܘܢ ܐܫܬܕܝ . ܘܠܐܡܗ ܐܢܕܪܡܘܟܐ ܛܥܝܢ ܗܘܐ ܠܗܿ ܐܐܣ ܪܒܐ . ܘܗܿܘ ܕܫܒܝܐ ܗܘܐ . ܡܼܢ ܒܬܪ ܩܠܝܠܼ ܣܦ ܒܪܓܬܐ ܀ ܥܠ ܢܟ̈ܠܘܗܝ ܕܝܢ ܕܐܕܘܣܘܣ ܒܪ ܠܐܪܛܣ ܘܥܠ ܩ̈ܛܠܘܗܝ ܆ ܡܢ ܢܫܬܥܐ . ܠܡܐܐ ܓܝܪ ܘܥܣܪ̈ܐ ܡܟܘܪ̈ܝܼܢ . ܒܚܕ ܝܘܡ ܗܼܘܐ ܒܝܬܗ ܩܒܪܐ ܘܐܬܡܠܝ ܫ̈ܠܕܐ ܘܕܡܐ . ܘܗܿܘ pb. 40 ܕܒܒܝܫܬܗ ܬܫ̈ܒܚܬܐ ܡܬܬܓܪ ܗܘܐ ܇ ܡܛܠ ܕܡܢ ܡܝܬܪܘܬ ܚܟܡܬܐ ܓܢܝܙ ܗܘܐ ܇ ܘܗܿܘ ܕܐܡܪܝܢ ܐܢܘܢ ܛܦ ܒܝܡܐ ܆ ܘܫܡܼܥ ܩܠܐ ܕܣܝܪ̈ܝܢܣ ܡܛܠ ܕܣܿܒܪ ܐܕܢ̈ܘܗܝ ܒܫܥܘܬܐ : ܗܼܘ ܕܝܢ ܐܟܝܠܘܣ ܒܪ ܦܠܐܘܣ : ܗܿܘ ܕܫܘܪ ܗܘܐ ܢܗܪܐ ܘܥܼܪܩ ܠܛܪܘܐܘܣ ܘܩܛܠ ܠܗܼܩܛܘܪ : ܗܼܘ ܗܢܐ ܓܢܒܪܟܘܢܼ . ܗܼܘܐ ܥܒܕܐ ܠܦܠܘܟܣܢܐ . ܘܡܼܢ ܡܙܘܢܐ ܟܕ ܡܝܬܐ ܘܪܡܝܐܼ ܐܙܕܟܝ . ܘܙܝܢܗ ܫܠܚ ܘܠܒܘܫܐ ܕܬܢܘܬܐܼ ܠܒܫ . ܘܐܚܪܝܬܼ ܠܪܚܡܬܐ ܐܬܕܒܚ .܀ ܗܠܝܢ ܕܝܢ ܥܠ ܓܢܒܪ̈ܐ . ܘܫܿܘܐ ܗܘܝܬ ܕܢܫܬܒܩ ܠܟ ܗܘܡܪܣܿ . ܐܠܘ ܥܕܡܐ ܠܒ̈ܢܝܢܫܐ ܩܿܕܡ ܗܘܐ ܣܪܝܩܘܬ ܡܡܠܠܟ ܠܡܫܬܥܝܘ ܇ ܘܠܐ ܥܠ ܐܠܗ̈ܐ . ܕܥܠ ܐܠܗ̈ܐ ܓܝܪ ܒܗܧܬ ܐܢܐ ܐܦ ܕܐܡܿܪ ܐܢ̈ܝܢ . ܣܿܓܝ ܓܝܪ ܒ̈ܝܫܢ ܘܩ̈ܫܝܢ ܡ̈ܠܐ ܡܓܒ̈ܠܬܐ . ܘܡܙܕܟܝܢ ܘܠܐ ܡ̈ܬܗܝܡܢܢ . ܘܡܐ ܕܐܬܐܠܨ ܡ̈ܬܓܚܟܢ . ܢܓܚܟ ܓܝܪ ܐܢܫ ܡܐ ܕܩܪܒ ܠܗܝܼܢ . ܘܠܐ ܢܗܝܡܢ ܟܕ ܢܫܡܥ ܐܢ̈ܝܢ . ܐܠܗ̈ܐ ܓܝܪ ܕܚܕ ܡܢܗܘܢ : ܢܡ̈ܘܣܐ ܕܟܐܢܘܬܐ ܘܕܢܟܦܘܬܐ ܘܡܬܟܚܕܢܘܬܐ ܠܐ ܢܛܪܘ ܇ ܐܠܐ ܓܝܪ̈ܐ ܘܒܐܣܘܛܘܬܐ ܐܬܗܦܟܘ : ܘܠܡܘܬܐ ܐܝܟ ܕܙܕܩܼ ܠܐ ܐܬܚܝܒܘ . ܡܪܐ ܐܠܗ̈ܐ ܓܝܪ ܗܿܘ ܐܒܐ ܕܐܠܗ̈ܐ ܘܕܒ̈ܢܝ ܐܢܫܐܼ . ܐܝܟ ܕܐܡܪܝܢ ܐܢܬܘܢ ܠܐ ܗܘܐ ܒܠܚܘܕ ܓܝܪܐ ܗܘܐܼ . ܒܨܝܪܐ ܗܘܬ ܓܝܪ ܗܕܐ . ܐܠܐ ܐܦ ܩܛܠ ܐܒܘܗܝ ܘܪܐܓ ܛܠ̈ܝܐ . ܠܘܩܕܡ ܗܟܝܠܼ ܥܠ ܓܘܪܐ ܐܡܿܪ ܆ ܟܕ ܒܗܝܬ ܐܢܐ . ܡܛܠ ܕܠܐܢܛܝܘܦܐ ܐܝܟ ܣܛܘܪܘܣ ܐܬܚܙܝ . ܘܐܝܟ ܕܗܒܐ ܥܠ ܕܢܐܐ ܕܒ . ܘܬܘܪܐ ܥܠ ܐܘܪܘܦܐ ܗܘܐ . ܘܩܘܩܢܣ ܥܠ ܠܐܕܐ . ܪܚܡܬܐ ܕܝܢ ܕܣܡܠܐ ܐܡܗ ܕܕܝܘܢܘܣܘܣ . ܘܐܦ ܫܚܝܢܘܬܗܿ ܕܝܠܗܿ ܐܟܣܬ . ܘܐܦ ܛܢܢܗܿܕܗܐܪܐ ܢܟܦܬܐ . ܘܠܓܢܘܡܕܣ ܦܪܘܓܝܐ . ܐܝܟ ܢܫܪܐ ܚܿܛܦ . ܕܛܠܝܐ ܠܡ ܫܦܝܪܐ ܘܝܐܐ ܫܩܝܐ ܢܗܘܐ ܠܗ . ܩܛܠ ܕܝܢ ܗܿܘ ܡܪܐ ܐܠܗ̈ܐ ܠܩܪܘܢܣ ܐܒܘܗܝ ܡܛܠ ܕܢܐܚܘܕ ܡܠܟܘܬܗ . ܐܘ ܟܡܐ ܡܪ̈ܫܘܬܢ ܡܠܐ ܡܪܐ ܐܠܗ̈ܐ . ܘܟܡܐ ܡ̈ܘܬܝܢ ܚܝܒ . ܐܝܟ ܓܝܐ ܘܐܝܟ ܡ̈ܓܘܫܐ . ܘܐܝܟ ܪܚܿܡ ܛ̈ܠܝܐ ܩܪܘ ܠܡܪܐ ܐܠܗ̈ܐ ܐܘܢ ܓܒܪ̈ܐ ܝܘ̈ܢܝܐܼ . ܢܡܘܣܐ ܕܩܛܠܐ ܕܐܒܐ . ܘܚܝܒܘܬܐ ܕܓܘܪܐ . ܘܒܗܬܬܐ ܕܡܫܟܪܘܬܐ ܇ ܕܪܚܡܬ ܛ̈ܠܝܐ . ܟܡܐ ܓܝܪ̈ܝܢ ܐܠܦ ܡܪܐ ܐܠܗ̈ܐ . ܟܡܐ ܓܝܪ ܪܚܡܝ ܛ̈ܠܝ ܘܡ̈ܓܘܫܐ ܘܩ̈ܛܘܠܼ . ܐܢ ܢܫܬܟܚ ܓܝܪ ܐܢܫ ܕܪܓ ܠܐ ܢܡܘܬ . ܥܒܼܕ ܓܝܪ ܗܕܐ ܕܢܬܕܡܐ ܠܡܪܐ ܐܠܗ̈ܐ . ܘܐܢ ܩܛܘܠܐ ܢܫܬܟܚܼ . ܐܝܬ ܠܗ ܡܦܩ ܒܪܘܚܐ ܡܪܐ ܐܠܗ̈ܐ . ܘܐܢ ܡܓܘܫܐ ܗܘ ܐܢܫ ܡܢ ܡܪܐ ܐܠܗ̈ܐ ܝܠܦ . ܘܐܢ pb. 41 ܪܚܡ ܛ̈ܠܝܐ ܗܼܘ ܡܪܐ ܐܠܗ̈ܐ ܗܘ ܣܢܐܓܪܗ . ܘܐܢ ܕܝܢ ܥܠ ܓܢܒܪܘܬܐ ܢܐܡܪ ܐܢܫܼ . ܐܟܠܘܣ ܚܠܝܨ ܗܘܐ ܡܢܗ ܕܡܪܐ ܐܠܗ̈ܐ . ܩܼܛܠ ܓܝܪ ܠܩܿܛܠ ܪܚܡܗ . ܡܪܐ ܐܠܗܐ ܕܝܢ ܒܼܟܐ ܥܠ ܨܪܦܝܕܘܢ ܒܪܗ ܟܕ ܡܐܬܼ . ܟܕ ܟܪܝܐ ܠܗ . ܘܦܠܘܛܘܢ ܕܐܠܗܐ ܗܘ ܚܼܛܦ ܠܩܘܪܐ ܐܡܗܿ ܕܝܢ ܕܩܘܪܐ ܡܣܬܪܗܒܐ ܗܘܬ ܘܒܥܝܐ ܒܪܬܗܿ . ܒܟܠ ܚܘܪ̈ܒܝܢ . ܘܐܠܟܣܢܕܪܘܣ ܦܪܣ ܟܕ ܚܼܛ ܠܗܠܢܐ ܝܗܼܒ ܕܝܢܼܐ ܕܬܒܥܬܐܼ . ܐܝܟ ܪܚܘܡܗܿ ܕܡܢ ܩܛܝܪ . ܦܠܘܛܘܢ ܕܝܢ ܕܐܠܗܐ ܗܘ ܕܚܛܦ ܠܩܘܪܐ ܩܘܝ ܕܠܐ ܨܥܪ . ܘܡܢܠܐܘܣ ܕܒܪܢܫܐ ܗܼܘ ܐܝܕܥ ܐܝܟܢܐ ܢܒܥܐ ܠܗܠܢܐ ܐܢܬܬܗ ܕܡܛܪܐ ܕܝܢ ܕܐܠܗܬܐ ܗܿܝ ܆ ܠܐ ܐܝܕܥܬ ܕܐܝܟܐ ܬܒܥܐ ܠܩܘܪܐ ܒܪܬܗܿ . ܢܥܒܪ ܡܢܗ ܛܢܢܐ ܗܘܦܣܛܘܣ ܘܠܐ ܢܚܣܡ . ܐܬܢܣܝ ܓܝܪ ܡܛܠ ܕܣܒ ܗܘܐ ܘܚܓܝܪ . ܐܪܣ ܕܝܼܢ ܐܬܪܚܡ . ܡܛܠ ܕܛܠܐ ܗܘ ܘܫܦܝܪ ܒܩܘܡܬܗ . ܗܘܬ ܕܝܢ ܡܟܣܢܘܬܐ ܕܓܘܪܐܼ . ܡܛܠ ܕܗܘܦܣܛܣ ܠܐ ܪܓܝܫ ܗܘܐ ܒܪܚܡܬܐ ܕܒܠܬܝ ܐܢܬܬܗ ܘܕܐܪܣ . ܐܡܼܪ ܕܝܢ ܗܘܦܣܛܣ ܟܕ ܐܝܕܥܼ . ܬܘ ܚܙܘ ܥܿܒܕܐ ܕܓܘܚܟܐ ܘܕܠܐ ܗܘܢܐ ܇ ܐܝܟܢܐ ܕܠܝ ܕܕܝܠܗܿ ܐܢܐ ܡܨܥܪܐ ܠܝܼ ܒܝܠܬܝ ܒܪ ܡܪܐ ܐܠܗ̈ܐ ܇ ܕܕܝܠܗܿ ܐܢܐ ܇ ܘܡܝܩܪܐ ܠܐܪܣ ܕܢܘܟܪܝ ܠܗܿ . ܘܥܠ ܡܪܐ ܐܠܗ̈ܐ ܠܐ ܐܬܐܒܫ . ܪܚܿܡ ܗܘܐ ܓܝܪ ܠܐܝܠܝܢ ܕܠܗܠܝܢ ܕܡܝܢ . ܦܝܠܘܦܐ ܕܝܢ ܥܣܪ̈ܝܢ ܫ̈ܢܝܢ ܩܘܝܬ ܐܪܡܠܬ . ܕܡܣܟܝܐ ܗܘܬ ܠܒܥܠܗܿ ܐܕܘܣܘܣ . ܘܒܥ̈ܒܝܕܬܐ ܡܨܛܠܠܐ ܗܘܬ . ܘܡܬܐܡܢܐ ܗܘܬ ܒܐܘܡ̈ܢܘܬܐ ܟܕ ܗܢܘܢ ܟܠܗܘܢ ܡܟܘܪ̈ܐ ܐܠܨܘܗ . ܒܠܬܝ ܕܝܢ ܕܐܠܗܬܐ ܗܝ . ܟܕ ܩܪܒ ܠܗܿ ܗܦܣܛܘܣ ܒܥܠܗܼܿ . ܫܒܼܩܬܗ ܡܛܠ ܕܐܙܕܟܝܬ ܒܪܚܡܬܗ ܕܐܪܣ . ܫܡܥܘܢ ܓܒܪ̈ܐ ܝܘ̈ܢܝܐ . ܡܢܘ ܡܢܟܘܢ ܐܡܪܚ ܕܢܥܒܕ ܗܕܐܼ . ܐܘ ܐܦܢ ܠܡܚܙܝܗܿ ܣܝܒܪ . ܘܐܢ ܐܢܫ ܢܡܪܚܼ . ܐܝܢܐ ܬܫܢܝܩ ܢܛܝܪ ܠܗ . ܐܘ ܐܝܠܝܢ ܢܓ̈ܕܝܢ . ܩܪܢܘܣ ܕܝܢ ܕܐܠܗܐ ܗܘܼ . ܕܗܠܝܢ ܟܠܗܘܢ ܒ̈ܢܝܐ ܐܟܠܼ . ܐܦܠܐ ܠܒܝܬ ܕܝܼܢܐ ܐܬܕܒܪ . ܐܠܐ ܐܡܪܝܼܢ ܕܡܪܐ ܐܠܗ̈ܐ ܒܪܗ ܒܠܚܘܕ ܐܬܦܠܛ ܡܢܗܼ . ܘܐܬܛܥܝܬ ܫܢܝܘܬܗ ܕܩܪܢܘܣ ܐܒܘܗܝ . ܡܛܠ ܕܐܘܫܛܬ ܠܗ ܪܗܢܐ ܐܢܬܬܗ ܇ ܐܡܗ ܕܡܪܐ ܐܠܗ̈ܐ . ܟܐܦܐ ܚܠܦܘܝ ܕܡܪ ܐܠܗܐ ܒܪܗܿ . ܕܠܐ ܢܐܟܠܝܘܗܝ . ܫܡܥܘ ܓܒܪ̈ܐ ܝܘ̈ܢܝܐ . ܘܐܬܚܫܒܘ ܥܠ ܫܢܝܘܬܐ ܗܕܐ . ܒܥܝܪܐ ܓܝܪ ܚܪܫܬܐ ܕܪܥܝܐ ܒܕܒܪܐܼ . ܝܕܥܐ ܡܐܟܘܠܬܗ ܇ ܘܠܡܐܟܘܠܬܐ ܢܘܟܪܝܬܐ ܠܐ ܩܪܒܐ . ܘܐܦ ܚܝܘܬܐ ܘܐܦ ܪܚܫܐ ܘܐܦ ܛܝܪܐܼ ܝܕܥܝܢ ܡܐܟܘܠܬܗܘܢ . ܥܠ ܒ̈ܢܝܢܫܐ ܕܝܢ pb. 42 ܠܐ ܘܿܠܐ ܕܐܡܪ . ܐܢܬܘܢ ܕܝܢ ܝܕܥܝܢ ܐܢܬܘܢ ܡܐܟܘܠܬܗܘܢ . ܘܡܬܒܝܢܝܢ ܐܢܬܘܢ . ܩܪܘܢܘܣ ܕܝܢ ܕܐܠܗܐ ܗܘܼ . ܟܕ ܠܐ ܝܕܥ ܡܐܟ̈ܠܬܗܼ . ܢܟܬ ܟܐܦܐ . ܡܛܠ ܗܢܐ ܐܘܿܢ ܓܒܪ̈ܐ ܝܘ̈ܢܝܐܼ . ܐܢ ܨܒܝܢ ܐܢܬܘܢ ܕܢܗܘܘܢ ܠܟܘܢ ܐܝܟ ܗܠܝܢ ܐܠܗ̈ܐܼ . ܠܐ ܬܬܥܕܠܘܢ ܚܕ ܒܚܕ ܐܡܬܝ ܕܣܥܪܝܢ ܐܢܬܘܢ ܕܕܐܝܟ ܗܠܝܢ ܨܒ̈ܘܬܐ . ܘܠܐ ܬܪܓܙ ܥܠ ܒܪܟ ܐܡܬܝ ܕܡܬܪܥܐ ܠܡܩܛܠܟ . ܡܛܠ ܕܠܡܪܐ ܐܠܗ̈ܐ ܡܬܕܡܐ . ܘܐܢ ܐܢܫ ܢܓܘܪ ܐܢܬܬܟ . ܠܡܐ ܚܫܿܒ ܐܢܬ ܠܗ ܐܝܟ ܒܥܠܕܒܒܐ . ܘܠܡܪ ܐܠܗܐ ܕܕܡܿܐ ܠܗܼ . ܣܿܓܕ ܐܢܬ ܘܦܿܠܚ . ܘܡܢܐ ܡܬܥܕܠ ܐܢܬ ܒܐܢܬܬܟ ܡܐ ܕܓܪܬ : ܘܗܘܝܐ ܕܠܐ ܡܣܡ ܒܪܝܫܐ . ܘܠܒܠܬܝ ܡܝܩܪܬ ܘܡܘܬܒ ܐܢܬ ܠܗܿ ܒܢ̈ܘܣܐ . ܐܦܝܣܘ ܠܣܘܠܘܢ ܢܫܪܐ ܢܡ̈ܘܣܘܗܝ ܐܦ ܠܢܝܩܪܓܣ ܕܠܐ ܢܣܝܡ ܢܡ̈ܘܣܐ ܢܫܪܘܢ ܐܪܝܘܣ ܦܓܘܣ ܕܝܠܗܘܢ ܘܬܘܒ ܠܐ ܢܕܘܢܘܢ . ܘܒܘ̈ܠܐ ܠܐܬܢ̈ܝܐ ܬܘܒܼ ܠܐ ܬܗܘܐ . ܢܫܪܘܢ ܐܬܢ̈ܝܐ ܠܣܘܩܪܛܘܣ . ܕܕܡܐ ܓܝܪ ܠܩܪܘܢܣ ܠܐ ܩܪܒ ܠܘܬܗ . ܘܠܐ ܢܩܛܠܘܢ ܠܐܪܣܛܝܣ ܕܩܛܠ ܐܡܗ . ܗܐ ܓܝܪ ܡܪܐ ܐܠܗ̈ܐܼ ܕܒܝܫܢ ܡܢ ܗܠܝܢ ܥܒܕ ܠܘܬ ܐܒܘܗܝ . ܐܦ ܐܝܕܝܦܘܣ ܡܣܪܗܒܐܝܬ ܒܝܫܬܐ ܓܡܪ ܠܢܦܫܗܿ . ܕܥܘܪ ܥ̈ܝܢܘܗܝ ܥܠ ܕܩܼܛܠ ܠܐܒܘܗܝ ܟܕ ܠܐ ܝܿܕܥ . ܠܐ ܓܝܪ ܚܪ ܒܡܪ ܐܠܗܐ ܕܩܼܛܠ ܐܒܘܗܝ ܇ ܘܩܘܝ ܕܠܐ ܡܣܡ ܒܪܝܫܐ . ܘܠܡܝܐ ܕܩܛܠܬ ܒܢ̈ܝܗܿ ܡܦܩܝܢ ܠܗܿ ܩܘܪ̈ܢܬܝܐܼ . ܘܦܠܚܝܢ ܘܡܝܩܪܝܢ ܠܩܪܘܢܣ ܕܐܟܠ ܒܢܘܗܝ . ܘܠܐܠܟܣܢܕܣ ܦܪܣ ܟܐܢܐܝܬ ܚܼܛܦ ܠܗܠܢܐ ܕܢܬܕܡܐ ܒܦܠܘܛܘܢ ܐܠܗܐ ܕܚܼܛܦ ܠܩܘܪܐ . ܢܬܚܪܪܘܢ ܓܒܪ̈ܐ ܡܢ ܢܡܘܣܐ . ܘܢܗ̈ܘܝܢ ܡ̈ܕܝܢܬܐ ܕܢ̈ܫܐ ܦܚ̈ܙܬܐ . ܘܡܥܡܪܐ ܠܡ̈ܓܘܫܐ . ܡܛܠ ܗܢܐ ܐܘ ܓܒܪ̈ܐ ܝܘ̈ܢܝܐ ܆ ܕܐܠܠܗ̈ܝܟܘܢ ܐܟܘܬܟܘܢ ܫܦܠܝܢ ܆ ܘܓܢܒܪ̈ܝܟܘܢ ܚܠܝ̈ܨܝܢ ܐܝܟܢܐ ܕܡܫܬܥܝܢ ܕܪ̈ܡܝܟܘܢ : ܘܡܟܪ̈ܙܢ ܬܫ̈ܥܝܬܟܘܢ : ܥܠ ܥܩ̈ܬܗ ܕܝܢ ܕܐܪܣܛܣ ܘܡܫܟܒܗ ܕܬܐܣܛܣ ܆ ܘܛܡܐܘܬܗ ܕܦܝܠܝܦܘܣ ܘܥ ܕܢܐܘܣ ܕܒܚܣܡܐ ܩܛܠ ܘܓܙܝ ܡܢ ܒܢ̈ܘܝ ܒܪܘܝܘܬܗܘܢ ܘܐܦ ܫܪܘܬܗ ܕܬܐܣܛܘܣ ܫܠܕܗ ܬܒܥܗܿ . ܘܦܘܪܩܢܐ ܥܕܡܐ ܠܗܫܐ ܟܕ ܦܪܚܐ ܡܓܥܝܐ . ܘܐܦ ܚܬܿ ܟܕ ܩܛܝܥ ܠܫܢܗܿ ܡܢܨܪܐ . ܡܢܐ ܕܝܢ ܘܿܠܐ ܠܡܐܡܪ ܥܠ ܩܛܠܗ ܕܐܝܕܝܦܘܣ . ܕܢܣܒ ܠܐܡܗ ܘܕܩܛܠܘ ܚܕ ܠܚܕ ܐܚ̈ܘܗܝ ܕܗܢܘܢ ܒ̈ܢܘܗܝ ܘܐܦ ܚ̈ܓܝܟܘܢ ܣܢܝܬ . ܠܝܬ ܓܝܪ ܡ̈ܘܫܚܬܐ ܕܗ̈ܘܝܢ ܬܡܢ ܘܠܐܒ̈ܘܒܐ ܚ̈ܠܝܐ ܡܥܒܪ̈ܝ ܨܦܬܐ . ܙܡܪܝܢ ܒܙܘܥܬܐ . ܘܬܘܩܢܐ ܕܡ̈ܫܚܢܐ pb. 42 ܕܡܫܚܝܢ ܐܢܬܘܢ ܘܟ̈ܠܝܠܐ ܕܣܝܡܝܢ ܐܢܬܘܢ ܘܒܣܘܓܐܬ ܒܝܫܘܬܟܘܢ ܛܥܝܬܘܢܗ ܠܒܗܬܬܐ ܘܐܬܥܘܪܘ ܡ̈ܕܥܝܟܘܢ ܘܐܬܒܚܢܬܘܢ ܡܢ ܫܝܚܢܘܬܐ ܘܪܚܡܬܘܢ ܡܫܟܒܐ ܕܫܘܩܪܐ . ܘܐܠܘ ܗܠܝܢ ܡܢ ܐܚܪܝܢ ܐܬܐܡܪ . ܟܒܪ ܩܛܓܘܪܝܐ ܡܝܬܝܢ ܗܘܘ ܥܠܘܗܝ ܕܠܐ ܗ̈ܘܝ ܫܪ̈ܝܪܢ . ܐܠܐ ܐܡܪܝܢ ܠܗܝܢ ܦܘ̈ܛܐܝܟܘܢ ܘܡܟܪ̈ܙܢ ܠܗܝܢ ܬܫܒ̈ܚܬܟܘܢ ܘܕܪܡܝܟܘܢ ܬܘ ܡܟܝܠ ܐܬܪܕܘ ܒܡܠܬܐ ܕܐܠܗܐ ܘܒܚܟܡܬܐ ܡܒܝܐܢܝܬܐ . ܚܕܘ ܘܐܫܬܘܬܦܘ ܠܗ . ܘܕܥܘ ܠܡܿܠܟܐ ܕܠܐ ܡܬܚܒܠ . ܘܐܫܬܘܕܥܘ ܠܥܒ̈ܕܘܗܝ ܕܠܐ ܒܙܝܢܐ ܢܘܢ ܡܫܬܒܗܪܝܢ . ܘܠܐ ܩ̈ܛܠܐ ܥܒܕܝܢ . ܡܛܠ ܕܪܒ ܚܝܠܼܢ ܠܐ ܗܘܐ ܒܣܘܓܐܐ ܕܚܝܠܐ ܨ݀ܒܐ ܒܢܦܫܐ ܕܟܝܬܐ . ܕܟܪܟ ܠܗܿ ܫܘܪܐ ܕܙܕܝܩܘܬܐ . ܡܠܦܐ ܠܢ ܕܝܢ ܒܟܠܙܒܢ ܡܠܬܐ ܕܐܠܗܐ . ܘܡ̈ܘܠܟܢܘܗܝ ܕܡܠܟܢ ܛ݀ܒܐ ܘܥܒ̈ܝܕܬܐ ܕܐܠܗܐ . ܐܘ ܢܦܫܐ ܕܡܙܕܒܢܐ ܒܚܝܠܐ ܕܡܠܬܐ . ܐܘ ܩܪܢܐܼ ܕܫܠܡܐ ܕܠܐ ܩܪܒܐ . ܐܘ ܝܘܠܦܢܐ ܡܿܕܥܟ ܢܘܪܐ ܢܦܫܢܝܬܐ . ܕܠܐ ܦܘܐܛܐ ܥܿܒܕ ܘܠܐ ܦܝܠܣ̈ܘܦܐ ܡܬܩܢ ܘܠܐ ܪܗܛܪ̈ܐ ܕܟܢܫܐ ܐܝܬ ܠܗ . ܐܠܐ ܪܕܐ ܘܥܒܿܪ ܠܡܝܬܐ ܕܠܐ ܢܡܘܬ . ܘܠܒܢ̈ܝܢܫܐ ܡܢ ܐܪܗܐܼ . ܐܠܗ̈ܝܢ ܡܣܩ ܠܬܚܘܡܐ ܕܠܥܠ ܡܢ ܐܩܝܥܐ . ܬܘ ܘܗܼܘܘ ܐܟܘܬܝ . ܐܦ ܐܢܐ ܓܝܪ ܐܟܘܬܟܘܢ ܗܘܝܬ . pb. 39 ܠܐ ܬܣܒܪܘܢ ܓܒܪ̈ܐ ܝܘ̈ܢܝܐ ܇ ܕܕܠܐ ܒܘܠܝܬܐ ܘܕܠܐ ܒܙܕܩܐ ܗܘܐ ܦܘܪܫܢܝ ܡܢ ܥܝܕܟܘܢ . ܥܿܠܬ ܓܝܪ ܠܟܘܠܗܿ ܚܟܡܬܗܘܢܼ . ܕܦܘܛܘܬܐ ܘܕܪܗܛܪܘܬܐ ܘܕܦܝܠܣܦܘܬܐ . ܘܟܕ ܡܕܡ ܬܪܝܨ ܠܐ ܐܫܟܚܬ ܐܘ ܕܫܘܐ ܠܐܠܗܘܬܐܼ . ܨܒܝܬ ܕܐܦ ܠܚܟܡܬܐ ܕܟܪ̈ܣܛܝܢܐ ܐܥܘܠܼ . ܘܐܿܠܦܼ ܘܐܚܙܐ ܇ ܐܝܠܝܢ . ܘܐܡܬܝ . ܘܡܢܐ ܗܝ ܚܕܬܘܬܗܿ ܘܢܘܟܪܝܘܬܗܿ . ܐܘ ܥܠ ܐܝܠܝܢ ܛܒ̈ܐ ܬܟܝܠܝܢܿ . ܐܝܠܝܢ ܕܒܗܕܐ ܡܬܚܟܡܝܢ ܇ ܐܝܟ ܕܠܡܐܡܪ ܫܪܝܪܬܐ . ܀ ܓܒܪ̈ܐ ܝ̈ܘܢܝܐܼ . ܟܕ ܒܚܢܬܼ ܠܐ ܐܫܟܚܬ ܡܕܡ ܣܟܠܘܬܐ ܇ ܐܝܟ ܕܠܘܬ ܗܘܡܪܣ ܡܫܒܚܐ . ܕܐܡܼܪ ܥܠ ܩܪ̈ܒܐ ܕܬܪ̈ܝܢ ܢܣ̈ܝܘܢܝܢ ܡܛܠ ܗܠܢܐ ܠܡ ܣܓ̈ܝܐܐ ܡܢ ܝܘ̈ܢܝܐ ܒܛܪܘܐܣ ܐܒܕܘ ܡܢ ܡܥܡܪܗܘܢ ܪܚܝܡܼܐ . ܠܘܩܕܡ ܓܝܪ ܐܡܪܝܼܢ ܥܠ ܐܓܡܡܢܘܢ ܡܠܟܗܘܢܿ ܕܒܫܢܝܘܬܗ ܕܡܢܠܐܣ ܐܚܘܗܝ ܘܒܥܙܝܙܘܬ ܦܩܪܘܬܗ : ܘܒܠܐ ܡܣܝܒܪܘܢܘܬ ܪܓܬܗܼ . ܨܒܼܐ ܕܢܐܬܐ ܘܢܦܪܘܩ ܠܗܠܢܐ ܡܢ ܚܕ ܪܥܝܐ ܓܪܒܐ . ܟܕ ܕܝܢ ܙܟܘ ܝܘ̈ܢܝܐ ܩܪܒܐ ܘܐܘܩܕܘ ܡ̈ܕܝܢܬܐ ܇ ܘܫܼܒܘ ܢܫ̈ܐ ܘܛ̈ܠܝܐ : ܘܐܪܥܐ ܕܡܐ ܐܬܡܠܝܬ ܆ ܘܢܗܪ̈ܘܬܐ ܐܬܡܠܝܘ ܫ̈ܠܕܐܼ . ܘܐܫܬܟܚ ܗܼ ، ܐܓܡܡܢܘܢ ܡܫܬܒܐ ܒܪܓܬ ܒܪܘܐܣܐܝܘܣ . ܘܦܛܪܘܩܠܣ ܠܡܼ ܐܬܩܛܠܼ . ܘܐܬܐܒܠ ܠܡ ܥܠܘܗܝ ܐܟܝܠܘܣ ܒܪ ܛܬܝܣ ܐܠܗܬܐ . ܘܗܩܛܘܪ ܠܡ ܐܬܓܪܪ . ܘܦܪܝܡܘܣ ܥܡ ܐܩܒܐܼ ܒ̈ܟܝܢ ܥܠ ܡܓܙܝܘܬ ܒ̈ܢܝܗܘܢ . ܘܐܣܛܝܢܟܣ ܠܡ ܒܪܗ ܕܗܩܛܘܪ ܆ ܡܢ ܫܘܪ̈ܝܗܿ ܕܐܝܠܘܢ ܐܫܬܕܝ . ܘܠܐܡܗ ܐܢܕܪܡܘܟܐ ܛܥܝܢ ܗܘܐ ܠܗܿ ܐܐܣ ܪܒܐ . ܘܗܿܘ ܕܫܒܝܐ ܗܘܐ . ܡܼܢ ܒܬܪ ܩܠܝܠܼ ܣܦ ܒܪܓܬܐ ܀ ܥܠ ܢܟ̈ܠܘܗܝ ܕܝܢ ܕܐܕܘܣܘܣ ܒܪ ܠܐܪܛܣ ܘܥܠ ܩ̈ܛܠܘܗܝ ܆ ܡܢ ܢܫܬܥܐ . ܠܡܐܐ ܓܝܪ ܘܥܣܪ̈ܐ ܡܟܘܪ̈ܝܼܢ . ܒܚܕ ܝܘܡ ܗܼܘܐ ܒܝܬܗ ܩܒܪܐ ܘܐܬܡܠܝ ܫ̈ܠܕܐ ܘܕܡܐ . ܘܗܿܘ pb. 40 ܕܒܒܝܫܬܗ ܬܫ̈ܒܚܬܐ ܡܬܬܓܪ ܗܘܐ ܇ ܡܛܠ ܕܡܢ ܡܝܬܪܘܬ ܚܟܡܬܐ ܓܢܝܙ ܗܘܐ ܇ ܘܗܿܘ ܕܐܡܪܝܢ ܐܢܘܢ ܛܦ ܒܝܡܐ ܆ ܘܫܡܼܥ ܩܠܐ ܕܣܝܪ̈ܝܢܣ ܡܛܠ ܕܣܿܒܪ ܐܕܢ̈ܘܗܝ ܒܫܥܘܬܐ : ܗܼܘ ܕܝܢ ܐܟܝܠܘܣ ܒܪ ܦܠܐܘܣ : ܗܿܘ ܕܫܘܪ ܗܘܐ ܢܗܪܐ ܘܥܼܪܩ ܠܛܪܘܐܘܣ ܘܩܛܠ ܠܗܼܩܛܘܪ : ܗܼܘ ܗܢܐ ܓܢܒܪܟܘܢܼ . ܗܼܘܐ ܥܒܕܐ ܠܦܠܘܟܣܢܐ . ܘܡܼܢ ܡܙܘܢܐ ܟܕ ܡܝܬܐ ܘܪܡܝܐܼ ܐܙܕܟܝ . ܘܙܝܢܗ ܫܠܚ ܘܠܒܘܫܐ ܕܬܢܘܬܐܼ ܠܒܫ . ܘܐܚܪܝܬܼ ܠܪܚܡܬܐ ܐܬܕܒܚ .܀ ܗܠܝܢ ܕܝܢ ܥܠ ܓܢܒܪ̈ܐ . ܘܫܿܘܐ ܗܘܝܬ ܕܢܫܬܒܩ ܠܟ ܗܘܡܪܣܿ . ܐܠܘ ܥܕܡܐ ܠܒ̈ܢܝܢܫܐ ܩܿܕܡ ܗܘܐ ܣܪܝܩܘܬ ܡܡܠܠܟ ܠܡܫܬܥܝܘ ܇ ܘܠܐ ܥܠ ܐܠܗ̈ܐ . ܕܥܠ ܐܠܗ̈ܐ ܓܝܪ ܒܗܧܬ ܐܢܐ ܐܦ ܕܐܡܿܪ ܐܢ̈ܝܢ . ܣܿܓܝ ܓܝܪ ܒ̈ܝܫܢ ܘܩ̈ܫܝܢ ܡ̈ܠܐ ܡܓܒ̈ܠܬܐ . ܘܡܙܕܟܝܢ ܘܠܐ ܡ̈ܬܗܝܡܢܢ . ܘܡܐ ܕܐܬܐܠܨ ܡ̈ܬܓܚܟܢ . ܢܓܚܟ ܓܝܪ ܐܢܫ ܡܐ ܕܩܪܒ ܠܗܝܼܢ . ܘܠܐ ܢܗܝܡܢ ܟܕ ܢܫܡܥ ܐܢ̈ܝܢ . ܐܠܗ̈ܐ ܓܝܪ ܕܚܕ ܡܢܗܘܢ : ܢܡ̈ܘܣܐ ܕܟܐܢܘܬܐ ܘܕܢܟܦܘܬܐ ܘܡܬܟܚܕܢܘܬܐ ܠܐ ܢܛܪܘ ܇ ܐܠܐ ܓܝܪ̈ܐ ܘܒܐܣܘܛܘܬܐ ܐܬܗܦܟܘ : ܘܠܡܘܬܐ ܐܝܟ ܕܙܕܩܼ ܠܐ ܐܬܚܝܒܘ . ܡܪܐ ܐܠܗ̈ܐ ܓܝܪ ܗܿܘ ܐܒܐ ܕܐܠܗ̈ܐ ܘܕܒ̈ܢܝ ܐܢܫܐܼ . ܐܝܟ ܕܐܡܪܝܢ ܐܢܬܘܢ ܠܐ ܗܘܐ ܒܠܚܘܕ ܓܝܪܐ ܗܘܐܼ . ܒܨܝܪܐ ܗܘܬ ܓܝܪ ܗܕܐ . ܐܠܐ ܐܦ ܩܛܠ ܐܒܘܗܝ ܘܪܐܓ ܛܠ̈ܝܐ . ܠܘܩܕܡ ܗܟܝܠܼ ܥܠ ܓܘܪܐ ܐܡܿܪ ܆ ܟܕ ܒܗܝܬ ܐܢܐ . ܡܛܠ ܕܠܐܢܛܝܘܦܐ ܐܝܟ ܣܛܘܪܘܣ ܐܬܚܙܝ . ܘܐܝܟ ܕܗܒܐ ܥܠ ܕܢܐܐ ܕܒ . ܘܬܘܪܐ ܥܠ ܐܘܪܘܦܐ ܗܘܐ . ܘܩܘܩܢܣ ܥܠ ܠܐܕܐ . ܪܚܡܬܐ ܕܝܢ ܕܣܡܠܐ ܐܡܗ ܕܕܝܘܢܘܣܘܣ . ܘܐܦ ܫܚܝܢܘܬܗܿ ܕܝܠܗܿ ܐܟܣܬ . ܘܐܦ ܛܢܢܗܿܕܗܐܪܐ ܢܟܦܬܐ . ܘܠܓܢܘܡܕܣ ܦܪܘܓܝܐ . ܐܝܟ ܢܫܪܐ ܚܿܛܦ . ܕܛܠܝܐ ܠܡ ܫܦܝܪܐ ܘܝܐܐ ܫܩܝܐ ܢܗܘܐ ܠܗ . ܩܛܠ ܕܝܢ ܗܿܘ ܡܪܐ ܐܠܗ̈ܐ ܠܩܪܘܢܣ ܐܒܘܗܝ ܡܛܠ ܕܢܐܚܘܕ ܡܠܟܘܬܗ . ܐܘ ܟܡܐ ܡܪ̈ܫܘܬܢ ܡܠܐ ܡܪܐ ܐܠܗ̈ܐ . ܘܟܡܐ ܡ̈ܘܬܝܢ ܚܝܒ . ܐܝܟ ܓܝܐ ܘܐܝܟ ܡ̈ܓܘܫܐ . ܘܐܝܟ ܪܚܿܡ ܛ̈ܠܝܐ ܩܪܘ ܠܡܪܐ ܐܠܗ̈ܐ ܐܘܢ ܓܒܪ̈ܐ ܝܘ̈ܢܝܐܼ . ܢܡܘܣܐ ܕܩܛܠܐ ܕܐܒܐ . ܘܚܝܒܘܬܐ ܕܓܘܪܐ . ܘܒܗܬܬܐ ܕܡܫܟܪܘܬܐ ܇ ܕܪܚܡܬ ܛ̈ܠܝܐ . ܟܡܐ ܓܝܪ̈ܝܢ ܐܠܦ ܡܪܐ ܐܠܗ̈ܐ . ܟܡܐ ܓܝܪ ܪܚܡܝ ܛ̈ܠܝ ܘܡ̈ܓܘܫܐ ܘܩ̈ܛܘܠܼ . ܐܢ ܢܫܬܟܚ ܓܝܪ ܐܢܫ ܕܪܓ ܠܐ ܢܡܘܬ . ܥܒܼܕ ܓܝܪ ܗܕܐ ܕܢܬܕܡܐ ܠܡܪܐ ܐܠܗ̈ܐ . ܘܐܢ ܩܛܘܠܐ ܢܫܬܟܚܼ . ܐܝܬ ܠܗ ܡܦܩ ܒܪܘܚܐ ܡܪܐ ܐܠܗ̈ܐ . ܘܐܢ ܡܓܘܫܐ ܗܘ ܐܢܫ ܡܢ ܡܪܐ ܐܠܗ̈ܐ ܝܠܦ . ܘܐܢ pb. 41 ܪܚܡ ܛ̈ܠܝܐ ܗܼܘ ܡܪܐ ܐܠܗ̈ܐ ܗܘ ܣܢܐܓܪܗ . ܘܐܢ ܕܝܢ ܥܠ ܓܢܒܪܘܬܐ ܢܐܡܪ ܐܢܫܼ . ܐܟܠܘܣ ܚܠܝܨ ܗܘܐ ܡܢܗ ܕܡܪܐ ܐܠܗ̈ܐ . ܩܼܛܠ ܓܝܪ ܠܩܿܛܠ ܪܚܡܗ . ܡܪܐ ܐܠܗܐ ܕܝܢ ܒܼܟܐ ܥܠ ܨܪܦܝܕܘܢ ܒܪܗ ܟܕ ܡܐܬܼ . ܟܕ ܟܪܝܐ ܠܗ . ܘܦܠܘܛܘܢ ܕܐܠܗܐ ܗܘ ܚܼܛܦ ܠܩܘܪܐ ܐܡܗܿ ܕܝܢ ܕܩܘܪܐ ܡܣܬܪܗܒܐ ܗܘܬ ܘܒܥܝܐ ܒܪܬܗܿ . ܒܟܠ ܚܘܪ̈ܒܝܢ . ܘܐܠܟܣܢܕܪܘܣ ܦܪܣ ܟܕ ܚܼܛ ܠܗܠܢܐ ܝܗܼܒ ܕܝܢܼܐ ܕܬܒܥܬܐܼ . ܐܝܟ ܪܚܘܡܗܿ ܕܡܢ ܩܛܝܪ . ܦܠܘܛܘܢ ܕܝܢ ܕܐܠܗܐ ܗܘ ܕܚܛܦ ܠܩܘܪܐ ܩܘܝ ܕܠܐ ܨܥܪ . ܘܡܢܠܐܘܣ ܕܒܪܢܫܐ ܗܼܘ ܐܝܕܥ ܐܝܟܢܐ ܢܒܥܐ ܠܗܠܢܐ ܐܢܬܬܗ ܕܡܛܪܐ ܕܝܢ ܕܐܠܗܬܐ ܗܿܝ ܆ ܠܐ ܐܝܕܥܬ ܕܐܝܟܐ ܬܒܥܐ ܠܩܘܪܐ ܒܪܬܗܿ . ܢܥܒܪ ܡܢܗ ܛܢܢܐ ܗܘܦܣܛܘܣ ܘܠܐ ܢܚܣܡ . ܐܬܢܣܝ ܓܝܪ ܡܛܠ ܕܣܒ ܗܘܐ ܘܚܓܝܪ . ܐܪܣ ܕܝܼܢ ܐܬܪܚܡ . ܡܛܠ ܕܛܠܐ ܗܘ ܘܫܦܝܪ ܒܩܘܡܬܗ . ܗܘܬ ܕܝܢ ܡܟܣܢܘܬܐ ܕܓܘܪܐܼ . ܡܛܠ ܕܗܘܦܣܛܣ ܠܐ ܪܓܝܫ ܗܘܐ ܒܪܚܡܬܐ ܕܒܠܬܝ ܐܢܬܬܗ ܘܕܐܪܣ . ܐܡܼܪ ܕܝܢ ܗܘܦܣܛܣ ܟܕ ܐܝܕܥܼ . ܬܘ ܚܙܘ ܥܿܒܕܐ ܕܓܘܚܟܐ ܘܕܠܐ ܗܘܢܐ ܇ ܐܝܟܢܐ ܕܠܝ ܕܕܝܠܗܿ ܐܢܐ ܡܨܥܪܐ ܠܝܼ ܒܝܠܬܝ ܒܪ ܡܪܐ ܐܠܗ̈ܐ ܇ ܕܕܝܠܗܿ ܐܢܐ ܇ ܘܡܝܩܪܐ ܠܐܪܣ ܕܢܘܟܪܝ ܠܗܿ . ܘܥܠ ܡܪܐ ܐܠܗ̈ܐ ܠܐ ܐܬܐܒܫ . ܪܚܿܡ ܗܘܐ ܓܝܪ ܠܐܝܠܝܢ ܕܠܗܠܝܢ ܕܡܝܢ . ܦܝܠܘܦܐ ܕܝܢ ܥܣܪ̈ܝܢ ܫ̈ܢܝܢ ܩܘܝܬ ܐܪܡܠܬ . ܕܡܣܟܝܐ ܗܘܬ ܠܒܥܠܗܿ ܐܕܘܣܘܣ . ܘܒܥ̈ܒܝܕܬܐ ܡܨܛܠܠܐ ܗܘܬ . ܘܡܬܐܡܢܐ ܗܘܬ ܒܐܘܡ̈ܢܘܬܐ ܟܕ ܗܢܘܢ ܟܠܗܘܢ ܡܟܘܪ̈ܐ ܐܠܨܘܗ . ܒܠܬܝ ܕܝܢ ܕܐܠܗܬܐ ܗܝ . ܟܕ ܩܪܒ ܠܗܿ ܗܦܣܛܘܣ ܒܥܠܗܼܿ . ܫܒܼܩܬܗ ܡܛܠ ܕܐܙܕܟܝܬ ܒܪܚܡܬܗ ܕܐܪܣ . ܫܡܥܘܢ ܓܒܪ̈ܐ ܝܘ̈ܢܝܐ . ܡܢܘ ܡܢܟܘܢ ܐܡܪܚ ܕܢܥܒܕ ܗܕܐܼ . ܐܘ ܐܦܢ ܠܡܚܙܝܗܿ ܣܝܒܪ . ܘܐܢ ܐܢܫ ܢܡܪܚܼ . ܐܝܢܐ ܬܫܢܝܩ ܢܛܝܪ ܠܗ . ܐܘ ܐܝܠܝܢ ܢܓ̈ܕܝܢ . ܩܪܢܘܣ ܕܝܢ ܕܐܠܗܐ ܗܘܼ . ܕܗܠܝܢ ܟܠܗܘܢ ܒ̈ܢܝܐ ܐܟܠܼ . ܐܦܠܐ ܠܒܝܬ ܕܝܼܢܐ ܐܬܕܒܪ . ܐܠܐ ܐܡܪܝܼܢ ܕܡܪܐ ܐܠܗ̈ܐ ܒܪܗ ܒܠܚܘܕ ܐܬܦܠܛ ܡܢܗܼ . ܘܐܬܛܥܝܬ ܫܢܝܘܬܗ ܕܩܪܢܘܣ ܐܒܘܗܝ . ܡܛܠ ܕܐܘܫܛܬ ܠܗ ܪܗܢܐ ܐܢܬܬܗ ܇ ܐܡܗ ܕܡܪܐ ܐܠܗ̈ܐ . ܟܐܦܐ ܚܠܦܘܝ ܕܡܪ ܐܠܗܐ ܒܪܗܿ . ܕܠܐ ܢܐܟܠܝܘܗܝ . ܫܡܥܘ ܓܒܪ̈ܐ ܝܘ̈ܢܝܐ . ܘܐܬܚܫܒܘ ܥܠ ܫܢܝܘܬܐ ܗܕܐ . ܒܥܝܪܐ ܓܝܪ ܚܪܫܬܐ ܕܪܥܝܐ ܒܕܒܪܐܼ . ܝܕܥܐ ܡܐܟܘܠܬܗ ܇ ܘܠܡܐܟܘܠܬܐ ܢܘܟܪܝܬܐ ܠܐ ܩܪܒܐ . ܘܐܦ ܚܝܘܬܐ ܘܐܦ ܪܚܫܐ ܘܐܦ ܛܝܪܐܼ ܝܕܥܝܢ ܡܐܟܘܠܬܗܘܢ . ܥܠ ܒ̈ܢܝܢܫܐ ܕܝܢ pb. 42 ܠܐ ܘܿܠܐ ܕܐܡܪ . ܐܢܬܘܢ ܕܝܢ ܝܕܥܝܢ ܐܢܬܘܢ ܡܐܟܘܠܬܗܘܢ . ܘܡܬܒܝܢܝܢ ܐܢܬܘܢ . ܩܪܘܢܘܣ ܕܝܢ ܕܐܠܗܐ ܗܘܼ . ܟܕ ܠܐ ܝܕܥ ܡܐܟ̈ܠܬܗܼ . ܢܟܬ ܟܐܦܐ . ܡܛܠ ܗܢܐ ܐܘܿܢ ܓܒܪ̈ܐ ܝܘ̈ܢܝܐܼ . ܐܢ ܨܒܝܢ ܐܢܬܘܢ ܕܢܗܘܘܢ ܠܟܘܢ ܐܝܟ ܗܠܝܢ ܐܠܗ̈ܐܼ . ܠܐ ܬܬܥܕܠܘܢ ܚܕ ܒܚܕ ܐܡܬܝ ܕܣܥܪܝܢ ܐܢܬܘܢ ܕܕܐܝܟ ܗܠܝܢ ܨܒ̈ܘܬܐ . ܘܠܐ ܬܪܓܙ ܥܠ ܒܪܟ ܐܡܬܝ ܕܡܬܪܥܐ ܠܡܩܛܠܟ . ܡܛܠ ܕܠܡܪܐ ܐܠܗ̈ܐ ܡܬܕܡܐ . ܘܐܢ ܐܢܫ ܢܓܘܪ ܐܢܬܬܟ . ܠܡܐ ܚܫܿܒ ܐܢܬ ܠܗ ܐܝܟ ܒܥܠܕܒܒܐ . ܘܠܡܪ ܐܠܗܐ ܕܕܡܿܐ ܠܗܼ . ܣܿܓܕ ܐܢܬ ܘܦܿܠܚ . ܘܡܢܐ ܡܬܥܕܠ ܐܢܬ ܒܐܢܬܬܟ ܡܐ ܕܓܪܬ : ܘܗܘܝܐ ܕܠܐ ܡܣܡ ܒܪܝܫܐ . ܘܠܒܠܬܝ ܡܝܩܪܬ ܘܡܘܬܒ ܐܢܬ ܠܗܿ ܒܢ̈ܘܣܐ . ܐܦܝܣܘ ܠܣܘܠܘܢ ܢܫܪܐ ܢܡ̈ܘܣܘܗܝ ܐܦ ܠܢܝܩܪܓܣ ܕܠܐ ܢܣܝܡ ܢܡ̈ܘܣܐ ܢܫܪܘܢ ܐܪܝܘܣ ܦܓܘܣ ܕܝܠܗܘܢ ܘܬܘܒ ܠܐ ܢܕܘܢܘܢ . ܘܒܘ̈ܠܐ ܠܐܬܢ̈ܝܐ ܬܘܒܼ ܠܐ ܬܗܘܐ . ܢܫܪܘܢ ܐܬܢ̈ܝܐ ܠܣܘܩܪܛܘܣ . ܕܕܡܐ ܓܝܪ ܠܩܪܘܢܣ ܠܐ ܩܪܒ ܠܘܬܗ . ܘܠܐ ܢܩܛܠܘܢ ܠܐܪܣܛܝܣ ܕܩܛܠ ܐܡܗ . ܗܐ ܓܝܪ ܡܪܐ ܐܠܗ̈ܐܼ ܕܒܝܫܢ ܡܢ ܗܠܝܢ ܥܒܕ ܠܘܬ ܐܒܘܗܝ . ܐܦ ܐܝܕܝܦܘܣ ܡܣܪܗܒܐܝܬ ܒܝܫܬܐ ܓܡܪ ܠܢܦܫܗܿ . ܕܥܘܪ ܥ̈ܝܢܘܗܝ ܥܠ ܕܩܼܛܠ ܠܐܒܘܗܝ ܟܕ ܠܐ ܝܿܕܥ . ܠܐ ܓܝܪ ܚܪ ܒܡܪ ܐܠܗܐ ܕܩܼܛܠ ܐܒܘܗܝ ܇ ܘܩܘܝ ܕܠܐ ܡܣܡ ܒܪܝܫܐ . ܘܠܡܝܐ ܕܩܛܠܬ ܒܢ̈ܝܗܿ ܡܦܩܝܢ ܠܗܿ ܩܘܪ̈ܢܬܝܐܼ . ܘܦܠܚܝܢ ܘܡܝܩܪܝܢ ܠܩܪܘܢܣ ܕܐܟܠ ܒܢܘܗܝ . ܘܠܐܠܟܣܢܕܣ ܦܪܣ ܟܐܢܐܝܬ ܚܼܛܦ ܠܗܠܢܐ ܕܢܬܕܡܐ ܒܦܠܘܛܘܢ ܐܠܗܐ ܕܚܼܛܦ ܠܩܘܪܐ . ܢܬܚܪܪܘܢ ܓܒܪ̈ܐ ܡܢ ܢܡܘܣܐ . ܘܢܗ̈ܘܝܢ ܡ̈ܕܝܢܬܐ ܕܢ̈ܫܐ ܦܚ̈ܙܬܐ . ܘܡܥܡܪܐ ܠܡ̈ܓܘܫܐ . ܡܛܠ ܗܢܐ ܐܘ ܓܒܪ̈ܐ ܝܘ̈ܢܝܐ ܆ ܕܐܠܠܗ̈ܝܟܘܢ ܐܟܘܬܟܘܢ ܫܦܠܝܢ ܆ ܘܓܢܒܪ̈ܝܟܘܢ ܚܠܝ̈ܨܝܢ ܐܝܟܢܐ ܕܡܫܬܥܝܢ ܕܪ̈ܡܝܟܘܢ : ܘܡܟܪ̈ܙܢ ܬܫ̈ܥܝܬܟܘܢ : ܥܠ ܥܩ̈ܬܗ ܕܝܢ ܕܐܪܣܛܣ ܘܡܫܟܒܗ ܕܬܐܣܛܣ ܆ ܘܛܡܐܘܬܗ ܕܦܝܠܝܦܘܣ ܘܥ ܕܢܐܘܣ ܕܒܚܣܡܐ ܩܛܠ ܘܓܙܝ ܡܢ ܒܢ̈ܘܝ ܒܪܘܝܘܬܗܘܢ ܘܐܦ ܫܪܘܬܗ ܕܬܐܣܛܘܣ ܫܠܕܗ ܬܒܥܗܿ . ܘܦܘܪܩܢܐ ܥܕܡܐ ܠܗܫܐ ܟܕ ܦܪܚܐ ܡܓܥܝܐ . ܘܐܦ ܚܬܿ ܟܕ ܩܛܝܥ ܠܫܢܗܿ ܡܢܨܪܐ . ܡܢܐ ܕܝܢ ܘܿܠܐ ܠܡܐܡܪ ܥܠ ܩܛܠܗ ܕܐܝܕܝܦܘܣ . ܕܢܣܒ ܠܐܡܗ ܘܕܩܛܠܘ ܚܕ ܠܚܕ ܐܚ̈ܘܗܝ ܕܗܢܘܢ ܒ̈ܢܘܗܝ ܘܐܦ ܚ̈ܓܝܟܘܢ ܣܢܝܬ . ܠܝܬ ܓܝܪ ܡ̈ܘܫܚܬܐ ܕܗ̈ܘܝܢ ܬܡܢ ܘܠܐܒ̈ܘܒܐ ܚ̈ܠܝܐ ܡܥܒܪ̈ܝ ܨܦܬܐ . ܙܡܪܝܢ ܒܙܘܥܬܐ . ܘܬܘܩܢܐ ܕܡ̈ܫܚܢܐ pb. 42 ܕܡܫܚܝܢ ܐܢܬܘܢ ܘܟ̈ܠܝܠܐ ܕܣܝܡܝܢ ܐܢܬܘܢ ܘܒܣܘܓܐܬ ܒܝܫܘܬܟܘܢ ܛܥܝܬܘܢܗ ܠܒܗܬܬܐ ܘܐܬܥܘܪܘ ܡ̈ܕܥܝܟܘܢ ܘܐܬܒܚܢܬܘܢ ܡܢ ܫܝܚܢܘܬܐ ܘܪܚܡܬܘܢ ܡܫܟܒܐ ܕܫܘܩܪܐ . ܘܐܠܘ ܗܠܝܢ ܡܢ ܐܚܪܝܢ ܐܬܐܡܪ . ܟܒܪ ܩܛܓܘܪܝܐ ܡܝܬܝܢ ܗܘܘ ܥܠܘܗܝ ܕܠܐ ܗ̈ܘܝ ܫܪ̈ܝܪܢ . ܐܠܐ ܐܡܪܝܢ ܠܗܝܢ ܦܘ̈ܛܐܝܟܘܢ ܘܡܟܪ̈ܙܢ ܠܗܝܢ ܬܫܒ̈ܚܬܟܘܢ ܘܕܪܡܝܟܘܢ ܬܘ ܡܟܝܠ ܐܬܪܕܘ ܒܡܠܬܐ ܕܐܠܗܐ ܘܒܚܟܡܬܐ ܡܒܝܐܢܝܬܐ . ܚܕܘ ܘܐܫܬܘܬܦܘ ܠܗ . ܘܕܥܘ ܠܡܿܠܟܐ ܕܠܐ ܡܬܚܒܠ . ܘܐܫܬܘܕܥܘ ܠܥܒ̈ܕܘܗܝ ܕܠܐ ܒܙܝܢܐ ܢܘܢ ܡܫܬܒܗܪܝܢ . ܘܠܐ ܩ̈ܛܠܐ ܥܒܕܝܢ . ܡܛܠ ܕܪܒ ܚܝܠܼܢ ܠܐ ܗܘܐ ܒܣܘܓܐܐ ܕܚܝܠܐ ܨ݀ܒܐ ܒܢܦܫܐ ܕܟܝܬܐ . ܕܟܪܟ ܠܗܿ ܫܘܪܐ ܕܙܕܝܩܘܬܐ . ܡܠܦܐ ܠܢ ܕܝܢ ܒܟܠܙܒܢ ܡܠܬܐ ܕܐܠܗܐ . ܘܡ̈ܘܠܟܢܘܗܝ ܕܡܠܟܢ ܛ݀ܒܐ ܘܥܒ̈ܝܕܬܐ ܕܐܠܗܐ . ܐܘ ܢܦܫܐ ܕܡܙܕܒܢܐ ܒܚܝܠܐ ܕܡܠܬܐ . ܐܘ ܩܪܢܐܼ ܕܫܠܡܐ ܕܠܐ ܩܪܒܐ . ܐܘ ܝܘܠܦܢܐ ܡܿܕܥܟ ܢܘܪܐ ܢܦܫܢܝܬܐ . ܕܠܐ ܦܘܐܛܐ ܥܿܒܕ ܘܠܐ ܦܝܠܣ̈ܘܦܐ ܡܬܩܢ ܘܠܐ ܪܗܛܪ̈ܐ ܕܟܢܫܐ ܐܝܬ ܠܗ . ܐܠܐ ܪܕܐ ܘܥܒܿܪ ܠܡܝܬܐ ܕܠܐ ܢܡܘܬ . ܘܠܒܢ̈ܝܢܫܐ ܡܢ ܐܪܗܐܼ . ܐܠܗ̈ܝܢ ܡܣܩ ܠܬܚܘܡܐ ܕܠܥܠ ܡܢ ܐܩܝܥܐ . ܬܘ ܘܗܼܘܘ ܐܟܘܬܝ . ܐܦ ܐܢܐ ܓܝܪ ܐܟܘܬܟܘܢ ܗܘܝܬ . pb. 40 pb. 41 pb. 42 pb. 42 ܫܠܡ . ܫܠܡ . ܗܘܦܡܢܡܛܐ ܗܘܦܡܢܡܛܐ