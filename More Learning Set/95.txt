ܥܲܠ ܡܲܓܕܠܵܐ ܕܒܵܒܸܠ ܘܥܲܠ ܦܘܼܠܵܓܼ
                        ܠܸܫܢܹ̈ܐ ܥܲܠ ܡܲܓܕܠܵܐ ܕܒܵܒܸܠ ܘܥܲܠ ܦܘܼܠܵܓܼ ܠܸܫܢܹ̈ܐ ܥܲܠ ܡܲܓܕܠܵܐ ܕܒܵܒܸܠ ܘܥܲܠ ܦܘܼܠܵܓܼ ܠܸܫܢܹ̈ܐ pb. f.257r ܀ ܢܒ ܀ ܕܥܲܠ ܦܘܠܓ ܠܫܢ̈ܐ ܀ ܕܝܼܠܹܗ ܟܲܕ ܕܝܼܠܹܗ . ܡܸܐܡܪܵܐ ܕܚܲܡܫܝܼܢ ܘܲܬܼܪܹܝܢ ܕܥܲܠ ܡܲܓܕܠܵܐ ܕܒܵܒܸܠ ܘܥܲܠ ܦܘܼܠܵܓܼ ܠܸܫܢܹ̈ܐ ܀ pb. f.257r ܀ ܢܒ ܀ ܕܥܲܠ ܦܘܠܓ ܠܫܢ̈ܐ ܀ ܕܝܼܠܹܗ ܟܲܕ ܕܝܼܠܹܗ . ܡܸܐܡܪܵܐ ܕܚܲܡܫܝܼܢ ܘܲܬܼܪܹܝܢ ܕܥܲܠ ܡܲܓܕܠܵܐ ܕܒܵܒܸܠ ܘܥܲܠ ܦܘܼܠܵܓܼ ܠܸܫܢܹ̈ܐ ܀ 1 : ܐܬܸܐ ܕܫܲܝܵܢܵܐ ܝܗ̣ܒ ܒܵܪܝܵܐ ܠܲܟܼܝܵܢ ܐ̄ܢܫܵܐ 2 ܕܠܵܐ ܢܸܬܼܪܲܗܒܼܘܢ ܡ̣ܢ ܛܘܦܢܵܐ ܕܚܒܼܵܠ ܐܢܫܐ : pb. f.257v 3 : ܩܝܵܡܵܐ ܕܚܘܼܒܵܐ ܐܩܝܼܡ ܥܡܗܘܿܢ ܕܒܢܲܝ̈ ܒܸܣܪܵܐ 4 ܕܠܵܐ ܬܘܼܒܼ ܪܵܓܙ ܘܪܕܐ ܒܡܲܝ̈ܐ ܠܣܘܼܥܪ̈ܢܝܗܘܿܢ . 5 : ܒܐܬ̤ܐ ܓܠܝܵܬܐ ܚܘܝܼ ܐܸܢܘܿܢ ܪܒܘܼܬ ܚܘܼܒܹܗ 6 ܕܟܼܡܵܐ ܪܚ̇ܡ ܪܚ̇ܡ ܠܒܢܲܝ̈ ܒܲܝܢܹܗ ܘܣ̇ܢܐ ܠܥܘ̣ܠܐ . 7 : ܐܬ̤ܐ ܕܩܫܬܵܐ ܡܬ̣ܚ ܒܥܢܢܹ̈ܐ ܩܕܵܡ ܥܲܝܢܲܝ̈ܗܘܿܢ 8 ܕܢܚܘܼܪܘܢ ܒܗ̇ ܘܢܣܢܘܿܢ ܠܥܘ̣ܠܵܐ ܕܚܒܸܠ ܐܸܢܘܿܢ . 9 : ܒܩܫܬܼܵܐ ܓܠ̣ܐ ܠܗܘܿܢ ܩܫܝܘܼܬܹܗ ܘܒܲܣܝܼܡܘܼܬܗ 10 ܕܗܘ̤ܝܘ ܕܪܕܐ ܘܗܘܝ̣ܘ ܕܩ̇ܢܐ ܚܲܕܝܼܡܵܐܝܼܬ . 11 : ܩܸܫܬܵܐ ܟܦܝܼܦܵܬܐ ܚܘܝ̣ ܐܢܘܿܢ ܕܠܲܝܬܿ ܒܗ̇ ܝܬܪܵܐ 12 ܕܢܲܠܦ ܐܢܘܿܢ ܕܠܵܐ ܫ̇ܕܐ ܒܗܘܿܢ ܓܸܐܪܹ̈ܐ ܕܡܝ̈ܐ . 13 : ܒܠܥܕ ܐܝܕܐ ܘܒܠܥܕ ܝܬܼܪܐ ܚܘܝܗ̇ ܠܩܸܫܬܼܵܐ 14 ܕܢܘܕܲܥ ܐܢܘܿܢ ܕܠܵܐ ܪܓܼܝܼܓ ܠܡܸܫܕܵܐ ܒܒܢܲܝ̈ ܐ̄ܢܫܵܐ . 15 : ܠܘ ܠܲܫܕܝܐ ܡܸܬܚܵܗ̇ ܒܐܐܲܪܘܐܘܪܸܒܼ ܚܸܙܘܵܗ̇ 16 ܐܠܵܐ ܕܢܪܡܹܐ ܩܸܢܛܵܐ ܘܚܘܼܒܵܐ ܒܪܸܥܝܵܢ ܐ̄ܢܫܐ . 17 : ܩܢܛܵܐ ܘܚܘܼܒܵܐ ܩܒ̣ܥ ܒܥܢܢ̈ܐ ܐܝܟ ܡܚܙܝܼܬܼܵܐ 18 ܕܢܚܘܿܪܘܢ ܒܗ ܘܢܣܢܘܢ ܥܘ̣ܠܵܐ ܘܢܓܒܼܘܢ ܚܘܼܒܵܐ . 19 : ܚܙܬܵܐ ܕܕܡܐ ܘܙܗܪܐ ܕܢܘܼܪܵܐ ܨܝܼܪܝܼܢ ܗ̄ܘ̣ܵܘ ܒܗ̇ 20 ܕܡܒܕ ܩܝܼܢ ܗ̄ܘ̣ܵܘ ܕܟܼܡܵܐ ܠܚܝܼܡܵܐ ܥܲܠ ܥܘ̈̇ܠܐ . 21 : ܫܝܢܵܐ ܘܢܓܼܪ̈ܐ ܘܚܝܹܠ ܐܝܼܬܘܼܬܹܗ ܟܣܐ ܗ̄ܘ̣ܵܐ ܒܚܸܙܘܵܗ̇ 22 ܕܠܦܘܼܬ ܩܫܬܵܐ ܐܦ ܐܚܘܕܗ̇ ܘܓܐܪ̈ܐ ܕܪܘܓܼܙܗ . 23 : ܐܝܟ ܕܒܨܒܥܵܐ ܡܚܘܐ ܗ̄ܘ̣ܵܐ ܠܗܘܿܢ ܒܐܬ̤̈ܐ ܩܫܝܼܬܼܵܐ 24 ܕܗܕܐ ܕܐܚܕܬ ܒܕܪܥܝ ܪܡܵܐ ܒܝܘܿܡ ܛܵܘܦܬܢܵܐ . 25 : ܒܗܕܐ ܡܬܼܚ̇ܬ ܪܡܙܵܐ ܕܨܒܝܵܢܒ ܒܕܡܘܼܬ ܝܲܬܼܪܵܐ 26 ܘܫܪ̣ܝܬ ܘܚ̇ܢܝܬ ܠܘܼܩܒܼܵܠ ܥܘ̣ܠܵܐ ܛܪܘܢܵܐ ܕܒܼܟܘܿܢ . 27 : ܗܕܐ ܠܒܪܬ ܒܐܝܕܵܐ ܕܨܒܼܝܵܢܝ ܓܲܢ̄ܒܵܪܵܐܝܼܬ 28 ܘܲܫܕܝܬ ܓܸܐܪܹ̈ܐ ܕܡܝ̈ܐ ܪ̈ܗܝܼܒܹܐ ܒܣܕܪ̈ܝ ܐ̄ܢܫܐ ܆ 29 : ܒܗܵܕܹܐ ܚܨܕܬܵܗ̇ ܠܚܩܠܵܐ ܕܒܝܼ̈ܫܹܐ ܡܠܝܬ̤ ܝܥܪܵܐ 30 ܘܡܩܒܪ̈ܢܐ ܗܘ̤ܘ ܠܝܼ ܓܠ̈ܠܐ ܘܫܡܠܝܼܘ ܨܒܼܝܵܢܝܼ . 31 : ܐܢ̄ܐ ܐܢ̄ܐ ܕܚܨܕܸܬ ܥܡ ܐܢܫܘܼܬܐ ܐܦ ܚܝܘ̈ܬܐ 32 ܘܥܒ̇ܕܬ ܐܢܘܿܢ ܓܲܫܪܵܐ ܕܡܕܪܐ ܡܸܬܚܒܠܵܢܐ . 33 : ܐ̄ܢܐ ܐ̄ܢܐ ܕܫܒ̇ܩܬ ܐܦ ܫܘܟܢܵܐ ܥܲܡ ܢܘܚ ܪܵܘܚܡܝ 34 ܘܐܚܝܼܬ ܥܲܡ ܢܘܚ ܓܸܢܣ̈ܐ ܚܲܪ̈ܫܹܐ ܠܦܘܠܚܵܢ ܐ̄ܢܫܐ . 35 : ܐ̄ܢܐ ܐ̄ܢܐ ܕܢܛܪܸܬ ܒܩܝܣ̈ܐ ܡܝܼ̈ܬܐ ܚ̈ܝܐ ܕܟܠܐ 36 ܘܠܵܐ ܐܬܛܒܲܥܘ ܒܹܝܬ ܡܚܫ̈ܘܠܐ ܘܓܲܠܠܹ̈ܐ ܪ̈ܗܝܒܐ . 37 : ܨܒܝܼܢܝܼ ܩܝܼܡ ܗ̄ܘ̣ܵܐ ܐܝܟ ܡܲܠܚܵܐ ܒܓܼܵܘ ܩܒܹܘܼܬܼܵܐ 38 ܘܐܲܝܟ ܕܲܒܼܠܸܩܹܐ ܡܕܲܒܲܪ ܗ̄ܘ̣ܵܐ ܠܹܗ ܠܲܠܡܐܹܝܢ ܫܲܝܢܵܐ . 39 : ܠܫܝܢܵܐ ܢܓܕܗ ܨܒܼܝܵܢܝ ܟܣܝܐ ܐܝܟ ܕܒܕܒܼ̈ܠܹܐ 40 ܘܐܦܩܗ̇ ܣܡܵܗ̇ ܒܡܨܥܲܬ ܐܪܥܵܐ ܕܠܵܐ ܢܸܟܼܝܵܢܵܐ . 41 : ܗܵܐ ܐܦܩܬܟܼܘܿܢ ܠܲܠܡܹܐܝܢ ܫܲܝܫܵܐ ܐܝܟ ܕܐܫܬܘܕܝܼܬ 42 ܚܙ̣ܵܘ ܠܵܐ ܬܒܣܪܘܿܢ ܥܲܠ ܦܘܼܩܕܢܲܝ̈ ܐܲܝܟ ܩܲܕܡܵܝܹ̈ܐ . 43 : ܗܵܐ ܚܘܼܝܼܬܟܘܿܢ ܩܫܝܘܼܬ ܢܓܕ̈ܐ ܕܒܠܥ̣ܘ ܒܝܼܫܹ̈ܐ 44 ܦܘܫܘ ܡ̣ܢ ܥܘ̣ܠܐ ܕܠܵܐ ܬܬܢܓܼܕܼܘܢ ܐܝܟ ܥܘ̈̇ܠܐ . 45 : ܗܵܐ ܐܲܠܸܦܬܟܘܿܢ ܙܢܲܝ̈ ܟܹܐܢܘܼܬܵܐ ܘܫܸܡ ܛܝܒܘܬܐ 46 ܚܙ̣ܵܘ ܐܬܕܒܲܪܘ ܚܟܝܡܐܝܬ ܥܲܡ ܬܪܬܲܝܗܹܝܢ . 47 : ܗܵܐ ܐܩܝ̇ܡܬ ܩܝܵܡܵܐ ܕܫܝܢܵܐ ܒܹܝܬܼ ܠܝܼ ܘܠܟܼܘܼܢ 48 ܠܵܐ ܬܸܫܪܘܢܵܝܗܝ ܒܪܦܝܘܼܬ ܥܘ̣ܠܵܐ ܕܐܗܦܘܿܟ ܐܪܓܙ . 49 : ܗܵܐ ܚܙܵܘ ܩܫܬܵܐ ܕܡܬܝܼܚܵܐ ܠܝܼ ܒܐܦܲܝ̈ ܪܵܘܡܵܐ 50 ܘܠܲܝܬ ܒܵܗ̇ ܝܬܪܐ ܐܦܠܵܐ ܐܝܼܕܵܐ ܕܡܕܒܪܵܐ ܠܗ̇ . 51 : ܚܘܿܪܘ ܘܐܬܒܼܩܵܘ ܕܠܝܘܿܡ ܩܸܐܪܣܵܐ ܚܫܚܵܐ ܩܸܫܬܐ 52 ܘܐ̄ܢܐ ܗܵܐ ܥܒܕܬܵܗ̇ ܐܬ̤ܐ ܕܫܲܝܢܵܐ ܒܹܝܬܼ ܠܝܼ ܠܐ̄ܢܫ̈ܐ . 53 ܠܫܝܢܵܐ ܪܓܝܼܓ ܐ̄ܢܵܐ ܘܠܵܘ ܠܩܵܪܒܼܵܐ ܕܥܲܡ ܐ̄ܢܫܘܵܬܐ : pb. f.258r 54 ܘܡܸܛܠܗܵܢܵܐ ܠܵܐ ܪܡ̇ܝܬ ܝܬܪܵܐ ܒܩܫܬܼܵܐ ܕܚܘܝܼܬ . 55 : ܗܵܐ ܚܵܘܝܬܼܟܘܿܢ ܪܓܬ ܨܒܝܼܵܢܝ ܕܪܚ̇ܡ ܐ̄ܢܫܐ ܗ̄ܘ̣ 56 ܠܵܐ ܬܥܨܘܢܵܢܝ ܠܒܲܪ ܡ̣ܢ ܨܒܼܝܵܢܝ ܠܡܣܥܲܪ ܪܘܓܼܙܵܐ . 57 : ܫܡܝܵܐ ܘܐܪܥܵܐ ܢܗܘܘܿܢ ܣܗܕ̈ܐ ܒܹܝܬܼ ܠܝܼ ܘܠܟܼܘܿܢ 58 ܕܠܵܐ ܪܓ̇ܐ ܠܝܼ ܠܡܩܛܵܠ ܐ̄ܢܫܵܐ ܕܠܵܐ ܣܟܼܠܘܼܬܼܵܐ . 59 : ܗܠܹܝܢ ܩ̈ܠܐ ܐܟܪܸܙ ܟܲܣܝܵܐ ܒܟܸܣܝܵܐ ܠܐ̄ܢܫܐ 60 ܘܟܬܒܼ ܐܢܘܿܢ ܒܕܝܬܩܹܐ ܕܐܬ̤ܵܐ ܕܩܸܫܬܵܐ . 61 : ܒܗܘܿܢ ܐܬܒܩܝܼ ܢܘܿܚ ܗܘ̤ ܘܲܒܼܢܵܘ̈ܗܝ ܐܲܝܟ ܕܒܣܦܪܐ 62 ܘܒܬܲܪ ܙܒܢܵܐ ܛܥ̣ܵܘ ܝܠܕ̈ܬܹܗ ܒܬܲܪ ܛܘܥܝܲܝ . 63 : ܒܡܠܹܐ ܙܒܼܢܵܐ ܩܘܝܼ ܫܝܢܵܐ ܨܹܝܕ ܐܪ̈ܥܢܹܐ 64 ܘܒܬܲܪ ܩܲܠܝܼܠ ܥܲܠ ܚܸܪܝܢܵܐ ܘܐܡܠܸܟ ܒܐܪܥܵܐ . 65 : ܦܢܵܐ ܫܪܟܢܵܐ ܕܦܫ ܡ̣ܢ ܡܲܝ̈ܐ ܨܝܕ ܚܘܼܒܵܠܹܗ 66 ܘܫܪܝܼ ܪܕܐ ܒܐܘܼܪܚܵܐ ܕܬܘܫܐ ܐܲܝܟ ܩܕܡܝܹ̈ܐ . 67 : ܫܒ̣ܩܘ ܝܪܬܘܼܬܼܵܐ ܕܦܘܼܩܕܵܢ ܕܫܲܝܢܵܐ ܕܩܒܸܠܘ ܡ̣ܢ ܢܘܚ 68 ܘܛܥ̣ܘ ܐܬ̤ܐ ܕܝܗܒ̣ ܒܵܪܘܿܝܵܐ ܒܹܝܬܼ ܠܹܗ ܘܠܗܘܿܢ . 69 : ܢܦ̣ܩܘ ܡ̣ܢ ܐܬܼܪܐ ܘܲܫܒܒܘܼܬܼܵܐ ܕܨܝܕ ܩܹܒܘܼܬܼܵܐ 70 ܘܫܪܝܼܘ ܦܗܝܼܢ ܠܲܡܓܲܒܵܝܘܼ ܐܬܪ̈ܘܵܬܼܵܐ . 71 : ܚܙܲܩܘ ܡ̣ܢ ܩܲܪܕܘܼ ܐܝܟܵܐ ܕܢܦ̣ܩܘ ܠܠܡܹܐܝܢ ܫܲܝܢܵܐ 72 ܘܬܪܲܨܘ ܐܘܼܪܚܵܐ ܠܡܸܪܕܵܐ ܠܒܵܒܸܠ ܫܸܡ ܒܘܼܠܒܵܠܐ . 73 : ܚܙ̣ܵܩܘ ܡ̣ܢ ܫܲܝܢܵܐ ܕܫܸܡ ܒܵܪܘܿܝܵܐ ܕܥܬܝܼܪ ܚܘܼܒܹܗ 74 ܘܢܦ̣ܩܘ ܒ̇ܥܝܢ ܝܪܬܘܼܬ ܐܪܥܵܐ ܕܡܣܟܹܝܢ ܥܘܼܒܵܗ̇ . 75 : ܒܪܓܬ ܐܪܥܵܐ ܢܦܩ̣ܘ ܐܪ̈ܥܢܹܐ ܡ̣ܢ ܨܝܕ ܫܲܝܢܵܐ 76 ܠܡܐ ܚܲܕ ܢܘܡ̈ܐ ܒܐܬܪ̈ܘܬܵܐ ܕܛܒܝܼ̈ܢ ܘܦܹܐܝܢ . 77 : ܫܘܹܝܢ ܗ̄ܘ̣ܵܘ ܟܠܗܘܿܢ ܟܲܕ ܪܕܹܝܢ ܗ̄ܘ̣ܵܘ ܠܐܦܝ̈ ܒܵܒܸܠ 78 ܘܚܲܕ ܗ̄ܘ̣ܵܐ ܥܡܵܐ ܘܚܲܕ ܠܸܫܢܵܐ ܘܚܲܕ ܚܘܼܫܵܒܼܵܐ . 79 : ܚܲܕ ܨܒܼܝܢܵܐ ܕܒܲܪ ܐܸܢܘܿܢ ܥܕܲܡܵܐ ܠܒܵܒܸܠ 80 ܘܒܓܘܼ ܒܵܒܸܠ ܪܵܓܘ ܗ̄ܘ̣ܵܘ ܪܓܬܐ ܕܥܲܡܠܵܐ ܘܥܘܼܠܵܐ . 81 : ܪܓܬܐ ܣܢܝܬܼܵܐ ܪܓܼܘ ܡܲܪ̈ܚܹܐ ܡܲܪܚܐܝܼܬ 82 ܒܕܡܘܼܬ ܐܕܼܵܡ ܕܪܓ ܘܐܸܬܝܥܢ ܦܠܐܪܵܐ ܘܕܲܪܓܼܵܐ . 83 : ܚܘܼܬܼܪܵܐ ܣܲܟܼܠܵܐ ܚܦܛ ܐܢܘܿܢ ܠܒܼܢܵܘ̈ܗܝ ܕܐܵܕܼܵܡ 84 ܘܒܼܗܝ̇ ܛܘܥܝܲܝ ܛܥ̣ܘ ܐܦ ܗܸܢܘܿܢ ܐܲܝܟ ܐܒܼܘܗܘܿܢ . 85 : ܗܘ̇ ܚܘܫܒܼܵܐ ܕܗܘ̤ܵܐ ܠܐܕܡ ܕܢܗܘܹܐ ܐܠܗ 86 ܗܘ̤ ܗܘ̤ܐ ܠܲܒܼܢܵܘ̈ܗܝ ܠܡܚܛܲܦ ܕܪܓܼܵܐ ܐܲܠܗܵܝܵܐ . 87 : ܒܐܘܪܚܵܐ ܕܐܕܼܵܡ ܪܕܵܘ ܐܵܦ ܝܲܠܕܵܘ̈ܗܝ ܡܲܪܚܐܝܼܬ 88 ܘܡܪܕܐ ܕܥܘ̣ܠܵܐ ܒܥ̣ܘ ܕܢܩܝܼܡܘܿܢ ܥܲܠ ܒܵܪܘܿܝܵܐ . 89 : ܥܲܠ ܥܒܘܿܕܵܐ ܡܪܲܕܘ ܥܲܦܪ݁ܢܹܐ ܒܢܲܝ̈ ܕܚܝܼܚܵܐ 90 ܘܥܬܕܘܙܝܲܢܵܐ ܠܡܬܟܬܫܘܼ ܥܲܡ ܚܲܝܲܝ̈ܗܘܿܢ . 91 : ܙܝܢܵܐ ܕܥܘ̣ܠܐ ܠܒܸܫܘ ܥܘ̈̇ܠܐ ܥܘ̇ܠܐܝܼܬ 92 ܘܫܪܝܼܘ ܫ̇ܕܹܝܢ ܓܐܪ̈ܐ ܕܚܘܼܬܪܐ ܠܘܩܒܼܵܠ ܩܘܼܫܬܼܵܐ . 93 : ܚܘܬܪܐ ܣܟܼܠܵܐ ܠܒܸܫܘ ܗ̄ܘ̣ܵܘ ܣܟܼ̈ܠܹܐ ܒܕܡܘܼܬ ܙܝܢܵܐ 94 ܘܐܲܝܟ ܣܢܘܿܪܬܐ ܣܡ̣ܘ ܫܘܼܒܼܗܪܐ ܒܪܸܫ ܡܕܥܗܘܿܢ . 95 : ܪܘܡܵܐ ܘܥܘܼܡܩܵܐ ܣܒ̣ܪܘ ܕܡܟܒܫܝܼܢ ܬܚܹܝܬ ܐܝܼܕ̈ܝܗܘܿܢ 96 ܘܣܵܠܩܝܼܢ ܘܗܘܹܝܢ ܒܕܪܓܼܐ ܪܡܵܐ ܕܐܲܠܗܘܼܬܵܐ . 97 : ܗܕܝܘܛܐܝܼܬ ܪܢܵܘ ܗܕܝܘ̈ܛܹܐ ܐܝܕܐ ܕܪܢܘ 98 ܘܠܵܐ ܚܪܘ ܫܦܝܼܪ ܠܘܵܬܼ ܫܘܼܠܡܵܐ ܕܣܘܼܥܪ̈ܢܲܝܗܘܿܢ . 99 : ܕܠܵܐ ܒܘܼܝܢܵܐ ܚ̣ܙܲܩܘ ܡ̣ܢ ܐܲܬܼܪܵܐ ܕܫܕܹܝܢ ܗ̄ܘ̣ܵܘ ܒܹܗ 100 ܘܕܠܵܐ ܛܟܼܣܵܐ ܒܥ̣ܵܘ ܕܢܫܪܘܢ ܒܒܸܢܝܵܢ ܥܘ̣ܠܵܐ . 101 : ܡܢܐ ܗܘ̤ܬ ܟܲܝ ܪܓܬܐ ܕܕܠܩܲܬ̤ ܒܚܘܼܫܒܲܝ̈ܗܘܿܢ 102 ܘܡ̇ܢ ܐܬܪܥܝܼܘ ܕܢܪܡܘܢ ܥܲܡܠܵܐ ܕܠܐ ܒܲܡܫܘܚܬ̈ܐ . 103 : ܠܡ̇ܢ ܟܲܝ ܐܪܝܡܘ ܪ̈ܥܝܢܲܝܗܘܿܢ ܠܐܦܝ̈ ܪܵܘܡܵܐ 104 ܘܥܲܠܡܵܢܵܐ ܚܙ̣ܩܘ ܒܐܘܼܪܚܵܐ ܕܥܣܩܵܐ ܡ̣ܢ ܡܝܘ̈ܬܹܐ . 105 : ܪܓܬܐ ܒܝܫܬܼܵܐ ܫܚܩܬ̤ ܐܸܢܘܿܢ ܠܥܛܠܲܝ̈ ܠܸܒܵܐ 106 ܘܥܵܪܥܵܐ ܒܥ̣ܵܘ ܕܢܪܝܡܘܿܢ ܓܦܹ̈ܐ ܠܪܵܘܡܵܐ . 107 : ܚܨܪܵܐ ܕܒܼܗܘܿܢ ܐܥܝܼܪ ܐܸܢܘܿܢ ܐܲܝܟ ܕܡ̣ܢ ܫܸܢܬܼܵܐ 108 ܘܫܪܝܼܘ ܗܵܪܓܝܼܢ ܚܘܼܫܵܒܲܝ̈ܗܘܿܢ ܒܲܕ ܠܵܐ ܦܲܐ̈ܝܵܢ . pb. f.258v 109 : ܐܲܝܟ ܕܒܫܸܢܵܬܐ ܛܒ̣ܥܘ ܪ̈ܓܿܫܲܝܗܘܿܢ ܡ̣ܢ ܘܠܝܼܬܼܵܐ 110 ܘܐܲܝܟ ܟܲܫܝܼܪܹ̈ܐ ܩܡ̣ܘ ܘܐܸܬܼܚܲܦܛܘ ܠܦܘܠܚܵܢ ܐܪܥܵܐ . 111 : ܫܒܼܩܘ ܦܘܼܠܚܢܵܐ ܐܠܗܝܵܐ ܕܡܲܩܢܹܐ ܚܲܝܹ̈ܐ 112 ܘܐܪܡܝܼܘ ܥܡܠܵܐ ܕܠܐ ܝܘܼܬܼܪܢܵܐ ܠܦܓܼܪܐ ܘܢܲܦܫܵܐ . 113 : ܫܛܘ ܡܵܘܡ̈ܬܐ ܕܐܲܠܵܗ ܟܠܐ ܕܠܐ ܡܫܬܪܝܵܐ 114 ܘܕܵܓܠܘܿܗ̇ ܠܐܬ̤ܐ ܡܠܝܼܬ̤ ܫܲܝܢܵܐ ܕܚܵܘܝܼ ܐܸܢܘܿܢ . 115 : ܪܢܵܘ ܕܡܕܓܸܠ ܘܠܵܐ ܡܩܝܼܡ ܡܠܬܹܗ ܐܝܟ ܕܐܸܫܬܵܘܕܝܼ 116 ܘܗ̇ܦܟ ܡܲܝܬܐ ܡܝ̈ܐ ܕܚܝܼ̈ܠܹܐ ܘܡܚܲܒܸܠ ܠܲܢ . 117 : ܠܵܐ ܫܪܝܼܪܵܐ ܚܲܫܒܘܼܗܝ ܣܟܼ̈ܠܐ ܠܫܪܝܼܪ ܡ̣ܢ ܟܠ 118 ܘܥܲܠܗ̇ܝ ܫܪܝܼܘ ܠܡܒܼܢܵܐ ܡܪܕܐ ܥܲܠ ܒܵܪܘܿܝܵܐ . 119 : ܒܗܕܹܐ ܬܸܢܘܵܝ ܫܠܸܡܘ ܠܚܕܪܹ̈ܐ ܚܬܝܼܪ̈ܝ ܠܸܒܵܐ 120 ܘܐܪܡܝܼܘ ܥܡܠܵܐ ܕܠܵܐ ܣ̇ܠܸܩ ܗ̄ܘ̣ܵܐ ܠܘܵܬ ܫܘܼܠܵܡܵܐ . 121 : ܗܵܢ ܚܘܫܒܵܐ ܐܘܸܠܕܘ ܣܟܼܠܹ̈ܐ ܕܠܵܐ ܒܘܼܝܼܢܵܐ 122 ܕܢܒܼܢܘܿܢ ܒܲܝܬܵܐ ܕܢܬܦܨܘܢ ܒܹܗ ܡ̣ܢ ܡܵܡܘܵܠܵܐ . 123 : ܒܗܵܢ ܪܥܝܢܐ ܐܸܙܕܝܲܢܘ ܗ̄ܘ̣ܵܘ ܐܝܟ ܕܒܙܲܝܢܵܐ 124 ܕܢܸܣܕܪܘܢ ܩܸܐܪܣܵܐ ܥܲܡ ܥܒܼܘܕܐ ܒܐܦܝ̈ ܪܘܡܵܐ . 125 : ܬܠܬ ܐܬܚܫܲܒܼܘ ܓܠܝܼܙ̈ܝ ܗܵܘܢܵܐ ܕܛܵܒܼ ܦܟܝܼ̈ܗܵܢ 126 ܘܒܥܠܬܗܝܢ ܥܬܸܕܘ ܙܲܝܢܵܐ ܕܕܵܡ ܙܟ̇ܝܢ ܒܹܗ . 127 : ܚܕܵܐ ܕܢܸܬܦܲܨܘܢ ܡ̣ܢ ܛܘܦܢܵܐ ܕܕܠܡܵܐ ܢܸܗܘܹܐ 128 ܘܚܕܵܐ ܕܢܐܚܕܘܢ ܕܲܪܵܐ ܒܪܵܘܡܵܐ ܥܲܡ ܒܪ̈ܘܿܝܵܐ . 129 : ܗ̇ܝ ܕܹܝܢ ܕܬܠܬܼ ܕܡܵܐ ܕܐܸܬܼܟܲܬܲܫܘ ܘܙܟܼܵܘ ܘܐܡܠܸܟ 130 ܢܪܦܘܢ ܒܐܪܥܵܐ ܫܡ ܫܘܒܼܗܪܵܐ ܐܝܟ ܙܟ̈ܝܹܐ . 131 : ܥܲܠ ܙܟܼܘܬܐ ܡܬܟܬܫܝܼܢ ܗ̄ܘ̣ܵܘ ܒܢܲܝ̈ ܚܝܒ̣ܵܐ 132 ܘܠܵܐ ܝܕܥܝܼܢ ܗ̄ܘ̣ܵܘ ܕܡܚܝܒܼ ܚ̇ܝܒܝܼܢ ܐܝܟ ܐܒܘܼܗܘܿܢ . 133 : ܪܓܘ ܘܐܬܚܫܒܼܘ ܠܡܸܙܟܵܐ ܒܙܲܝܢܵܐ ܕܚܬܝܼܪܘܼܬܼܵܐ 134 ܘܐܦܩܘܼܗܝ ܠܓܠܝܐ ܠܢܟܠܐ ܟܣܝܐ ܕܪ̈ܥܝܵܢܲܝܗܘܿܢ . 135 : ܬܵܘ ܠܲܡ ܢܪܡܐ ܠܒܼܢ̈ܐ ܕܡܸܕܪܵܐ ܘܢܩܩܸܕ ܐܸܢܘܿܢ 136 ܘܢܒܢܹܐ ܡܓܼܕܠܐ ܕܡܵܛܹܐ ܪܫܹܗ ܠܪܘܡܵܐ ܕܲܠܥܸܠ . 137 : ܬܵܘ ܢܬܟܬܲܫ ܥܲܡ ܦܘܼܠܚܢܵܐ ܘܦܘܼܨܵܝ ܚܲܝܲܝ̈ܢ 138 ܬܵܘ ܢܥܒܕ ܠܲܢ ܫܡܵܐ ܒܒܼܪܝܬܐ ܕܛܵܒܼ ܡ̣ܢ ܟܠܢܵܫ . 139 : ܕܢܬܢܘܼܢܵܗ̇ ܕܪ̈ܐ ܕܐܵܬܝܢ ܠܐܟܼܘܬ ܚܲܝܠܲܢ 140 : ܬܘ ܢܬܓ̄ܒܪ ܥܲܠ ܬܟܬܘܫܵܐ ܕܫܸܡ ܥܵܒܼܘܿܕܵܐ 141 ܘܢܥܸܒܼܕ ܥܡܗ ܩܐܪܣܐ ܕܚܝܼܠܵܐ ܒܐܦܝ̈ ܪܵܘܡܵܐ . 142 : ܬܵܘ ܢܙܕܝܲܢܘ ܒܙܝܢܵܐ ܕܦܐܹܐ ܠܩܪ̈ܒܬܼܵܟܹܐ 143 ܘܢܫܕܐ ܓܐܪܹ̈ܐ ܒܐܠܗ ܟܠܐ ܕܚܒܠ ܓܢܣܲܢ . 144 : ܬܘ ܢܬܢܩܡ ܥܝܪܬܐ ܕܕܡܵܐ ܕܟܢܘ̈ܬܢ 145 ܕܚܪܒܼ ܐܢܘܿܢ ܒܣܝܦܐ ܕܡܝ̈ܐ ܕܠܵܐ ܚܵܟܣܵܢܵܐ . 146 : ܬܘ ܢܥܒܸܕ ܠܹܗ ܐܲܝܟ ܡܵܐ ܕܣܥܪ ܒܒܢܲܝ̈ ܥܡܲܢ 147 ܡܬܒܥ ܒܐܝܕܘ̈ܗܝ ܕܡܵܐ ܕܟܝܢܢ ܕܐܫ̣ܕܗ ܡܓܢ . 148 : ܬܵܘ ܢܐܡܪ ܠܹܗ ܡܵܐ ܕܙ̇ܟܝܢܢ ܐܝܟ ܕܒܕܝܼܢܵܐ 149 ܕܥܲܠ ܡ̇ܢ ܚܒܠܬ ܟܝ̈ܢܐ ܚܲܪ̈ܫܹܐ ܥܲܡ ܐ̄ܢܫܘܼܬܼܵܐ . 150 : ܒܕܝܢܵܐ ܘܙܝܢܵܐ ܢܲܩܪܸܒܼ ܥܡܗ ܓܲܢ̄ܒܵܪܐܝܼܬ 151 ܘܢܣܒܼ ܕܪܓܹܗ ܘܫܸܡ ܫܘܠܛܢܹܗ ܘܢܗܘܹܐ ܕܝܼܠܲܢ . 152 : ܢܪܡܐ ܠܒ̈ܢܐ ܘܢܘܩܕ ܐܢܹܝܢ ܒܫܠܗܒܝܼܵܬܐ 153 ܕܠܵܐ ܢܬܬܪ̈ܝܢ ܡܵܐ ܕܡܬܢܣܟܼܝܢ ܡܝ̈ܐ ܥܠܲܝܗܹܝܢ . 154 : ܢܒܢܐ ܚܣܢܐ ܘܢܼܟܼܒܘܿܫ ܢܡܠܝܼܘܗܝ ܙܝܢܵܐ ܘܚܲܝܵܐܐ 155 ܕܢܗܘܹܐ ܣ̇ܦܩ ܠܝܘܿܡ ܬܲܟܼܬܘܼܫܵܐ ܕܡܛܝܲܒܼ ܠܲܢ . 156 : ܢܦܬܐ ܬܣܵܘ̈ܗܝ ܘܢܵܘܪܸܒܼ ܐܢܹܝܢ ܠܦܘܼܬ ܪܲܒܘܼܬܹܗ 157 ܕܠܵܐ ܢܙܝܼܥܘܼܢܵܝܗܝ ܓ̈ܠܠܐ ܕܡܝ̈ܐ ܘܡܫܒܹ̈ܐ ܕܪܘܼܚܵܐ . 158 : ܢܫܪܲܪ ܢܸܒܢܝܼܘܗܝ ܐܘܼܡܢܐܝܬ ܐܲܝܟ ܕܦܲܐܹܐ ܠܲܢ 159 ܕܠܵܐ ܬܬܓܢܐ ܐܘܡܢܘܼܬܲܢ ܒܬܲܪ ܙܒܼܢܵܐ . 160 : ܒܚܨܦ̈ܐ ܫܓܼܝܼܪܹ̈ܐ ܢܒܢܝܼܘܗܝ ܟܠܗ ܐܝܟ ܕܒܟܸܐܦܹ̈ܐ 161 ܘܲܚܠܵܦ ܛܝܼܢܵܐ ܢܪܡܹܐ ܟܸܠܫܵܐ ܒܹܝܬܼ ܫܸܪ̈ܝܵܢܵܘܗܝ . pb. f.259r 162 : ܟܸ̇ܠܫܵܐ ܘܚܸܨܦܹ̈ܐ ܢܚܠܛ ܐܟ̄ܚܕ ܒܒܸܢܝܵܢ ܥܡܠܲܢ 163 ܕܠܵܐ ܢܟܘܢܵܝܗܝ ܫܘܼܚܠܵܦ ܙܒܢܹ̈ܐ ܕܩܘܼܪܵܐ ܘܚܘܼܡܵܐ . 164 : ܘܥܲܡ ܒܢܝܼܢܲܢ ܢܫܲܪܲܪ ܐܟ̄ܚܕ ܐܵܦ ܪܥܝܼܢܲܢ 165 ܘܠܵܐ ܢܬܪܦܐ ܩܕܼܵܡ ܗ̇ܘ ܕܐܬ̇ܐ ܕܢܲܩܪܸܒܼ ܥܡܲܢ . 166 : ܚܙ̣ܵܘ ܠܵܐ ܢܗܡܹܐ ܚܲܕ ܡ̣ܢ ܚܒܼܪܹܗ ܒܥܸܕܵܢ ܩܸܐܪܣܵܐ 167 ܕܠܡܵܐ ܢܒܕܪܢ ܒܲܐܪܥܵܐ ܟܠܵܗ̇ ܗ̇ܘ ܕܠܩܘܒܼܠܲܢ . 168 : ܐܹܝܘ ܠܚܬܝܼܪܹ̈ܐ ܕܟܲܕ ܠܵܐ ܨܵܒܹܝܢ ܦܪܫܘ ܘܬܐܢܒܝܼܘ 169 ܘܩܕܸܡܘ ܒܕܩܘ ܥܲܠ ܒܘܕܵܪܗܘܿܢ ܕܒܬܲܪ ܙܒܼܢܵܐ . 170 : ܐܘ ܠܣܡ̈ܝܐ ܕܟܕ ܠܑܵܐ ܚ̇ܙܝܢ ܚܙ̣ܵܘ ܬܲܩܢܵܐܝܼܬ 171 ܘܚܵܪܘ ܘܬܐܒܝܲܢܘ ܒܗ̇ܝ ܕܲܥܬܝܼܕܵܐ ܐܲܝܟ ܗ̇ܘ ܕܗܘ̣ܬ̤ . 172 : ܐܘ ܕܫܘܝܢ ܗ̄ܘ̣ܵܘ ܒܚܲܕ ܚܘܼܫܒܼܵܐ ܒܒܢܝܵܢ ܥܘ̣ܠܵܐ 173 ܕܐܪܡܝܼܘ ܐܝܼܕܵܐ ܒܠܵܐ ܫܲܘܝܘܼܬܵܐ ܕܠܸܫܢܲܝ̈ܗܘܿܢ . 174 : ܗܢܘܿܢ ܐܟܪܸܙܘ ܒܲܕ ܠܵܐ ܕܝܼܠܗܘܿܢ ܥܲܠ ܚܘܒܵܬܼܗܘܿܢ 175 ܘܓܼܠܘ ܘܚܘܝܼܘ ܥܲܠ ܫܘܼܢܲܝܗܘܿܢ ܕܠܟܼܠ ܦܸܢ̈ܝܵܢ . 176 : ܐܪܡܝܼܘ ܐܝܼܕܵܐ ܘܟܬܒܼܘ ܘܫܠܸܡܘ ܕܐܸܢ ܡܬܒܼܕܪܝܼܢ 177 ܘܠܵܐ ܐܬܒܩܝܼܘ ܒܓܹܙܪ ܕܝܼܢܵܐ ܕܐܨܲܚ ܦܘܼܡܗܘܿܢ . 178 : ܟܬܲܒܼܘ ܩܘܼܛܪܓܼܗܘܿܢ ܒܩܢܝܵܐ ܫܪܝܐ ܕܠܸܫܵܢܲܝ̈ܗܘܿܢ 179 ܘܠܵܐ ܦܫܘ ܘܐܲܗܡܝܼܘ ܡ̣ܢ ܚܘܫܒܼܵܐ ܣܟܼܠܐ ܕܐܵܘܠܕܘ . 180 : ܥܡܸܩܘ ܘܚܲܦܪܘ ܘܣܡ̣ܘ ܫܬܐܣܹ̈ܐ ܐܝܟ ܕܠܥܠܲܡ 181 ܘܠܵܐ ܝ̇ܕܥܝܼܢ ܗ̄ܘ̣ܵܘ ܕܩܪܝܼܒ ܙܒܼܢܵܐ ܕܡܣܬܚܦܝܼܢ ܗ̄ܘ̣ܵܘ . 182 : ܫܓܼܪܘ ܩܪ̈ܡܝܕܹܐ ܘܐܘܩܸܕܘ ܟܸܠܫܵܐ ܘܫܲܪܝܼܘ ܒܵܢܝܢ 183 ܘܥܲܡ ܒܢܝܢܗܘܿܢ ܡܬܥܠܝܼܢ ܗ̄ܘ̣ܵܘ ܚܘܼܫܵܒܲܝ̈ܗܘܿܢ . 184 : ܟܡܵܐ ܕܒܢܝܢܵܐ ܡܬܥܠܹܐ ܗ̄ܘ̣ܵܐ ܠܐܦܝ̈ ܪܵܘܡܵܐ 185 ܠܒܗܘܿܢ ܝܲܬܝܼܪ ܡܬܥܠܐ ܗ̄ܘ̣ܵܐ ܒܲܚܬܝܪܘܼܬܼܵܐ .܆ 186 : ܟܡܵܐ ܕܝܘܿܡ ܡ̣ܢ ܝܘܿܡ ܡܬܬܟܣܲܦ ܗ̄ܘ̣ܵܐ ܥܲܠ ܡܘܫܚ̈ܬܹܗ 187 ܥܵܘ̣ܠܵܐ ܕܒܼܗܘܿܢ ܡܬܪܒܹܐ ܗ̄ܘ̣ܵܐ ܕܠܵܐ ܡܘܫܚ̈ܬܐ . 188 : ܥܝܼܪ ܗ̄ܘ̣ܵܐ ܠܸܒܗܘܿܢ ܘܠܵܐ ܕܵܡܸ̇ܟ ܗ̄ܘ̣ܵܐ ܠܠܝ ܐܝܼܡܵܡ 189 ܘܟܲܕ [ ܠܐ ] ܠܐܹܝܢ ܗ̄ܘ̣ܵܘ ܠܵܐ ܪܓܝܼܫܝܼܢ ܗ̄ܘ̣ܵܘ ܐܲܝܟܵܢ ܠܲܐܹܝܢ . 190 : ܚܦܝܼܛܝܼܢ ܗ̄ܘ̣ܵܘ ܛܵܒܼ ܕܐܡܲܬܝ ܬܣܩ ܠܪܸܫ ܕܓܲܬܗܘܿܢ 191 ܘܡܣܟܝܼܢ ܗ̄ܘ̣ܵܘ ܕܐܸܡܬܝ ܢܚܙܘܿܢ ܫܘܼܠܵܡ ܥܲܡܠܵܐ . 192 : ܠܐܣܒ̣ܥܐ ܗ̄ܘ̣ܵܬ ܪܓܬܐ ܕܒܼܗܘܿܢ ܡ̣ܢ ܕܠܡܸܒܼܢܵܐ 193 ܘܠܵܐ ܡܲܗܡܝܼܢ ܗ̄ܘ̣ܵܘ ܪ̈ܓܫܹܐ ܘܙܵܘܥܹ̈ܐ ܡ̣ܢ ܦܘܼܠܚܵܢܵܐ . 194 : ܚܙ̣ܵܐ ܥܒܘܿܕܵܐ ܗ̇ܘ ܕܚܙܝܢ ܠܹܗ ܥܕܠܵܐ ܢܸܗܘܘܿܢ 195 ܕܣܪܝܩܐܝܼܬ ܠܐܝ̇ܢ ܒܢ̇ܝܢ ܘܡܣܓܝܼܢ ܚܛܝܼܢ . 196 : ܚܙ̣ܵܐ ܕܐܸܢ ܒ̇ܢܝܢ ܠܵܐ ܡܨܝܢ ܒ̇ܢܝܢ ܐܝܟ ܡܵܐ ܕܐܣܒܲܪܘ 197 ܘܚܣܟ ܐܢܘܿܢ ܕܠܵܐ ܢܬܦܫܚܘܿܢ ܒܥܲܡܠܵܐ ܘܥܘ̣ܠܵܐ . 198 : ܚܣ ܘܐܬܪܚܡ ܐܝܟ ܡܵܐ ܕܡܥܕ ܠܡܪܚܡܘܼ 199 ܘܫܪܝܼ ܡܬܪܓܸܡ ܩ̈ܠܐ ܕܚܘܼܒܵܐ ܘܕܠܚܡܵܐ . 200 : ܚܘܒܵܐ ܡܕܟ ܒܓܼܙ ܪܕܝܼܢܵܐ ܕܥܲܠ ܡܪ̈ܚܐ 201 ܘܒܚܘܣܢܵܐ ܓܲܙܪܹܗ ܠܟܹܐܒܵܐ ܕܪ̈ܥܝܢܲܝܗܘܿܢ . 202 : ܡܚܣ ܓܹܝܪ ܚܣ ܥܲܠ ܗ̇ܘ ܥܲܡܠܵܐ ܕܕܠܵܐ ܒܘܼܝܵܢ 203 ܘܒܐܣܟܸܝܡ ܚܡܬܐ ܐܢܝܼܚ ܐܸܢܘܿܢ ܡ̣ܢ ܛܵܘܦܢܐ . 204 : ܐܣܟܝܡܵܐ ܕܪܘܓܼܙܵܐ ܡܠܐ ܗ̄ܘ̣ܵܐ ܩܵܠܐ ܕܐܫܡܲܥ ܐܸܢܘܿܢ 205 ܘܠܓܼܵܘ ܡܢܗ ܟܣܐ ܗ̄ܘ̣ܵܐ ܚܘܼܒܵܐ ܕܠܐ ܡܸܬܼ ܡܠܲܠ . 206 : ܩܵܠܵܐ ܓܠܝܵܐ ܐܫܡܲܥ ܡ̣ܢܫܸܠܝ ܠܐܩܢܐ ܩܵܠܵܐ 207 ܕܡܬܛܝܲܒܼ ܗ̄ܘ̣ܵܐ ܗܘ̤ ܘܕܥܡܹܗ ܡ̣ܢ ܕܠܡܚܬܼ . 208 : ܒܒܢܝ̈ ܡܸܠܟܹܗ ܡܬܡܠܟ ܗ̄ܘ̣ܐ ܝ̇ܕܥ ܟܠܐ 209 ܘܐܲܝܟ ܕܠܥܸܕܪܵܐ ܩ̇ܪܐ ܗ̄ܘ̣ܵܐ ܠܗܘܿܢ ܠܡܸܚܲܬ ܥܲܡܹܗ . 210 : ܗܵܐ ܠܲܡ ܐ̄ܢܫܐ ܗܘ̤ܘ ܚܲܕ ܥܲܡܵܐ ܘܚܲܕ ܠܫܢܵܐ 211 ܘܟܢܫܘ ܐܟ̄ܚܕ ܠܡܸܬܼܡܬܫܘܼ ܠܘܼܩܒܼܵܠ ܨܒܼܝܵܢܝ . 212 ܗܵܐ ܒܢܲܝ̈ ܐܵܕܼܵܡ ܣܥ̣ܵܘ ܥܲܠ ܡܵܪܘܼܬܝ ܐܲܝܟ ܐܒܘܗܘܿܢ : pb. f.259v 213 ܘܒ̇ܥܹܝܢ ܠܡܸܣܲܩ ܠܕܲܪܓܼܐ ܪܵܡܵܐ ܕܐܲܠܗܘܼܬܼܵܐ . 214 : ܗܵܐ ܡܝܘ̈ܬܹܐ ܕܚܸܠܘ ܡ̣ܢ ܡܵܘܬܼܵܐ ܕܚܘܼܒܵܐ ܕܚܘܼܒܵܠ ܡܲܝ̈ܵܐ 215 ܘܒ̣ܢܵܘ ܚܸܣܢܵܐ ܕܢܸܣܬܬܪܘܿܢ ܒܹܗ ܡ̣ܢ ܛܵܘܦܢܵܐ . 216 : ܗܵܐ ܐܪ̈ܥܢܹܐ ܥܲܬܸܕܘ ܙܝܢܵܐ ܘܩܛܲܪܘ ܐ̄ܪܙܵܐ 217 ܕܢܣܩܘܢ ܢܪܡܘܿܢ ܗܪܬܵܐ ܒܪܘܡܵܐ ܒܹܝܬ ܠܝܼ ܘܠܗܘܿܢ . 218 : ܗܵܐ ܣܡ̣ܘ ܬܸܢܵܘܝ ܕܠܵܐ ܢܬܦܠܓܼܘܢ ܚܲܕ ܥܲܠ ܚܒܼܪܹܗ 219 ܥܕܡܵܐ ܕܙ̇ܟܝܢ ܘܗ̇ܘܹܐ ܕܝܠܗܘܿܢ ܪܘܡܵܐ ܘܥܘܼܡܩܵܐ . 220 : ܗܵܐ ܬܢܒܝܼܘ ܟܲܕ ܠܵܐ ܨܒ̇ܝܹܢ ܥܲܠ ܒܘܼܕܵܪܗܘܿܢ 221 ܘܙܵܕܸܩ ܕܬܫܠܡ ܡܠܬܐ ܕܡܠܸܠܘ ܒܝܲܕ ܣܘܥܪ̈ܢܹܐ . 222 : ܬܵܘ ܠܲܡ ܢܚܸܘܬ ܢܦܠܓܼ ܐܢܘܿܢ ܚܲܕ ܡ̣ܢ ܚܒܼܪܹܗ 223 ܕܠܵܐ ܬܘܼܒܼ ܢܨܘܬܘܢ ܡܲܡܠܠܐ ܘܠܸܥܙܵܐ ܕܠܫܢܲܝ̈ܗܘܿܢ . 224 : ܬܵܘ ܢܪܡܐ ܒܗܘܿܢ ܗܪܬܵܐ ܒܫܬܩܵܐ ܟܲܕ ܠܵܐ ܪܓܝܼܫܝܼܢ 225 ܘܢܓܢܘܿܒܼ ܡܢܗܘܢ ܣܝܦܵܐ ܕܡܠܬܐ ܕܚܬܝܼܪܝܢ ܒܹܗ . 226 : ܬܵܘ ܫܘܝܐܝܼܬ ܢܚܘܿܬ ܠܐܪܥܵܐ ܕܠܵܐ ܫܘܼܢܝܵܐ 227 ܘܢܥܒܕ ܩܐܪܣܵܐ ܥܲܡ ܒܣܪ̈ܢܹܐ ܕܠܐ ܒܐܝܼܪ̈ܝܐ . 228 : ܬܵܘ ܢܬܸܠ ܠܗܘܿܢ ܠܥܙܵܐ ܦܪܝܼܫܵܐ ܕܟܼܠ ܠܫܢܝܼ̈ܢ 229 ܘܗܵܐ ܡܬܦܠܓܼܝܢ ܘܒ̇ܛܠ ܩܸܐܪܣܵܐ ܕܚܘܼܫܒܲܝ̈ܗܘܿܢ . 230 : ܬܵܘ ܢܩܠܹܐ ܒܗܘܿܢ ܩܠܵܐ ܚܲܕܬܵܐ ܕܠܵܐ ܡܦܣܝܢ ܒܹܗ 231 ܘܢܫܕܐ ܡܸܢܗܘܿܢ ܠܐܸܟܣܘܪܝܐ ܕܐܬܪ̈ܬܐ . 232 : ܐܘܿܢ ܒܪܘܿܝܵܐ ܡܢܵܘ ܗܢܵܐ ܕܡܬܪܓܸܡ ܐ̄ܢܬ 233 ܕܚܕ̈ܬܹܝܢ ܩ̈ܠܐ ܕܡܫܡܲܥ ܪܸܡܙܵܟ ܥܲܠ ܐܝܼܬܘܼܬܵܟ . 234 : ܠܡ̇ܢ ܩ̇ܪܐ ܐܲܢ̄ܬ ܠܡܚܲܬ ܥܲܡܵܟ ܠܒܹܝܬ ܐܪ̈ܥܬܹܐ 235 ܘܠܡ̇ܢ ܒ̇ܥܐ ܐ̄ܢܬ ܕܢܸܗܘܹܐ ܥܕܪܵܐ ܠܬܩܝܼܦܘܼܬܵܟ . 236 : ܒܡ̇ܢ ܡܬܡܠܟܿܬ ܕܢܗܘܹܐ ܥܡܵܟ ܡܲܡܠܠܵܐ ܠܐ̄ܢܫܵܐ 237 ܘܠܡ̇ܢ ܬܢܐ ܐܲܢ̄ܬ ܕܬܵܘ ܥܲܡܝ ܢܚܘܬ ܢܦܠܓ ܐܸܢܘܿܢ . 238 : ܡܢܘܼ ܗܘ̤ܐ ܠܵܟ ܡ̇ܠܟ ܡܸܠܟܵܐ ܡܸܠܟܵܐ ܒܪܫܝܼܬ ܕܒܪܝܼܬ 239 ܘܠܡ̇ܢ ܒܕܒܬܿ ܐ̄ܪ̈ܙܐ ܟܣܝ̈ܐ ܕܐܠܗܘܼܬܵܟ . 240 : ܡܢܘܼ ܥܕܪܵܟ ܟܕ ܒ̇ܪܐ ܗܘ̣ܝ̇ܬ ܫܡܲܝܵܐ ܘܐܲܪܥܵܐ 241 ܘܡܢܘܼ ܚܝܠܵܟ ܕܬܬܠ ܚܝܠܵܐ ܒܥ̇ܒܕ ܐܝܼܕܲܝ̈ܟ . 242 : ܠܡܢܘܼ ܡܡܬܘܡ ܩ̣ܪܝܬܿ ܐܘ ܩܪܒܬܿ ܠܡܲܡܠܵܠܐ ܕܥܲܡܵܟ 243 ܘܠܡ̇ܢ ܐܫܘܝܼܬ ܠܡܦܣܲܩ ܕܝܼܢܵܐ ܐܲܝܟ ܒܘܚܪܵܢܵܟ . 244 : ܕܡ̇ܐ ܗ̄ܘ̣ ܩܠܵܟ ܠܗ̇ܘ ܩܲܕܡܵܝܵܐ ܕܝܘܡܵܐ ܕܫܬܼܵܐ 245 ܟܕ ܨ̇ܐܪ ܗܘ̣ܝ̇ܬ ܨܠܡܹܗ ܕܐܕܼܵܡ ܒܨܒܼܥܵܐ ܕܪܸܡܙܵܟ . 246 : ܬܡ̇ܢ ܒܲܠܚܘܿܕ ܐܫܡܲܥܬ ܩܠܵܐ ܕܕܡ̇ܐ ܠܗܵܢܵܐ 247 ܗ̇ܝ ܕܬܵܘ ܢܥܒܕ ܐ̄ܢܫܐ ܒܨܠܡܲܢ ܐܲܝܟ ܒܲܕ ܡܘܼܬܲܢ . 248 : ܚܲܕ ܗ̄ܘ̣ ܩܠܵܐ ܘܚܲܕ ܣܘܼܟܵܠܵܐ ܕܗ̇ܝ ܘܲܕܗܵܕܹܐ 249 : ܠܗܠ ܬܵܘ ܢܸܥܒܸܕܼ ܘܗܪܟܵܐ ܢܸܚܘܿܬ ܕܡ̇ܐ ܘܫܪܝܼܪ 250 : ܚܲܕ ܗ̄ܘ̤ ܪܡܙܵܐ ܕܐܟܸܪܙ ܐܸܢܹܝܢ ܠܗ̇ܝ ܘܠܗܵܕܹܐ 251 ܘܚܲܕ ܗ̄ܘ̣ ܟܝܢܵܐ ܕܬܩܢ ܬܡ̇ܢ ܘܦܠܓܼ ܗܪܟܵܐ . 252 : ܠܒܢܲܝ̈ ܡܠܟܹܗ ܩ̣ܪܐ ܒܗ̇ܝ ܕܢܸܚܘܵܬ ܘܒܗܝ̇ ܕܢܸܥܒܸܕ 253 ܘܗܢܘܿܢ ܐܢܘܿܢ ܕܥܒܸܕܘ ܐ̄ܢܫܐ ܘܠܦܓܼܘ ܐ̄ܢܫܐ . 254 : ܐܒܼܐ ܗ̄ܘ̣ ܕܩܪ̣ܐ ܠܒܼܪܐ ܘܪܘܼܚܵܐ ܒܬܘܼܩܵܢ ܐܕܼܵܡ 255 ܘܠܗܘܿܢ ܙܡܢ ܠܘܵܬܼ ܦܘܠܓܼܐ ܕܗ̇ܘ ܡܵܐ ܕܒܼܪܵܘ . 256 : ܒܬܘܼܩܵܢ ܐ̄ܢܫܐ ܘܦܘܠܵܓܼ ܐ̄ܢܫܐ ܨܒܼܐ ܒܵܪܘܿܝܵܐ 257 ܕܢܓܼܠܐ ܐ̄ܪܙܐ ܕܒܘܼܕܵܩ ܩܢܘܿܡܹ̈ܐ ܕܟܣܹܝܢ ܥܲܡܹܗ . 258 : ܠܓܝܵܐ ܗ̇ܝ̣ ܡܕܝܢ ܕܠܲܝܬ ܒܲܥܒܝܼ̈ܕܹܐ ܕܪܲܒܼ ܡ̣ܢ ܐ̄ܢܫܵܐ 259 ܕܗܵܐ ܟܣܝ̈ܬܐ ܕܟܣܝ̈ܢ ܡ̣ܢ ܟܠ ܒܹܗ ܡܬܓܠܝ̈ܢ . 260 : ܘܐܠܵܐ ܢܒܼܥܐ ܕܡܢܐ ܗ̄ܝ̣ ܥܸܠܬܐ ܗ̇ܝ ܕܬܵܘ ܕܐܡܪ 261 ܕܒܬܘܩܢܹܗ ܘܒܦܘ ܠܓܹܗ ܪܫܝܼܘܵܢܐ ܒܲܠܚܘܿܕ . 262 : ܐܸܢ ܠܵܘ ܠܒܼܪܵܐ ܘܪܘܼܚܵܐ ܕܡܸܢܹܗ ܩܪ̣ܐ ܒܬܲܪܬܹܝܗܹܝܢ 263 ܡܢܘܼ ܡܕܝܢ ܕܫܘܐ ܥܲܡܹܗ ܕܡܸܬܡܠܟ ܒܹܗ . pb. f.260r 264 : ܠܫܡܝ̈ܢܹܐ ܠܐ ܦܐܝܵܐ ܗ̄ܘ̣ܵܐ ܗ̇ܝ ܒܪܬ ܩܵܠܵܐ 265 ܕܬܵܘ ܥܡܝ ܢܥܒܸܕ ܘܬܵܘ ܥܲܡܝ ܢܚܘܿܬ ܐܲܝܟ ܫܘܬܦܵܘ̈ܗܝ . 266 : ܐܠܘ ܐܡ̣ܪ ܕܙܸܠܘ ܚܘܬܘ ܦܠܓܼܘ ܠܫܵܢ ܐ̄ܢܫܐ 267 : ܟܒܲܪ ܕܡܝܵܐ ܗ̄ܘ̣ܵܬ ܕܠܪ̈ܘܚܢܹܐ ܩܪ̣ܐ ܐܵܦ ܫܕܪ 268 : ܕܠܵܐ ܚܸܪܝܢܵܐ ܡܕܹܝܢ ܐܝܬܹܝܗ̇ ܕܬܵܘ ܢܸܚܘܿܬ 269 ܕܠܒܼܪܐ ܘܪܘܚܵܐ ܩܢܘܡܹ̈ܐ ܕܥܲܡܹܗ ܡܬܐܡܪܵܐ ܗ̄ܘ̣ܵܬ . 270 : ܠܒܼܪܐ ܘܪܘܼܚܵܐ ܦܐܹܐ ܬܘܩܢܵܐ ܐܵܦ ܦܘܼܠܵܓܐ 271 ܘܥܡܹܗ ܕܐܒܼܵܐ ܒܪܵܘ ܟܠܡܸܕܡ ܘܦܠܓܘ ܐ̄ܢܫ̈ܐ . 272 : ܗܢܘܿܢ ܬܩܸܢܘ ܘܗܢܘܢ ܦܠܓܼܘ ܚܲܟܝܼܡܵܐܝܼܬ 273 ܐܒܼܐ ܘܒܼܪܐ ܘܪܘܼܚܵܐ ܕܩܘܼܕܫܵܐ ܟܝܵܢܵܐ ܫܘܝܵܐ . 274 : ܗܢܘܿܢ ܐܢܘܿܢ ܕܲܢܚܸܬܘ ܗܫܵܐ ܕܠܵܐ ܫܘܼܢܝܵܐ 275 ܕܢܣܒܼܘܢ ܡܡܠܠܵܐ ܘܢܬܠܘܿܢ ܡܡܠܠܵܐ ܠܟܼܝܵܢ ܐ̄ܢܫܐ . 276 : ܒܦܘܠܓܼ ܐ̄ܢܫܐ ܪܫܡܘܼܗܝ ܠܐ̄ܪܙܐ ܕܦܢܘܡܲܝ̈ܗܘܿܢ 277 ܘܦܫܩܘܼܗܝ ܠܚ̇ܪܬܐ ܒܝܲܕ ܡܘܗܒܼܬܐ ܕܒܠܫܢܹ̈ܐ . 278 : ܩܪ̣ܘ ܠܚܕܕܹ̈ܐ ܠܘܵܬܼ ܬܘܼܩܵܢܵܐ ܘܨܝܕ ܦܘܼܠܵܓܼܐ 279 ܕܢܐܠܲܦ ܟܠܢܵܫ ܕܚܲܕ ܗ̄ܘ̣ ܟܝܵܢܵܐ ܕܬܠܬܲܝ̈ܗܘܿܢ . 280 : ܢܚܸܬܘ ܕܬܦܠܓܘܢ ܠܵܘ ܡܚܬ̇ܬܿܐ ܕܒܫܘܼܢܵܝܵܐ 281 ܐܠܵܐ ܒܪܸܡܙܵܐ ܕܠܵܐ ܡܸܬܡܠܠܵܐ ܩܠܝܼܠܘܼܬܹܗ . 282 : ܪܹܡܙܵܐ ܫܪܲܪ ܐܝܟ ܐܝܙܓܕܵܐ ܨܝܕ ܡܲܪ̈ܚܹܐ 283 ܘܩ̣ܥܐ ܡ̣ܢܫܸܠܝܼ ܘܐܪܗܸܒܼ ܐܸܢܘܿܢ ܠܡܠܚ̈ ܚܘܼܬܪܵܐ . 284 : ܪܡܙܵܐ ܗ̄ܘ̣ ܕܢܚܸܬ ܘܫܩܠ ܡܢܗܘܿܢ ܙܲܝܢܵܐ ܕܡܲܡܠܠܐ 285 ܘܐܠܒܸܫ ܐܢܘܿܢ ܙܝܢܵܐ ܐܚܪܹܢܵܐ ܕܡܲܠܠܸܐ ܐ̄ܚܪܹܢܵܐ . 286 : ܒܣܲܝܦܵܐ ܩܲܫܝܵܐ ܦܲܣܩܹܗ ܠܡܲܡܠܠܐ ܕܠܫܢܲܝ̈ܗܘܿܢ 287 ܘܣܡ ܒܗܘܿܢ ܡܡܠܠܵܐ ܕܡܫܓܢܝ ܗ̄ܘ̣ܵܐ ܡ̣ܢ ܩܲܕܼܡܵܝܵܐ . 288 : ܫܩ̣ܠ ܩܲܕܡܵܝܵܐ ܕܢܠܦ ܐܸܢܘܿܢ ܕܗܘ̤ ܬܩܢ ܟܠ 289 ܬܘܼܒܼ ܕܬܪܹܝܢ ܕܢܘܕܲܥ ܐܸܢܘܿܢ ܕܫܲܠܝܼܛ ܥܲܠ ܟܠ . 290 : ܚܲܢܝܼܡܐܝܼܬ ܐܲܩܪܸܒܼ ܥܲܡܗܘܿܢ ܐܲܝܟ ܪܓܲܬܼܗܘܿܢ 291 ܘܚܠܦ ܦܓܼܪܐ ܥܲܡ ܥܢܝܢܵܐ ܥܒܲܕ ܬܟܬܘܼܫܵܐ . 292 : ܐܘܼܡܵܢܵܐܝܼܬ ܐܚܲܕ ܕܪܐ ܥܲܡ ܙܵܘܥܲܝ̈ܗܘܿܢ 293 ܘܦܟܪ ܐܢܘܿܢ ܒܚܒܼ̈ܠܐ ܩܫܝ̈ܐ ܕܠܫܢܲܝ̈ܗܘܿܢ . 294 : ܬܡܝܼܗ ܗ̄ܘ̣ܵܐ ܩܪܒܼܵܐ ܕܥܒܼܕ ܟܲܣܝܵܐ ܥܲܡ ܐܪ̈ܥܢܹܐ 295 ܘܠܵܐ ܡܨܐ ܗܘܢܵܐ ܕܢܬܢܹܐ ܬܗܪܗ ܟܡܵܐ ܐܸܢ ܢܬܢܹܐ . 296 : ܡܢܵܐ ܗ̄ܘ̣ܵܬ ܟܲܝ ܗܵܝ ܣܦܣܪ̈ܐ ܕܐܚܲܕ ܒܐܝܼܕܹܗ 297 ܘܚܪܒܼ ܡܡܠܠܐ ܚܠܦ ܗܕܡܹ̈ܐ ܘܠܵܐ ܚܫ ܦܓܼܪܐ . 298 : ܐܝܟܵܢ ܟܲܝ ܥܲܠ ܪܡܙܵܐ ܟܣܝܵܐ ܠܚܘܼܫܒܲܝ̈ܗܘܿܢ 299 ܘܚܠܨ ܫܩܸܠܹܗ ܠܓܙܵܐ ܕܒܼܗܘܿܢ ܘܠܵܐ ܐܪܓܹܫܘ ܒܹܗ . 300 : ܐܝܟܵܢ ܚܛܦܗ̇ ܠܡܠܬܼܵܐ ܕܦܘܼܡܗܘܿܢ ܩܢܝܼܬ ܚܝܠܵܐ 301 ܘܥܒ̣ܕ ܐܢܘܿܢ ܠܥ̈ܓܐ ܘܦܹܐܩܹ̈ܐ ܚܲܕ ܠܘܩܒܼܵܠ ܚܲܕ . 302 : ܐܝܟܵܢ ܓܝܙ ܡܥܝܼܢ ܚܝܘܼܬܵܐ ܡܡܠܠܵܐ ܩܲܕܡܵܐ 303 ܘܠܵܐ ܪ̈ܕܝ ܡܠ̈ܐ ܒܬܦܐ ܕܦܘܡܵܐ ܐܝܟ ܕܡܥܪ̈ܢ . 304 : ܐܝܟܵܢ ܦܣܩܗ̇ ܠܗ̇ܝ ܡܲܪܕܝܵܬܼܵܐ ܕܚܲܕ ܠܫܢܵܐ 305 ܘܕܪܫ̣ ܐܘܼܪܚܵܐ ܠܗܘܢܵܐ ܠܡܪܕܵܐ ܒܩܵܠ̈ܐ ܚܕܬܹ̈ܐ . 306 : ܐܝܟܵܢ ܘܟܼܡܐ ܢܹܐܡܲܪ ܕܗܘܬ̤ ܗܸܝ̇ ܕܗܘܸܬ 307 ܕܦܣܩ ܡܸܠܬܼܵܐ ܘܐܘܥܝܼ ܡܠܬܼܵܐ ܒܫܘܚܠܦ ܩܵܠܵܐ . 308 : ܠܹܗ ܠܗ̇ܘ ܪܸܡܙܵܐ ܕܣܥ̣ܪ ܗܵܕܹܐ ܢܬܸܠ ܚܝܠܗ̇ 309 ܕܗܘ̤ܝܘ ܝ̇ܕܥ ܕܐܲܝܟܵܢ ܣܥܪܗ̇ ܩܲܠܝܼܠܐܝܼܬ . 310 : ܠܹܗܘ̤ ܓܲܠܝܵܐ ܕܐܝܟܵܢ ܚܠܝܸܨ ܡܠܲܬ ܐ̄ܢܫܐ 311 ܘܝܟܵܢ ܬܘܼܒ ܝܗܒ̣ ܥܘܼܬܪܵܐ ܐܚܪܢܵܐ ܕܦܪܝܫ ܡ̣ܢ ܗ̇ܘ . 312 : ܕܝܼܠܹܗ ܐܝܼܬܵܘܗܝ ܥܘܼܬܪܐ ܕܡܸܠܬܼܵܐ ܐ̄ܚܪܢܵܐ ܘܩܕܡܵܐ 313 ܘܗܘ̤ ܦܣܩ ܡܠܬܐ ܘܐܛܥܸܡ ܡܸܠܬܐ ܒܹܗ ܒܟܼܝܵܢܐ . 314 ܨܒܼܢܵܐ ܕܪܡܙܹܗ ܢܩܫܲܬ̤ ܡ̣ܢܫܸܠܝ ܒܟܸܢܪ ܢܦܫܵܐ : pb. f.260v 315 ܘܫܪܝܼܬ̤ ܙܡܪܵܐ ܩ̈ܠܐ ܚܲܕ̈ܬܹܐ ܕܢܘܟܪ̈ܝܝܼܢ ܠܗ̇ . 316 : ܗ̇ܘ ܦܘܼܩܕܵܢܵܐ ܕܢܦܚܵܗ̇ ܒܪܫܝܼܬ ܘܢܩܬ̤ ܩܠܵܐ 317 ܗܘ̤ ܠܥܸܙ ܥܡܗ̇ ܒܡܲܡܠܠܵܐ ܐ̄ܚܪܢܐ ܘܨܬܬ̤ ܩܵܠܹܗ . 318 : ܠܵܘ ܠܟܼܝܢܗ̇ ܫܚܠܸܦ ܘܥܒܲܕ ܟܝܵܢܵܐ ܐ̄ܚܪܹܢܵܐ 319 ܐܸܠܵܐ ܡܡܠܠܵܐ ܩ̣ܢܵܐ ܫܘܼܚܠܦܵܐ ܒܹܗ ܒܕܝܢܹܗ . 320 : ܠܡܠܬܐ ܨܒܼܥ ܦܘܼܩܕܵܢܵܐ ܒܣܡܵܐ ܐܚܪܢܵܐ 321 ܘܩܢܬ̤ ܓܵܘܢܵܐ ܘܚܠܦܬ̤ ܩܠܵܐ ܘܬܗܪܬ̤ ܗ̤ܝ ܒܗ̇ . 322 : ܢܚܸܬ ܗ̇ܘ ܩܠܵܐ ܕܐܡ̣ܪ ܢܚܘܬ ܗܘ̤ ܘܕܥܲܡܹܗ 323 ܘܐܪܗܸܒܼ ܐܢܘܿܢ ܠܣܕܪ̈ܝ ܐ̄ܢܫ̈ܐ ܕܒܗ̣ܝܠܝܼܢ ܗ̄ܘ̣ܵܘ . 324 : ܢܚܬ ܟܲܕ ܠܵܐ ܢܚܸܬ ܕܠܲܝܬ ܠܹܗ ܐܬܼܪܐ ܕܢܗܠܸܟ ܒܹܗ 325 ܢܚܸܬ ܦܘܩܕܢܹܗ ܘܫܲܡܠܝܼ ܡܠܬܹܗ ܘܗܘ̤ ܐܝܟ ܕܐܝܼܬܼܵܘܗܝ . 326 : ܢܚܸܬ ܟܲܕ ܐܝܼܬܘܗܝ ܨܝܕ ܟܠ ܘܒܼܟܼܠ ܕܠܵܐ ܣܘܼܝܟܼܵܐ 327 ܕܒܡܝܬܬܹܗ ܢܡܟܟ ܐ̄ܢܫܵܐ ܡ̣ܢ ܪܵܡܘܼܬܵܐ . 328 : ܢܚܸܬ ܘܐܲܙܝܼܥܵܗ̇ ܠܚܬ ܠܚܬܝܼܪܘܼܬܼܵܐ ܘܪ̈ܥܝܢܲܝܗܘܿܢ 329 ܘܫܩ̣ܠ ܡܢܗܘܢ ܙܝܢܵܐ ܕܚܘܼܬܪܵܐ ܕܠܒܼܝܼܫܝܼܢ ܗ̄ܘ̣ܵܘ . 330 : ܬܡܗܵܐ ܪܒܵܐ ܢܦ̣ܠ ܡ̣ܢ ܫܠܝܵܐ ܡܲܪ̈ܚܐ 331 ܘܬܸܒܘ ܟܲܕ ܡܬܕܡܪܝܼܢ ܒܐܝܕܐ ܕܓܸܕܫܲܬ̤ . 332 : ܚܪܘ ܒܚܕܕ̈ܐ ܟܲܕ ܬܘܝܼܪܝܼܢ ܚܲܕ ܠܘܼܩܵܒܼܵܠ ܚܲܕ 333 ܕܗܢܘܿܢ ܐܢܘܿܢ ܐܘ ܠܲܠܡܵܐ ܟܝ ܚܙܬܵܐ ܐܚ̄ܪܬܼܵܐ . 334 : ܠܥܸܙܘ ܚܲܕ ܥܲܡ ܚܲܕ ܩܠܐ ܕܢܘܟܼܪܵܝ ܠܡܸܠܬܼܵܐ ܕܒܼܗܘܿܢ 335 ܘܠܵܐ ܐܬܡܨܝܬ̤ ܐܕܢܵܐ ܠܡܸܫܡܲܥ ܚܲܝܠܗ ܕܩܵܠܵܐ . 336 : ܫܡܥܝܼܢ ܗ̄ܘ̣ܵܘ ܓܹܝܪ ܫܡܥܵܐ ܕܐܕܢܵܐ ܕܠܐ ܣܘܼܟܵܠܵܐ 337 ܘܚܵܙܝܢ ܗ̄ܘ̣ܵܘ ܬܘܼܒܼ ܪܬܡܵܐ ܕܦܘܼܡܵܐ ܕܠܵܐ ܒܘܼܝܢܵܐ . 338 : ܒܹܝܬ ܦܘܼܠܓܹ̈ܐ ܩܡ̣ܘ ܚܲܠܫܹ̈ܐ ܥܲܠܡܵܐ ܕܗܘ̤ܵܐ 339 ܘܒܟܼܝܢ ܦܓܼܪܐ ܡܬܒܩܝܼܢ ܗ̄ܘ̣ܵܘ ܕܕܵܡ ܠܵܘ ܗܘ̤ܝܘ . 340 : ܚܙܬܐ ܕܦܓܼܪܐ ܫܪܝܼܪܵܐ ܗ̣̄ܘܵܬ ܠܥܝܢܝ̈ ܦܓܼܪܐ 341 ܘܩܠܵܐ ܕܡܠܬܼܵܐ ܢܘܟܪܼܝ ܗ̄ܘ̣ܵܐ ܛܵܒܼ ܠܫܡܥܵܐ ܕܐܸܕܢܵܐ . 342 : ܬܡܝܼ̈ܗܵܢ ܗܘ̣̈ܝ ܥܝ̈ܢܐ ܘܐܕܢ̈ܐ ܚܕܵܐ ܒܚܒܪܬܵܗ̇ 343 ܕܚܕܵܐ ܚܙܝܐ ܘܚܕܐ ܣܡܝܐ ܡ̣ܬ ܒܘܼܝܵܢܵܐ . 344 : ܦܘܼܡܵܐ ܒܫܬܩܵܐ ܡܬܕܡܲܪ ܗ̄ܘ̣ܵܐ ܒܟܢܝ̈ܬܹܗ 345 ܕܐܲܝܟܵܢ ܠܥܙܝܼܢ ܠܥܙܹ̈ܐ ܦܪ̈ܝܫܐ ܘܗܘ̤ ܠܵܐ ܝ̇ܕܥ . 346 : ܬܗܪܵܐ ܘܬܡܗܵܐ ܪܡܹܐ ܗ̄ܘ̣ܵܐ ܒܙܘ̈ܥܐ ܘܒܗܕܡܹ̈ܐ 347 ܘܡܬܕܡܪܝܼܢ ܗ̄ܘ̣ܵܘ ܢܦܫܵܐ ܒܦܓܼܪܐ ܘܦܓܼܪܐ ܒܢܲܦܫܵܐ . 348 : ܢܦܫܵܐ ܒܦܓܼܪܐ ܬܡܝܗܵܐ ܗ̄ܘ̣ܵܬ ܕܫܡ̇ܥ ܘܫܠܹܐ 349 ܘܦܲܓܼܪܵܐ ܒܢܦܫܵܐ ܡܬܕܡܲܪ ܗ̄ܘ̣ܵܐ ܒܢܘܟܼܪܝ ܠܸܥܙܵܗ̇ . 350 : ܢܦܫܵܐ ܝܲܬܝܼܪ ܬܡܝܗܵܐ ܗ̄ܘ̣ܵܬ ܗ̤ܝ ܒܩܬܥ ܡܵܗ̇ 351 ܕܡ̇ܢ ܟܲܝ ܫܚܠܸܦ ܩܵܠ ܢܸܥܡ̈ܬܐ ܕܡܠܝܼܠܘܼܬܵܗ̇ . 352 : ܐܢܐ ܐܢܐ ܢܦܫܵܐ ܐܘ ܠܵܐ ܐܢܐ ܐܢܐ ܐܡܪܬ̤ ܗ̤ܝ ܠܗ̇ 353 ܕܠܡܵܐ ܐܒܲܪ ܩܢܘܿܡܝ ܩܲܕܡܝܵܐ ܘܒܡ̇ܬ ܒܐܚܪܝܢ . 354 : ܐܘ ܬܕܡܘܼܪܬܵܐ ܕܪܒܐ ܗ̣̄ܝ ܣܲܓܼܝ ܘܟܼܠܵܗ̇ ܬܗܪܐ ܗ̣̄ܝ 355 : ܕܫܡܥܵܐ ܢܦܫܵܐ ܩܵܠ ܢܥܡ̈ܬܹܗ ܘܠܐ ܡܸܣܬܟܠܵܐ 356 : ܐܘ ܚܕܬܬ̈ܐ ܕܨܝܕ ܡܝܘ̈ܬܹܐ ܡܣܬܥܪ݁ܢ ܗܘ̣̈ܝ 357 ܕܟܲܕ ܐܢܘܿܢ ܒܢܲܦܫܵܐ ܘܦܓܼܪܐ ܗ̄ܘ̣ܵܘ ܣܓܼܝ̈ܠܹܐ . 358 : ܐܘ ܡܠ̈ܠܹܐ ܕܐܵܘܒܸܕܘ ܡܸܠܬܐ ܘܐܫܘܲܚܘ ܡ̈ܠܹܐ 359 ܘܡ̣ܢ ܚܲܕ ܡܡܠܠܐ ܕܚܲܕ ܠܫܢܵܐ ܩܢܵܘ ܣܓܝ̈ܐܐ . 360 : ܩ̈ܠܐ ܚܲܕܬܹܐ ܡܬܡܠܠܝܢ ܗ̄ܘ̣ܵܘ ܒܹܝܬ ܐܪ̈ܥܢܹܐ 361 ܘܡܬܕ ܡܪܝܼܢ ܗ̄ܘ̣ܵܘ ܐ̄ܢܫܐ ܒܐ̄ܬܫܵܐ ܒܫܘܼܚܠܵܦ ܩ̈ܠܐ . 362 : ܩܪ̣ܵܘ ܠܚܕ̈ܕܐ ܐ̄ܢܫܐ ܠܐ̄ܢܫܐ ܘܠܐ ܐ̄ܢܫ ܨܵܐܬ̇ 363 ܘܗܘ̤ܬ ܡܠܬܐ ܐܲܝܟ ܠܵܐ ܡܸܠܬܐ ܠܘܵܬ ܡܲܠܠܹ̈ܐ . 364 : ܩܥ̣ܵܐ ܣܘܼܪܚܵܐ ܠܘܵܬ ܝܘܢܝܵܐ ܕܒܥܢܝܼܘܗܝ ܡܸܠܬܐ 365 ܘܠܐ ܦܢܝܼ ܠܹܗ ܡܸܠܲܬ ܦܘܼܡܵܐ ܠܦܘܼܡܵܐ ܚܒܼܪܗ . 366 ܠܥܸܙ ܪܗܘܿܡܵܝܵܐ ܥܲܡ ܡܸܨܪܵܝܵܐ ܠܒܸܫܵܢ ܒܸܣܪܵܐ : pb. f.261r 367 : ܘܠܵܐ ܣܦ̣ܩ ܠܡܦܪܲܫ ܠܸܠܙܵܐ ܕܒܸ̇ܣܪܵܐ ܟܢܵܬܹܗ 368 : ܪܡܲܙ ܡܕܝܵܐ ܠܐ ܠܢܝܵܐ ܕܒܪܘܿܒܼ ܨܐܕܲܝ 369 ܘܫܬܸܩ ܘܐܲܗܡܝܼ ܐܲܝܟ ܠܵܐ ܫܡܲܥ ܕܠܵܐ ܫܡ̇ܥ ܗ̄ܘ̣ܵܐ . 370 : ܩܪܸܒܼ ܗܢܕܘܝܵܐ ܠܘܵܬ ܗܘܢܝܐ ܕܢܣܬܘܕ ܠܹܗ 371 ܘܗܘ̣̈ܝ ܡܠܲܘ̈ܗܝ ܝܬܝܼܪ̈ܬܐ ܘܠܵܐ ܐܬܘܩܲܠ . 372 : ܗܘ̤ ܥܲܡ ܢܦܲܫܹܗ ܬܪܓܸܡ ܟܠܢܵܫ ܐܲܝܟ ܠܸܫܵܢܹܗ 373 ܘܗ̤ܘ ܦܫܸܩ ܠܹܗ ܚܹܝܠ ܣܘܼܟܠܵܐ ܕܣܡ ܒܹܗ ܪܸܡܙܵܐ . 374 : ܠܐܝܘ ܘܐܬܦܫܚܘ ܟܲܕ ܩ̇ܥܹܝܢ ܗ̄ܘ̣ܵܘ ܚܲܕ ܨܝܕ ܚܒܼܪܹܗ 375 ܘܠܵܐ ܝܗܒ̣ܘ ܐܓܼܪܐ ܕܡܠܲܬܼ ܦܘܼܡܵܐ ܩܠܵܐ ܠܩܠܵܐ . 376 : ܒܚܸܒܠܵܐ ܕܚܲܫܵܐ ܡܬܢܓܼܕܝܢ ܗ̄ܘ̣ܵܘ ܐܲܝܟ ܝܵܠܕܬܵܐ 377 ܘܠܵܐ ܣܦܩܵܐ ܗ̄ܘ̣ܵܐ ܢܦܫܵܐ ܕܬܵܘܠܸܕ ܥܘ̤ܠܐ ܕܡܸܠܬܐ . 378 : ܒܕܡܘܼܬ ܥܘ̤ܠܐ ܡܬܗܦܟ ܗ̄ܘ̣ܵܐ [ ܡܕܡ ] ܡܡܠܠܵܐ ܒܢܲܦܫܵܐ 379 ܘܐܚܝܼܕܝܢ ܗ̄ܘ̣ܵܘ ܬܪ̈ܥܲܝ ܦܘܼܡܵܐ ܩܕܼܵܡ ܡܲܦܩܬܹܗ . 380 : ܗ̇ܘ ܦܘܼܩܕܢܵܐ ܕܐܘܠܸܕ ܡܠܬܼܵܐ ܒܪܸܥܝܵܢ ܢܦܫܵܐ 381 ܗܘ̤ܝܘ ܕܐܲܚܕܹܗ ܠܬܪܥܵܐ ܒܲܐܦܹܝ̈ܗ̇ ܕܠܐ ܬܘܼܒܼ ܬܸܦܘܿܩ . 382 : ܡܠܬܐ ܫܬܩ ܒܓܼܵܘ ܚܘܫ̈ܒܐ ܘܐܘܥܝܼ ܡܸܠܬܼܵܐ 383 ܗܘ̤ܝ ܗ̣̄ܝ ܕܫܬܩܲܬ̤ ܗܘ̤ܝ ܗ̣̄ܝ ܕܥܬ̤ ܒܓܼܵܘܢܵܐ ܐ̄ܚܪܹܢܵܐ . 384 : ܚܕܵܐ ܗ̄ܘ̣ܵܬ ܡܠܵܬܐ ܗ̇ܝ ܕܐܬܠܓܲܬ̤ ܠܡܢܘ̈ܬܐ 385 ܘܡܸܢܗ̇ ܐܦܪܲܥ ܠܫܵܢ ܥܲܡܡܹ̈ܐ ܒܕܡܘܼܬ ܫܲܒܸܛܵܐ . 386 : ܒܕܡܘܼܬ ܣ̇ܬܐ ܦܪܣܬ̤ ܣܘܟܹ̈ܝܗ̇ ܠܟܼܠ ܐܲܬܼܪ̈ܘܵܢ 387 ܘܗ̤ܝ ܐܝܟ ܕܐܝܼܬܹܝܗ̇ ܩܘܝܼ ܚܲܝܠܵܗ̇ ܒܥܸܩܵܪ ܢܲܦܫܵܐ . 388 : ܐܝܟ ܥܸܩܪܵܐ ܩܘܝܼ ܡܲܡܠܠܵܐ ܨܝܕ ܚܲܕ ܥܲܡܵܐ 389 ܘܗܘ̤ ܒܠܚܘܼܕܵܘܗܝ ܐܬܚܫܲܝܝ ܒܹܗ ܒܗ̇ܘ ܩܕܡܝܵܐ . 390 : ܐܝܟ ܕܒܦܨ̈ܐ ܦܠܠܓܼ ܐܸܢܘܿܢ ܦܘܼܩܕܵܢ ܟܲܣܝܵܐ 391 ܘܡܲܠܸܠ ܟܠܢܵܫ ܒܦܨܬܵܐ ܕܡܸܠܬܐ ܕܣܠܩܲܬ̤ ܒܲܫܡܹܗ . 392 : ܚܘܼܒܵܐ ܘܪ̈ܲܚܡܹܐ ܡܙܝܼܓܼܝܼܢ ܗ̄ܘ̣ܵܘ ܒܗ ܒܗ̇ܘ ܘܟܼܠܦܓܼܵܐ 393 ܘܟܲܕ ܛܵܒܼ ܦܲܠܸܓܼ ܠܵܐ ܣܕܩ̣ ܚܘܼܒܵܐ ܕܣܝܼܡ ܒܲܟܼܝܢܵܐ . 394 : ܚܕܵܐ ܓܝܪ ܦܨܬܵܐ ܡܛܬ̤ ܠܐܒܗܹ̈ܐ ܘܠܝܠܕܲܝܗ̈ܘܿܢ 395 ܘܒܚܕܵܐ ܡܸܠܬܵܐ ܡܲܠܸܠ ܕܲܒܼܪܐ ܘܐܲܢ̄ܬܬܹܗ ܘܲܒܼܢܵܘ̈ܗܝ . 396 : ܒܚܵܟܼܡܵܐ ܘܚܘܼܒܵܐ ܣܲܥܪܗ̇ ܠܗܵܕܹܐ ܗܘ̤ ܡܬܩܢ ܟܠ 397 ܕܠܵܐ ܢܸܫܬܚܲܛ ܟܝܢܵܐ ܘܛܟܼܣܐ ܕܫܵܘܬܦܘܼܬܵܐ . 398 : ܒܛܟܼܣܵܐ ܪܲܒܵܐ ܦܠܓܼ ܐܸܢܘܿܢ ܘܐܲܫܘܝܼ ܐܸܢܘܿܢ 399 ܒܕܡܘܼܬ ܐܲܒܼܵܐ ܕܡܘܪܸܬ ܠܲܒܢܵܘ̈ܗܝ ܥܘܼܬܼܪܵܐ ܕܩܢܐ . 400 : ܒܐܣܟܝܡ ܓܡܬܐ ܝܲܗ̄ܒܹܗ ܠܥܘܼܬܪܐ ܕܒܲܣܝܼܡܘܼܬܗ 401 ܕܢܪܡܹܐ ܩܸܢܛܵܐ ܒܝܪ̈ܬܹܐ ܕܢܣܒܼܘ ܚܹܝܠ ܚܟܼܡ̈ܬܹܗ . 402 : ܘܟܲܕ ܛܵܒܼ ܪܘܓܼܙܵܐ ܡܠܹܐ ܗ̄ܘ̣ܵܐ ܩܵܠܵܐ ܗ̇ܘ ܕܬܵܘ ܢܸܚܘܿܬ 403 ܫܝܢܵܐ ܠܦܓ ܠܲܒܢܝ̈ܫܵܐ ܒܝܲܕ ܡܲܚܬܬܹܗ . 404 : ܐܬ̤ܐ ܕܫܲܝܢܵܐ ܐܫܬܘܕܝܼ ܗ̄ܘ̣ܵܐ ܠܢܘܿܝܝ ܘܠܙܪܥܹܗ 405 ܘܫܚܠܸܦ ܩܵܠܵܐ ܒܐܣܢܹܝܡ ܪܘܼܓܼܙܵܐ ܠܕܘܼܚܵܠ ܐ̄ܢܫ̈ܐ . 406 : ܐܣܟܝܡ ܣܲܝܦܲܐ ܘܩܣܛܘܢܪܵܐ ܥܛܝܼܦ ܗ̄ܘ̣ܵܐ ܩܵܠܵܐ 407 ܘܡ̣ܢ ܕܐܪܝܼܡܹܗ ܐܝܟ ܕܠܡܩܛܠ ܚܲܡܠܹܗ ܒܪ̈ܲܚܡܹܐ . 408 : ܠܵܐ ܗ̄ܘ̣ܵܐ ܠܡܩܛܠ ܐܪܝܼܡ ܣܲܝܦܹܗ ܘܚܲܘܝܼ ܐܸܢܘܿܢ 409 ܐܠܵܐ ܕܢܵܘܕܲܥ ܕܠܵܐ ܗܢܝܼ ܠܹܗ ܕܢܸܚܙܹܐ ܥܘ̣ܠܵܐ . 410 : ܠܵܘ ܥܲܠ ܕܒܢ̣ܘ ܒܢܝܵܢ ܥܘ̣ܠܐ ܦܠܓܼ ܐܸܢܘܿܢ 411 ܐܠܵܐ ܕܢܸܪܕܘܿܦ ܥܵܘܼܠܵܐ ܕܒܼܗܘܿܢ ܒܝܲܕ ܦܘܼܠܵܓܼܵܐ . 412 : ܡܼܢ ܫܘܼܪܝܵܐ ܣܝܼܡܵܐ ܗ̄ܘܼܵܬ ܠܹܗ ܗܕܐ ܕܣܥ݂ܪ 413 ܘܣܥܪܗܿ ܒܚܟܼܡܵܐ ܐܝܟ ܡܵܐ ܕܡܼܥܵܕ ܠܡܣܥܪ ܫܲܦܝܼܪ . 414 : ܝܵܕܥ ܗܼ̄ܘܵܐ ܓܹܝܪ ܩܕܵܡ ܕܢܬܩܸܢ ܡܠܬܵܐ ܒܢܲܦܫܵܐ 415 ܕܡܪܕܐ ܡܢܗܿ ܒܬܲܪ ܙܒܼܢܵܐ ܬܦܵܐ ܕܡܠܹ̈ܐ . 416 ܡܦܠܓܼ ܗ̄ܘܼܵܐ ܠܹܗ ܗܵܢ ܦܘܼܠܵܓܼܵܐ ܩܕܵܡ ܟܠܡܸܕܸܡ : pb. f.261v 417 ܘܒܹܗ ܚܿܐܪ ܗܼ̄ܘܵܐ ܥܲܕܠܵܐ ܢܸܗܘܘܿܢ ܫܡܲܝܵܐ ܘܐܲܪܥܵܐ . 418 : ܠܵܘ ܚܘܫܒܼܵܐ ܚܲܕܬܵܐ ܢܓܼܕܗ ܠܘܵܬ ܦܘܼܠܓܵܐ 419 ܘܠܵܐ ܗ̄ܘܼܵܐ ܚܡܬܵܐ ܙܟܼܬܹܗ ܘܢܚܸܬܼ ܘܝܗܼܒܼ ܠܸܫܢ̈ܐ . 420 : ܒܐܸܣܟܹܝܡ ܚܡܬܵܐ ܡܥܵܕ ܕܢܕܚܸܠ ܠܒܢܲܝ̈ ܒܲܝܬܹܗ 421 ܐܝܟ ܡܵܐ ܕܣܥ̣ܪ ܡ̣ܢ ܫܘܼܪܝܵܐ ܠܕܒܹܝܬ ܐܵܕܼܵܡ . 422 : ܐܵܦ ܓܹܝܪ ܬܲܡ̇ܢ ܒܥܠܬܼ ܦܐܪܐ ܐܥܸܠ ܡܵܘܬܵܐ 423 ܕܢܐܠܸܦ ܐܢܘܿܢ ܠܡܹܐ ܚܲܕ ܥܲܡ ܕܲܪܵܐ 424 : ܚܘܬܚ̈ܬܹܐ ܐܦ ܛܘܦܢܵܐ ܒܥܠܲܬ ܥܘ̣ܠܵܐ ܐܡ̣ܪ ܕܥܒܼܕ 425 ܕܢܪܡܐ ܦܓܘܕ̈ܐ ܒܟܼܝܵܢ ܐ̄ܢܫܵܐ ܕܠܵܐ ܢܸܬܒܥܲܪܲܪ . 426 : ܡܸܛܠ ܥܘ̣ܠܵܐ ܠܵܛܹܗ ܠܟܼܢܥܢ ܘܥܲܒܼܕܗ ܥܲܒܼܕܵܐ 427 ܕܠܵܐ ܐ̄ܢܫ ܢܗܸܠ ܡܲܪܚܐܝܼܬ ܒܐܒܼܵܐ ܕܝܠܕܹܗ . 428 : ܒܗܕܐ ܬܢܘܵܝ ܢܚܸܬ ܐܵܦ ܗܵܫܵܐ ܨܝܕ ܥܲܦܪ̈ܢܹܐ 429 ܕܒܐܣܟܝܡ ܩܠܵܐ ܕܦܘܼܠܵܓܼ ܐܢܫܵܐ ܢܫܝܢ ܐ̄ܢܫܐ . 430 : ܡܸܛܠ ܫܲܝܢܵܐ ܢܚܸܬ ܨܒܝܢܹܗ ܐܝܛ ܗ̇ܘ ܕܲܢܚܸܬ 431 ܘܫܝܢ ܐ̄ܢܫ̈ܐ ܕܟܢܝܼܫܝܼܢ ܗ̄ܘ̣ܵܘ ܐܲܝܟ ܕܠܪܘܓܼܙܵܐ . 432 : ܚܙ̣ܵܐ ܕܚܦܝܼܛܝܼܢ ܠܡܒܼܢܵܐ ܡܸܪܕܵܐ ܡܲܪܚܵܐܝܼܬ 433 ܘܢܚܸܬ ܣܬܪܹܗ ܠܒܢܝܵܢ ܥܘ̣ܠܵܐ ܥܲܕܠܵܐ ܢܥܫܢ . 434 : ܚܙ̣ܵܐ ܕܪܗܝܼܒܝܼܢ ܠܡܣܥܐ ܠܪܵܘܡܵܐ ܠܡܸܣܲܩ ܨܐܕܵܘܗܝ 435 ܘܐܫܡܲܥ ܩܠܐ ܘܒܲܕܲܪ ܐܢܘܿܢ ܕܠܵܐ ܢܸܫܬܲܚܩܘܼܢ . 436 : ܦܩ̣ܕ ܐܲܝܟ ܡܲܠܟܵܐ ܕܝܼܢܵܐ ܥܲܠ ܣܵܪ̈ܘܿܚܹܐ 437 ܘܫܕܼܵܐ ܐܢܘܿܢ ܠܐܟܣܘܼ [...] ܕܐܬܪ̈ܘܬܼܵܐ . 438 : ܢܦ̣ܩ ܦܘܼܩܕܢܵܐ ܕܪܸܡܙܵܐ ܟܣܝܵܐ ܐܲܝܟ ܫܲܠܝܼܛܵܐ 439 : ܘܐܸܣܲܪ ܐܢܘܿܢ ܒܙܲܝܢܵܐ ܩܲܫܝܵܐ ܕܠܲܫܢܲܝ̈ܗܘܿܢ 440 : ܡܠܬܼܵܐ ܐ̄ܚܪܬܵܐ ܐܪܡܝܼ ܒܦܘܼܡܗܘܿܢ ܐܲܝܟ ܫܫܠܬܐ 441 ܘܚܒܲܫ ܐܢܘܿܢ ܒܒܹܝܬ ܐܣܝܪ̈ܐ ܕܠܫܢܲܝ̈ܗܘܿܢ . 442 : ܐܝܟ ܕܠܚܣܢܹ̈ܐ ܫܕܲܪ ܐܢܘܿܢ ܠܐܢܪ̈ܘܵܬܼܵܐ 443 ܕܠܵܐ ܬܘܼܒܼ ܢܩܝܼܡܘܿܢ ܡܸܪܕܵܐ ܕܥܘ̣ܠܵܐ ܥܲܠ ܡܪܘܬܹܗ . 444 : ܡܡܠܠܐ ܚܕܬܵܐ ܠܒܝܼܟ ܗ̄ܘ̣ܵܐ ܪܸܡܙܵܐ ܒܲܕܡܘܼܬ ܫܒܼܛܵܐ 445 ܘܛܲܪܕ ܗ̄ܘ̣ܵܐ ܠܗܘܿܢ ܡ̣ܢ ܓܘܒܵܒܸܠ ܐܲܝܟ ܕܒܪܘܼܓܼܙܵܐ . 446 : ܟܡܵܐ ܕܡ̇ܐ ܗ̄ܘ̣ܵܐ ܗܵܢ ܦܘܼܩܕܵܢܵܐ ܕܥܲܠ ܡܪ̈ܚܹܐ 447 ܠܗ̇ܘ ܦܘܼܩܕܵܢܵܐ ܕܐܲܦܸܩ ܠܐܕܵܡ ܡ̣ܢ ܦܪܕܝܣܵܐ . 448 : ܐܝܟ ܕܒܼܚܡܬܼܵܐ [...] ܐܦܸܩ ܐܸܢܘܿܢ ܠܗܘܿܢ ܥܲܡ ܐܵܕܸܵܡ 449 ܕܒܼܐܕܵܡ ܘܒܼܗܘܿܢ ܢܫܝܼܢ ܐܪܥܵܐ ܠܚ̈ܝܹܐ ܕܐ̄ܢܫܐ . 450 : ܒܗܕܐ ܬܹܢܘܝܵ ܒܕܲܪ ܐܢܘܿܢ ܒܐܬܪ̈ܘܵܬܼܵܐ 451 ܕܠܵܐ ܢܸܙܕܠܗܲܝ ܥܘܡܪܐ ܕܐܪܵܥܵܐ ܡܣܓܐ ܩܛܠܐ . 452 : ܐܠ̣ܘ ܩܘܝܼܘ ܒܲܚܕܵܐ ܕܘܼܟܵܐ ܐܲܝܟ ܕܐܬܪܥܝܼܘ 453 ܣܵܓ̇ܝܹܢ ܗ̄ܘ̣ܵܘ ܛܵܒܼ ܘܣܵܥܹ̇ܝܢ ܠܕܡܵܐ ܒܪܓܲܬܼ ܐܪܥܵܐ . 454 : ܐܠ̣ܘ ܟܬܪܘ ܒܐܪܥ ܒܵܒܸܠ ܡܓܕܠ ܡܪܕܐ 455 ܡܪܕܝܼܢ ܗ̄ܘ̣ܵܘ ܒܵܗ̇ ܥܲܠ ܟܐܢܘܼܬܼܵܐ ܐܝܟ ܪܓܲܬܗܘܿܢ . 456 : ܐܠ̣ܘ ܠܵܐ ܝܗ̣ܒ ܐܦܦܣܝܼܣ ܥܲܠ ܒܘܼܕܪܗܘܿܢ 457 ܥܘ̣ܠܵܐ ܥܦܝܼܦܵܐ ܡܬܬܘܣܲܦ ܗ̄ܘ̣ܵܐ ܒܒܹܝܬ ܡܥܡܪܗܘܿܢ . 458 : ܫܦܝܼܪ ܡܕܝܢ ܠܦܲܓ ܐܢܘܿܢ ܘܒܲܕܲܪ ܐܸܢܘܿܢ 459 ܕܠܵܐ ܟܢܝܼܫܘܼܬܗܘܿܢ ܬܣܓܹܐ ܥܘ̣ܠܵܐ ܘܬܸܕܠܘܿܝܝ ܫܝܢܵܐ . 460 : ܒܦܩ̣ܘ ܡ̣ܢ ܒܒܸܠ ܠܡܦܠܲܝܝ ܐܪܥܵܐ ܕܐܫܬܕܲܪܘ ܠܵܗ̇ 461 ܘܟܼܠ ܚܲܕ ܡܸܢܗܘܿܢ ܐܫܩܸܠ ܠܐܬܪܵܐ ܕܣܵܡܹܗ ܪܸܡܙܵܐ . 462 : ܐܝܟ ܗܕܝܼܠܵܐ ܗܘ̤ܵܐ ܠܗܘܿܢ ܕܲܡܙܵܐ ܐܲܠܵܗܵܝܵܐ 463 ܘܚܵܘܝܼ ܐܢܘܿܢ ܫܒܝܼܠ ܡܪܕܝܼܬܼܵܐ ܕܠܟܼܠ ܦܸܢ̈ܝܵܢ . 464 : ܠܗܘܿܢ ܐܬܠܘܝܼ ܗ̇ܘ ܦܘܼܫܕܵܢܵܐ ܕܦܠܸܓ ܐܸܢܘܿܢ 465 ܡܡܗܘܿܢ ܫܢܝܼ ܠܐܬܼܪ̈ܘܬܐ ܕܒܹܝܬܼ ܡܲܥܡܪܗܘܿܢ . 466 : ܒܕܡܘܼܬ ܪܲܒܵܐ ܗܘ̤ܵܐ ܠܗܘܿܢ ܪܡܙܵܐ ܠܫܒܼܪ̈ܝ ܠܸܒܵܐ 467 ܘܚܟܸܡ ܐܢܘܿܢ ܠܡܥܡܪ ܒܐܲܪܥܵܐ ܕܐܫܬܕܲܪܘ ܠܵܗ̇ . 468 : ܣܦܪܐ ܡܗܝܪܐ ܟܬܲܒܼ ܥܲܠ ܠܘܚܹ̈ܐ ܕܪ̈ܥܝܢܲܝܗܘܿܢ 469 ܘܐܠܸܦ ܐܢܘܿܢ ܠܡܸܩܪܵܐ ܫܲܦܝܼܪ ܒܡܸܠܬܼܵܐ ܕܒܼܗܘܿܢ . 470 ܩܪ̣ܘ ܘܐܸܬܼܗܓܵܘ ܒܟܬܝܼܒ̈ܬܐ ܕܚܘܼܫܒܲܝ̈ܗܘܿܢ : pb. f.262r 471 ܘܦܫܩܘ ܚܲܝܠܵܐ ܕܟܼܣܐ ܒܡܲܡܡܠܠܵܐ ܕܠܫܢܲܝ̈ܗܘܿܢ . 472 : ܗܘ̤ܘ ܪ̈ܒܢܹܐ ܠܡܡܠܠܵܐ ܚܲܕܬܵܐ ܕܐܵܘܠܸܕ ܠܸܒܗܘܿܢ 473 ܘܣܡ̣ܘ ܩܢܘܢܹ̈ܐ ܠܕܘܒܵܪ ܚܝܹ̈ܐ ܐܪ̈ܥܢܝܹܐ . 474 ܥܲܡܹܗ ܕܡܡܠܠܐ ܩܢܵܘ ܢܘܣܦܬܼܵܐ ܠܡܚܐ ܒܛܟܼܣܵܐ . 475 ܘܫܪܝܼܘ ܗܪܓܝܼܢ ܒܫܦܝܼܪ̈ܬܐ ܕܦܓܼܪܐ ܘܢܲܦܫܵܐ . 476 : ܠܝܘܬܪܢ ܡܕܝܢ ܗܘ̤ܬ ܗ̇ܝ ܕܲܗܘ̤ܬ ܒܐܣܟܹܝܡ ܚܡܵܬܐ 477 ܘܚܟܝܡܐܝܼܬ ܣܥܪܵܗ̇ ܛܒܼܵܐ ܨܝܕ ܒܝܼܫܘܬܢ . 478 : ܚܘܼܒܵܐ ܘܪ̈ܚܡܹܐ ܡܠܝܵܐ ܟܠܗ̇ ܘܠܵܐ ܐ̄ܢܫ ܝ̇ܕܥ 479 ܘܥܠܲܬܼ ܫܝܢܵܐ ܗ̣̄ܝ ܠܒܢܝ̈ܢܫܐ ܘܠܪ̈ܘܚܢܹܐ . 480 : ܡܠܘܠܵܐ ܕܫܲܝܢܵܐ ܝܗ̣ܒ ܦܘܠܓܼܐ ܕܒܠܫܢܹ̈ܐ 481 ܘܥܬܲܪܘ ܡܢܹܗ ܐܪ̈ܥܢܝܹܐ ܘܫܡܝܢܹ̈ܐ . 482 : ܚܙ̣ܵܘ ܪ̈ܘܚܢܹܐ ܚܘܼܒܵܐ ܕܚܵܘܝܼ ܛܒܼܵܐ ܠܓܸܢܣܲܢ 483 ܘܩܢ̣ܘ ܣܒܼܪܐ ܕܐܝܬ ܗ̄ܘ̣ ܣܒܼܪܐ ܠܐܒܼܝܼܕܘܼܬܲܢ . 484 : ܚ̣ܙܵܘ ܕܬܫܢܚܠܦ ܩܵܠ ܠܘܵܚܵܡܵܐ ܠܘܵܬ ܢܝܼܚܘܼܬܵܐ 485 ܘܗܦܟܼܘ ܢܓܼܕܹ̈ܐ ܗܘ̤ܘ ܒܘܣܡܵܐ ܠܡܬܢܓܕܢܹ̈ܐ . 486 : ܢܓܕ̈ܐ ܩܫܝ̈ܐ ܡܠܹܐ ܗ̄ܘ̣ܵܐ ܩܠܐ ܗ̇ܘ ܕܬܵܘ ܢܚܘܬ 487 ܘܗܦܟܘܼܗܝ ܪ̈ܚܡܹܐ ܘܢܚܸܬܘ ܦܠܓܼܘ ܕܫܢܹ̈ܐ ܕܫܲܝܢܵܐ . 488 : ܫܝܢܵܐ ܦܠܓܼ ܒܐܸܣܟܹܝܡ ܚܡܬܼܵܐ ܪܵܚ̇ܡ ܐ̄ܢܵܫܐ 489 ܕܕܠܡܵܐ ܢܪܢܘܲܢ ܒܢܲܝ̈ ܚܸܪܝܒܵܐ ܕܪܚ̇ܡ ܥܘ̣ܠܵܐ ܗ̄ܘ̣ . 490 : ܪܗܒܼܘܢ ܚ̈ܝܐ ܡܙܓ ܥܲܡ ܩܵܠܵܐ ܘܐܫܩܝܼ ܐܸܢܘܿܢ 491 ܕܢܨܘܪ ܐܪܙܐ ܕܗ̇ܝ ܕܥܬܼܝܼܕܼܵܐ ܒܫܘܼܠܵܡ ܙܘܒܼܢܹ̈ܐ . 492 : ܐ̄ܪܙܐ ܨܵܪ ܒܹܗ ܒܗܵܢ ܦܘܼܠܓܼܵܐ ܕܒܐܣܟܹܝܡ ܚܸܡܥܬܼܵܐ 493 ܕܗ̇ܝ ܡܘܗܲܒܼܬܼܵܐ ܕܝܼܗܒ̣ ܠܫܠܝܼܚܹ̈ܐ ܒܐܣܟܹܝܡ ܢܘܼܪܵܐ . 494 : ܗ̇ܝ ܕܥܬܼܝܼܕܼܵܐ ܩܕܡ ܒܕܸܩ ܒܗܵܕܹܐ ܕܗܘ̤ܬ 495 ܕܡܵܐ ܕܡܬܥܓܝܐ ܠܵܐ ܬܬܢܟܼܪܹܐ ܠܥܝܢ ܚܙ̈ܝܹܐ . 496 : ܥܬܝܼܪ ܗ̄ܘ̣ܵܐ ܕܢܓܠܐ ܩܢܘܿܡܹ̈ܐ ܕܥܲܡܹܗ ܒܠܫܵܢ ܐ̄ܢܵܫܵܐ 497 ܘܝܗܒ̣ ܠܫܢܹ̈ܐ ܐܝܟ ܠܫܢܹ̈ܐ ܐܝܟ ܪܗܒ̣ܘܢܵܐ . 498 : ܐܘܼܪܚܵܐ ܕܫܵܝܢܵܐ ܕܪܫ̣ ܠܲܢ ܩܵܠܵܐ ܕܦܠܓ ܐ̄ܢܫܐ 499 ܕܢܪܕܹܐ ܠܘܥܕܵܐ ܕܠܡܐܹܝܢ ܫܝܢܵܐ ܕܐܲܠܗܘܼܬܼܵܐ . 500 : ܒܘܿܕܵܩ ܩܢܘܿܡܹ̈ܐ ܕܒܼܪܐ ܘܪܘܼܚܵܐ ܓ̣ܠܐ ܘܐܠܸܦ ܠܲܢ 501 ܕܥܡܹܗ ܕܐܒܼܵܐ ܦܠܓܼܘ ܥܡܡܹ̈ܐ ܘܝܗ̣ܒܘ ܠܫܢܹ̈ܐ . 502 : ܗܢܘܿܢ ܦܠܓܼܘ ܗ̇ܘ ܦܘܼܠܓܼܵܐ ܕܒܐܣܟܹܝܡ ܪܘܼܓܼܙܵܐ 503 ܘܗܢܘܿܢ ܬܘܼܒ ܝܗܒ̣ܘ ܚܲܝܠܵܐ ܕܡܢܗܘܿܢ ܒܚܸܙܘܵܐ ܕܢܘܼܪܵܐ . 504 : ܚܹܝܠ ܐܝܼܬܘܬܐ ܝܼܠܸܦܘ ܡܝܘ̈ܬܹܐ ܡ̣ܢ ܬܪܬܝܗܹܝܢ 505 ܕܕܝܼܠܹܗ ܐܢܹܝܢ ܩܕܡܝ̈ܬܐ ܘܐ̄ܚܪ̈ܝܬܐ . 506 : ܠܹܗ ܚܝܒܝܼܢ ܚܕܵܐ ܬܵܘܕܝܼܬܼܵܐ ܠܗ̇ܘ ܡܬܩܸܢ ܟܠ 507 ܕܚܘܝܼ ܚܘܼܒܹܗ ܘܚܲܟܸܡ ܐܢܘܿܢ ܒܲܣܬܝܼܪ̈ܬܹܗ ܀ 1 : ܐܬܸܐ ܕܫܲܝܵܢܵܐ ܝܗ̣ܒ ܒܵܪܝܵܐ ܠܲܟܼܝܵܢ ܐ̄ܢܫܵܐ 2 ܕܠܵܐ ܢܸܬܼܪܲܗܒܼܘܢ ܡ̣ܢ ܛܘܦܢܵܐ ܕܚܒܼܵܠ ܐܢܫܐ : pb. f.257v 3 : ܩܝܵܡܵܐ ܕܚܘܼܒܵܐ ܐܩܝܼܡ ܥܡܗܘܿܢ ܕܒܢܲܝ̈ ܒܸܣܪܵܐ 4 ܕܠܵܐ ܬܘܼܒܼ ܪܵܓܙ ܘܪܕܐ ܒܡܲܝ̈ܐ ܠܣܘܼܥܪ̈ܢܝܗܘܿܢ . 5 : ܒܐܬ̤ܐ ܓܠܝܵܬܐ ܚܘܝܼ ܐܸܢܘܿܢ ܪܒܘܼܬ ܚܘܼܒܹܗ 6 ܕܟܼܡܵܐ ܪܚ̇ܡ ܪܚ̇ܡ ܠܒܢܲܝ̈ ܒܲܝܢܹܗ ܘܣ̇ܢܐ ܠܥܘ̣ܠܐ . 7 : ܐܬ̤ܐ ܕܩܫܬܵܐ ܡܬ̣ܚ ܒܥܢܢܹ̈ܐ ܩܕܵܡ ܥܲܝܢܲܝ̈ܗܘܿܢ 8 ܕܢܚܘܼܪܘܢ ܒܗ̇ ܘܢܣܢܘܿܢ ܠܥܘ̣ܠܵܐ ܕܚܒܸܠ ܐܸܢܘܿܢ . 9 : ܒܩܫܬܼܵܐ ܓܠ̣ܐ ܠܗܘܿܢ ܩܫܝܘܼܬܹܗ ܘܒܲܣܝܼܡܘܼܬܗ 10 ܕܗܘ̤ܝܘ ܕܪܕܐ ܘܗܘܝ̣ܘ ܕܩ̇ܢܐ ܚܲܕܝܼܡܵܐܝܼܬ . 11 : ܩܸܫܬܵܐ ܟܦܝܼܦܵܬܐ ܚܘܝ̣ ܐܢܘܿܢ ܕܠܲܝܬܿ ܒܗ̇ ܝܬܪܵܐ 12 ܕܢܲܠܦ ܐܢܘܿܢ ܕܠܵܐ ܫ̇ܕܐ ܒܗܘܿܢ ܓܸܐܪܹ̈ܐ ܕܡܝ̈ܐ . 13 : ܒܠܥܕ ܐܝܕܐ ܘܒܠܥܕ ܝܬܼܪܐ ܚܘܝܗ̇ ܠܩܸܫܬܼܵܐ 14 ܕܢܘܕܲܥ ܐܢܘܿܢ ܕܠܵܐ ܪܓܼܝܼܓ ܠܡܸܫܕܵܐ ܒܒܢܲܝ̈ ܐ̄ܢܫܵܐ . 15 : ܠܘ ܠܲܫܕܝܐ ܡܸܬܚܵܗ̇ ܒܐܐܲܪܘܐܘܪܸܒܼ ܚܸܙܘܵܗ̇ 16 ܐܠܵܐ ܕܢܪܡܹܐ ܩܸܢܛܵܐ ܘܚܘܼܒܵܐ ܒܪܸܥܝܵܢ ܐ̄ܢܫܐ . 17 : ܩܢܛܵܐ ܘܚܘܼܒܵܐ ܩܒ̣ܥ ܒܥܢܢ̈ܐ ܐܝܟ ܡܚܙܝܼܬܼܵܐ 18 ܕܢܚܘܿܪܘܢ ܒܗ ܘܢܣܢܘܢ ܥܘ̣ܠܵܐ ܘܢܓܒܼܘܢ ܚܘܼܒܵܐ . 19 : ܚܙܬܵܐ ܕܕܡܐ ܘܙܗܪܐ ܕܢܘܼܪܵܐ ܨܝܼܪܝܼܢ ܗ̄ܘ̣ܵܘ ܒܗ̇ 20 ܕܡܒܕ ܩܝܼܢ ܗ̄ܘ̣ܵܘ ܕܟܼܡܵܐ ܠܚܝܼܡܵܐ ܥܲܠ ܥܘ̈̇ܠܐ . 21 : ܫܝܢܵܐ ܘܢܓܼܪ̈ܐ ܘܚܝܹܠ ܐܝܼܬܘܼܬܹܗ ܟܣܐ ܗ̄ܘ̣ܵܐ ܒܚܸܙܘܵܗ̇ 22 ܕܠܦܘܼܬ ܩܫܬܵܐ ܐܦ ܐܚܘܕܗ̇ ܘܓܐܪ̈ܐ ܕܪܘܓܼܙܗ . 23 : ܐܝܟ ܕܒܨܒܥܵܐ ܡܚܘܐ ܗ̄ܘ̣ܵܐ ܠܗܘܿܢ ܒܐܬ̤̈ܐ ܩܫܝܼܬܼܵܐ 24 ܕܗܕܐ ܕܐܚܕܬ ܒܕܪܥܝ ܪܡܵܐ ܒܝܘܿܡ ܛܵܘܦܬܢܵܐ . 25 : ܒܗܕܐ ܡܬܼܚ̇ܬ ܪܡܙܵܐ ܕܨܒܝܵܢܒ ܒܕܡܘܼܬ ܝܲܬܼܪܵܐ 26 ܘܫܪ̣ܝܬ ܘܚ̇ܢܝܬ ܠܘܼܩܒܼܵܠ ܥܘ̣ܠܵܐ ܛܪܘܢܵܐ ܕܒܼܟܘܿܢ . 27 : ܗܕܐ ܠܒܪܬ ܒܐܝܕܵܐ ܕܨܒܼܝܵܢܝ ܓܲܢ̄ܒܵܪܵܐܝܼܬ 28 ܘܲܫܕܝܬ ܓܸܐܪܹ̈ܐ ܕܡܝ̈ܐ ܪ̈ܗܝܼܒܹܐ ܒܣܕܪ̈ܝ ܐ̄ܢܫܐ ܆ 29 : ܒܗܵܕܹܐ ܚܨܕܬܵܗ̇ ܠܚܩܠܵܐ ܕܒܝܼ̈ܫܹܐ ܡܠܝܬ̤ ܝܥܪܵܐ 30 ܘܡܩܒܪ̈ܢܐ ܗܘ̤ܘ ܠܝܼ ܓܠ̈ܠܐ ܘܫܡܠܝܼܘ ܨܒܼܝܵܢܝܼ . 31 : ܐܢ̄ܐ ܐܢ̄ܐ ܕܚܨܕܸܬ ܥܡ ܐܢܫܘܼܬܐ ܐܦ ܚܝܘ̈ܬܐ 32 ܘܥܒ̇ܕܬ ܐܢܘܿܢ ܓܲܫܪܵܐ ܕܡܕܪܐ ܡܸܬܚܒܠܵܢܐ . 33 : ܐ̄ܢܐ ܐ̄ܢܐ ܕܫܒ̇ܩܬ ܐܦ ܫܘܟܢܵܐ ܥܲܡ ܢܘܚ ܪܵܘܚܡܝ 34 ܘܐܚܝܼܬ ܥܲܡ ܢܘܚ ܓܸܢܣ̈ܐ ܚܲܪ̈ܫܹܐ ܠܦܘܠܚܵܢ ܐ̄ܢܫܐ . 35 : ܐ̄ܢܐ ܐ̄ܢܐ ܕܢܛܪܸܬ ܒܩܝܣ̈ܐ ܡܝܼ̈ܬܐ ܚ̈ܝܐ ܕܟܠܐ 36 ܘܠܵܐ ܐܬܛܒܲܥܘ ܒܹܝܬ ܡܚܫ̈ܘܠܐ ܘܓܲܠܠܹ̈ܐ ܪ̈ܗܝܒܐ . 37 : ܨܒܝܼܢܝܼ ܩܝܼܡ ܗ̄ܘ̣ܵܐ ܐܝܟ ܡܲܠܚܵܐ ܒܓܼܵܘ ܩܒܹܘܼܬܼܵܐ 38 ܘܐܲܝܟ ܕܲܒܼܠܸܩܹܐ ܡܕܲܒܲܪ ܗ̄ܘ̣ܵܐ ܠܹܗ ܠܲܠܡܐܹܝܢ ܫܲܝܢܵܐ . 39 : ܠܫܝܢܵܐ ܢܓܕܗ ܨܒܼܝܵܢܝ ܟܣܝܐ ܐܝܟ ܕܒܕܒܼ̈ܠܹܐ 40 ܘܐܦܩܗ̇ ܣܡܵܗ̇ ܒܡܨܥܲܬ ܐܪܥܵܐ ܕܠܵܐ ܢܸܟܼܝܵܢܵܐ . 41 : ܗܵܐ ܐܦܩܬܟܼܘܿܢ ܠܲܠܡܹܐܝܢ ܫܲܝܫܵܐ ܐܝܟ ܕܐܫܬܘܕܝܼܬ 42 ܚܙ̣ܵܘ ܠܵܐ ܬܒܣܪܘܿܢ ܥܲܠ ܦܘܼܩܕܢܲܝ̈ ܐܲܝܟ ܩܲܕܡܵܝܹ̈ܐ . 43 : ܗܵܐ ܚܘܼܝܼܬܟܘܿܢ ܩܫܝܘܼܬ ܢܓܕ̈ܐ ܕܒܠܥ̣ܘ ܒܝܼܫܹ̈ܐ 44 ܦܘܫܘ ܡ̣ܢ ܥܘ̣ܠܐ ܕܠܵܐ ܬܬܢܓܼܕܼܘܢ ܐܝܟ ܥܘ̈̇ܠܐ . 45 : ܗܵܐ ܐܲܠܸܦܬܟܘܿܢ ܙܢܲܝ̈ ܟܹܐܢܘܼܬܵܐ ܘܫܸܡ ܛܝܒܘܬܐ 46 ܚܙ̣ܵܘ ܐܬܕܒܲܪܘ ܚܟܝܡܐܝܬ ܥܲܡ ܬܪܬܲܝܗܹܝܢ . 47 : ܗܵܐ ܐܩܝ̇ܡܬ ܩܝܵܡܵܐ ܕܫܝܢܵܐ ܒܹܝܬܼ ܠܝܼ ܘܠܟܼܘܼܢ 48 ܠܵܐ ܬܸܫܪܘܢܵܝܗܝ ܒܪܦܝܘܼܬ ܥܘ̣ܠܵܐ ܕܐܗܦܘܿܟ ܐܪܓܙ . 49 : ܗܵܐ ܚܙܵܘ ܩܫܬܵܐ ܕܡܬܝܼܚܵܐ ܠܝܼ ܒܐܦܲܝ̈ ܪܵܘܡܵܐ 50 ܘܠܲܝܬ ܒܵܗ̇ ܝܬܪܐ ܐܦܠܵܐ ܐܝܼܕܵܐ ܕܡܕܒܪܵܐ ܠܗ̇ . 51 : ܚܘܿܪܘ ܘܐܬܒܼܩܵܘ ܕܠܝܘܿܡ ܩܸܐܪܣܵܐ ܚܫܚܵܐ ܩܸܫܬܐ 52 ܘܐ̄ܢܐ ܗܵܐ ܥܒܕܬܵܗ̇ ܐܬ̤ܐ ܕܫܲܝܢܵܐ ܒܹܝܬܼ ܠܝܼ ܠܐ̄ܢܫ̈ܐ . 53 ܠܫܝܢܵܐ ܪܓܝܼܓ ܐ̄ܢܵܐ ܘܠܵܘ ܠܩܵܪܒܼܵܐ ܕܥܲܡ ܐ̄ܢܫܘܵܬܐ : pb. f.258r 54 ܘܡܸܛܠܗܵܢܵܐ ܠܵܐ ܪܡ̇ܝܬ ܝܬܪܵܐ ܒܩܫܬܼܵܐ ܕܚܘܝܼܬ . 55 : ܗܵܐ ܚܵܘܝܬܼܟܘܿܢ ܪܓܬ ܨܒܝܼܵܢܝ ܕܪܚ̇ܡ ܐ̄ܢܫܐ ܗ̄ܘ̣ 56 ܠܵܐ ܬܥܨܘܢܵܢܝ ܠܒܲܪ ܡ̣ܢ ܨܒܼܝܵܢܝ ܠܡܣܥܲܪ ܪܘܓܼܙܵܐ . 57 : ܫܡܝܵܐ ܘܐܪܥܵܐ ܢܗܘܘܿܢ ܣܗܕ̈ܐ ܒܹܝܬܼ ܠܝܼ ܘܠܟܼܘܿܢ 58 ܕܠܵܐ ܪܓ̇ܐ ܠܝܼ ܠܡܩܛܵܠ ܐ̄ܢܫܵܐ ܕܠܵܐ ܣܟܼܠܘܼܬܼܵܐ . 59 : ܗܠܹܝܢ ܩ̈ܠܐ ܐܟܪܸܙ ܟܲܣܝܵܐ ܒܟܸܣܝܵܐ ܠܐ̄ܢܫܐ 60 ܘܟܬܒܼ ܐܢܘܿܢ ܒܕܝܬܩܹܐ ܕܐܬ̤ܵܐ ܕܩܸܫܬܵܐ . 61 : ܒܗܘܿܢ ܐܬܒܩܝܼ ܢܘܿܚ ܗܘ̤ ܘܲܒܼܢܵܘ̈ܗܝ ܐܲܝܟ ܕܒܣܦܪܐ 62 ܘܒܬܲܪ ܙܒܢܵܐ ܛܥ̣ܵܘ ܝܠܕ̈ܬܹܗ ܒܬܲܪ ܛܘܥܝܲܝ . 63 : ܒܡܠܹܐ ܙܒܼܢܵܐ ܩܘܝܼ ܫܝܢܵܐ ܨܹܝܕ ܐܪ̈ܥܢܹܐ 64 ܘܒܬܲܪ ܩܲܠܝܼܠ ܥܲܠ ܚܸܪܝܢܵܐ ܘܐܡܠܸܟ ܒܐܪܥܵܐ . 65 : ܦܢܵܐ ܫܪܟܢܵܐ ܕܦܫ ܡ̣ܢ ܡܲܝ̈ܐ ܨܝܕ ܚܘܼܒܵܠܹܗ 66 ܘܫܪܝܼ ܪܕܐ ܒܐܘܼܪܚܵܐ ܕܬܘܫܐ ܐܲܝܟ ܩܕܡܝܹ̈ܐ . 67 : ܫܒ̣ܩܘ ܝܪܬܘܼܬܼܵܐ ܕܦܘܼܩܕܵܢ ܕܫܲܝܢܵܐ ܕܩܒܸܠܘ ܡ̣ܢ ܢܘܚ 68 ܘܛܥ̣ܘ ܐܬ̤ܐ ܕܝܗܒ̣ ܒܵܪܘܿܝܵܐ ܒܹܝܬܼ ܠܹܗ ܘܠܗܘܿܢ . 69 : ܢܦ̣ܩܘ ܡ̣ܢ ܐܬܼܪܐ ܘܲܫܒܒܘܼܬܼܵܐ ܕܨܝܕ ܩܹܒܘܼܬܼܵܐ 70 ܘܫܪܝܼܘ ܦܗܝܼܢ ܠܲܡܓܲܒܵܝܘܼ ܐܬܪ̈ܘܵܬܼܵܐ . 71 : ܚܙܲܩܘ ܡ̣ܢ ܩܲܪܕܘܼ ܐܝܟܵܐ ܕܢܦ̣ܩܘ ܠܠܡܹܐܝܢ ܫܲܝܢܵܐ 72 ܘܬܪܲܨܘ ܐܘܼܪܚܵܐ ܠܡܸܪܕܵܐ ܠܒܵܒܸܠ ܫܸܡ ܒܘܼܠܒܵܠܐ . 73 : ܚܙ̣ܵܩܘ ܡ̣ܢ ܫܲܝܢܵܐ ܕܫܸܡ ܒܵܪܘܿܝܵܐ ܕܥܬܝܼܪ ܚܘܼܒܹܗ 74 ܘܢܦ̣ܩܘ ܒ̇ܥܝܢ ܝܪܬܘܼܬ ܐܪܥܵܐ ܕܡܣܟܹܝܢ ܥܘܼܒܵܗ̇ . 75 : ܒܪܓܬ ܐܪܥܵܐ ܢܦܩ̣ܘ ܐܪ̈ܥܢܹܐ ܡ̣ܢ ܨܝܕ ܫܲܝܢܵܐ 76 ܠܡܐ ܚܲܕ ܢܘܡ̈ܐ ܒܐܬܪ̈ܘܬܵܐ ܕܛܒܝܼ̈ܢ ܘܦܹܐܝܢ . 77 : ܫܘܹܝܢ ܗ̄ܘ̣ܵܘ ܟܠܗܘܿܢ ܟܲܕ ܪܕܹܝܢ ܗ̄ܘ̣ܵܘ ܠܐܦܝ̈ ܒܵܒܸܠ 78 ܘܚܲܕ ܗ̄ܘ̣ܵܐ ܥܡܵܐ ܘܚܲܕ ܠܸܫܢܵܐ ܘܚܲܕ ܚܘܼܫܵܒܼܵܐ . 79 : ܚܲܕ ܨܒܼܝܢܵܐ ܕܒܲܪ ܐܸܢܘܿܢ ܥܕܲܡܵܐ ܠܒܵܒܸܠ 80 ܘܒܓܘܼ ܒܵܒܸܠ ܪܵܓܘ ܗ̄ܘ̣ܵܘ ܪܓܬܐ ܕܥܲܡܠܵܐ ܘܥܘܼܠܵܐ . 81 : ܪܓܬܐ ܣܢܝܬܼܵܐ ܪܓܼܘ ܡܲܪ̈ܚܹܐ ܡܲܪܚܐܝܼܬ 82 ܒܕܡܘܼܬ ܐܕܼܵܡ ܕܪܓ ܘܐܸܬܝܥܢ ܦܠܐܪܵܐ ܘܕܲܪܓܼܵܐ . 83 : ܚܘܼܬܼܪܵܐ ܣܲܟܼܠܵܐ ܚܦܛ ܐܢܘܿܢ ܠܒܼܢܵܘ̈ܗܝ ܕܐܵܕܼܵܡ 84 ܘܒܼܗܝ̇ ܛܘܥܝܲܝ ܛܥ̣ܘ ܐܦ ܗܸܢܘܿܢ ܐܲܝܟ ܐܒܼܘܗܘܿܢ . 85 : ܗܘ̇ ܚܘܫܒܼܵܐ ܕܗܘ̤ܵܐ ܠܐܕܡ ܕܢܗܘܹܐ ܐܠܗ 86 ܗܘ̤ ܗܘ̤ܐ ܠܲܒܼܢܵܘ̈ܗܝ ܠܡܚܛܲܦ ܕܪܓܼܵܐ ܐܲܠܗܵܝܵܐ . 87 : ܒܐܘܪܚܵܐ ܕܐܕܼܵܡ ܪܕܵܘ ܐܵܦ ܝܲܠܕܵܘ̈ܗܝ ܡܲܪܚܐܝܼܬ 88 ܘܡܪܕܐ ܕܥܘ̣ܠܵܐ ܒܥ̣ܘ ܕܢܩܝܼܡܘܿܢ ܥܲܠ ܒܵܪܘܿܝܵܐ . 89 : ܥܲܠ ܥܒܘܿܕܵܐ ܡܪܲܕܘ ܥܲܦܪ݁ܢܹܐ ܒܢܲܝ̈ ܕܚܝܼܚܵܐ 90 ܘܥܬܕܘܙܝܲܢܵܐ ܠܡܬܟܬܫܘܼ ܥܲܡ ܚܲܝܲܝ̈ܗܘܿܢ . 91 : ܙܝܢܵܐ ܕܥܘ̣ܠܐ ܠܒܸܫܘ ܥܘ̈̇ܠܐ ܥܘ̇ܠܐܝܼܬ 92 ܘܫܪܝܼܘ ܫ̇ܕܹܝܢ ܓܐܪ̈ܐ ܕܚܘܼܬܪܐ ܠܘܩܒܼܵܠ ܩܘܼܫܬܼܵܐ . 93 : ܚܘܬܪܐ ܣܟܼܠܵܐ ܠܒܸܫܘ ܗ̄ܘ̣ܵܘ ܣܟܼ̈ܠܹܐ ܒܕܡܘܼܬ ܙܝܢܵܐ 94 ܘܐܲܝܟ ܣܢܘܿܪܬܐ ܣܡ̣ܘ ܫܘܼܒܼܗܪܐ ܒܪܸܫ ܡܕܥܗܘܿܢ . 95 : ܪܘܡܵܐ ܘܥܘܼܡܩܵܐ ܣܒ̣ܪܘ ܕܡܟܒܫܝܼܢ ܬܚܹܝܬ ܐܝܼܕ̈ܝܗܘܿܢ 96 ܘܣܵܠܩܝܼܢ ܘܗܘܹܝܢ ܒܕܪܓܼܐ ܪܡܵܐ ܕܐܲܠܗܘܼܬܵܐ . 97 : ܗܕܝܘܛܐܝܼܬ ܪܢܵܘ ܗܕܝܘ̈ܛܹܐ ܐܝܕܐ ܕܪܢܘ 98 ܘܠܵܐ ܚܪܘ ܫܦܝܼܪ ܠܘܵܬܼ ܫܘܼܠܡܵܐ ܕܣܘܼܥܪ̈ܢܲܝܗܘܿܢ . 99 : ܕܠܵܐ ܒܘܼܝܢܵܐ ܚ̣ܙܲܩܘ ܡ̣ܢ ܐܲܬܼܪܵܐ ܕܫܕܹܝܢ ܗ̄ܘ̣ܵܘ ܒܹܗ 100 ܘܕܠܵܐ ܛܟܼܣܵܐ ܒܥ̣ܵܘ ܕܢܫܪܘܢ ܒܒܸܢܝܵܢ ܥܘ̣ܠܵܐ . 101 : ܡܢܐ ܗܘ̤ܬ ܟܲܝ ܪܓܬܐ ܕܕܠܩܲܬ̤ ܒܚܘܼܫܒܲܝ̈ܗܘܿܢ 102 ܘܡ̇ܢ ܐܬܪܥܝܼܘ ܕܢܪܡܘܢ ܥܲܡܠܵܐ ܕܠܐ ܒܲܡܫܘܚܬ̈ܐ . 103 : ܠܡ̇ܢ ܟܲܝ ܐܪܝܡܘ ܪ̈ܥܝܢܲܝܗܘܿܢ ܠܐܦܝ̈ ܪܵܘܡܵܐ 104 ܘܥܲܠܡܵܢܵܐ ܚܙ̣ܩܘ ܒܐܘܼܪܚܵܐ ܕܥܣܩܵܐ ܡ̣ܢ ܡܝܘ̈ܬܹܐ . 105 : ܪܓܬܐ ܒܝܫܬܼܵܐ ܫܚܩܬ̤ ܐܸܢܘܿܢ ܠܥܛܠܲܝ̈ ܠܸܒܵܐ 106 ܘܥܵܪܥܵܐ ܒܥ̣ܵܘ ܕܢܪܝܡܘܿܢ ܓܦܹ̈ܐ ܠܪܵܘܡܵܐ . 107 : ܚܨܪܵܐ ܕܒܼܗܘܿܢ ܐܥܝܼܪ ܐܸܢܘܿܢ ܐܲܝܟ ܕܡ̣ܢ ܫܸܢܬܼܵܐ 108 ܘܫܪܝܼܘ ܗܵܪܓܝܼܢ ܚܘܼܫܵܒܲܝ̈ܗܘܿܢ ܒܲܕ ܠܵܐ ܦܲܐ̈ܝܵܢ . pb. f.258v 109 : ܐܲܝܟ ܕܒܫܸܢܵܬܐ ܛܒ̣ܥܘ ܪ̈ܓܿܫܲܝܗܘܿܢ ܡ̣ܢ ܘܠܝܼܬܼܵܐ 110 ܘܐܲܝܟ ܟܲܫܝܼܪܹ̈ܐ ܩܡ̣ܘ ܘܐܸܬܼܚܲܦܛܘ ܠܦܘܠܚܵܢ ܐܪܥܵܐ . 111 : ܫܒܼܩܘ ܦܘܼܠܚܢܵܐ ܐܠܗܝܵܐ ܕܡܲܩܢܹܐ ܚܲܝܹ̈ܐ 112 ܘܐܪܡܝܼܘ ܥܡܠܵܐ ܕܠܐ ܝܘܼܬܼܪܢܵܐ ܠܦܓܼܪܐ ܘܢܲܦܫܵܐ . 113 : ܫܛܘ ܡܵܘܡ̈ܬܐ ܕܐܲܠܵܗ ܟܠܐ ܕܠܐ ܡܫܬܪܝܵܐ 114 ܘܕܵܓܠܘܿܗ̇ ܠܐܬ̤ܐ ܡܠܝܼܬ̤ ܫܲܝܢܵܐ ܕܚܵܘܝܼ ܐܸܢܘܿܢ . 115 : ܪܢܵܘ ܕܡܕܓܸܠ ܘܠܵܐ ܡܩܝܼܡ ܡܠܬܹܗ ܐܝܟ ܕܐܸܫܬܵܘܕܝܼ 116 ܘܗ̇ܦܟ ܡܲܝܬܐ ܡܝ̈ܐ ܕܚܝܼ̈ܠܹܐ ܘܡܚܲܒܸܠ ܠܲܢ . 117 : ܠܵܐ ܫܪܝܼܪܵܐ ܚܲܫܒܘܼܗܝ ܣܟܼ̈ܠܐ ܠܫܪܝܼܪ ܡ̣ܢ ܟܠ 118 ܘܥܲܠܗ̇ܝ ܫܪܝܼܘ ܠܡܒܼܢܵܐ ܡܪܕܐ ܥܲܠ ܒܵܪܘܿܝܵܐ . 119 : ܒܗܕܹܐ ܬܸܢܘܵܝ ܫܠܸܡܘ ܠܚܕܪܹ̈ܐ ܚܬܝܼܪ̈ܝ ܠܸܒܵܐ 120 ܘܐܪܡܝܼܘ ܥܡܠܵܐ ܕܠܵܐ ܣ̇ܠܸܩ ܗ̄ܘ̣ܵܐ ܠܘܵܬ ܫܘܼܠܵܡܵܐ . 121 : ܗܵܢ ܚܘܫܒܵܐ ܐܘܸܠܕܘ ܣܟܼܠܹ̈ܐ ܕܠܵܐ ܒܘܼܝܼܢܵܐ 122 ܕܢܒܼܢܘܿܢ ܒܲܝܬܵܐ ܕܢܬܦܨܘܢ ܒܹܗ ܡ̣ܢ ܡܵܡܘܵܠܵܐ . 123 : ܒܗܵܢ ܪܥܝܢܐ ܐܸܙܕܝܲܢܘ ܗ̄ܘ̣ܵܘ ܐܝܟ ܕܒܙܲܝܢܵܐ 124 ܕܢܸܣܕܪܘܢ ܩܸܐܪܣܵܐ ܥܲܡ ܥܒܼܘܕܐ ܒܐܦܝ̈ ܪܘܡܵܐ . 125 : ܬܠܬ ܐܬܚܫܲܒܼܘ ܓܠܝܼܙ̈ܝ ܗܵܘܢܵܐ ܕܛܵܒܼ ܦܟܝܼ̈ܗܵܢ 126 ܘܒܥܠܬܗܝܢ ܥܬܸܕܘ ܙܲܝܢܵܐ ܕܕܵܡ ܙܟ̇ܝܢ ܒܹܗ . 127 : ܚܕܵܐ ܕܢܸܬܦܲܨܘܢ ܡ̣ܢ ܛܘܦܢܵܐ ܕܕܠܡܵܐ ܢܸܗܘܹܐ 128 ܘܚܕܵܐ ܕܢܐܚܕܘܢ ܕܲܪܵܐ ܒܪܵܘܡܵܐ ܥܲܡ ܒܪ̈ܘܿܝܵܐ . 129 : ܗ̇ܝ ܕܹܝܢ ܕܬܠܬܼ ܕܡܵܐ ܕܐܸܬܼܟܲܬܲܫܘ ܘܙܟܼܵܘ ܘܐܡܠܸܟ 130 ܢܪܦܘܢ ܒܐܪܥܵܐ ܫܡ ܫܘܒܼܗܪܵܐ ܐܝܟ ܙܟ̈ܝܹܐ . 131 : ܥܲܠ ܙܟܼܘܬܐ ܡܬܟܬܫܝܼܢ ܗ̄ܘ̣ܵܘ ܒܢܲܝ̈ ܚܝܒ̣ܵܐ 132 ܘܠܵܐ ܝܕܥܝܼܢ ܗ̄ܘ̣ܵܘ ܕܡܚܝܒܼ ܚ̇ܝܒܝܼܢ ܐܝܟ ܐܒܘܼܗܘܿܢ . 133 : ܪܓܘ ܘܐܬܚܫܒܼܘ ܠܡܸܙܟܵܐ ܒܙܲܝܢܵܐ ܕܚܬܝܼܪܘܼܬܼܵܐ 134 ܘܐܦܩܘܼܗܝ ܠܓܠܝܐ ܠܢܟܠܐ ܟܣܝܐ ܕܪ̈ܥܝܵܢܲܝܗܘܿܢ . 135 : ܬܵܘ ܠܲܡ ܢܪܡܐ ܠܒܼܢ̈ܐ ܕܡܸܕܪܵܐ ܘܢܩܩܸܕ ܐܸܢܘܿܢ 136 ܘܢܒܢܹܐ ܡܓܼܕܠܐ ܕܡܵܛܹܐ ܪܫܹܗ ܠܪܘܡܵܐ ܕܲܠܥܸܠ . 137 : ܬܵܘ ܢܬܟܬܲܫ ܥܲܡ ܦܘܼܠܚܢܵܐ ܘܦܘܼܨܵܝ ܚܲܝܲܝ̈ܢ 138 ܬܵܘ ܢܥܒܕ ܠܲܢ ܫܡܵܐ ܒܒܼܪܝܬܐ ܕܛܵܒܼ ܡ̣ܢ ܟܠܢܵܫ . 139 : ܕܢܬܢܘܼܢܵܗ̇ ܕܪ̈ܐ ܕܐܵܬܝܢ ܠܐܟܼܘܬ ܚܲܝܠܲܢ 140 : ܬܘ ܢܬܓ̄ܒܪ ܥܲܠ ܬܟܬܘܫܵܐ ܕܫܸܡ ܥܵܒܼܘܿܕܵܐ 141 ܘܢܥܸܒܼܕ ܥܡܗ ܩܐܪܣܐ ܕܚܝܼܠܵܐ ܒܐܦܝ̈ ܪܵܘܡܵܐ . 142 : ܬܵܘ ܢܙܕܝܲܢܘ ܒܙܝܢܵܐ ܕܦܐܹܐ ܠܩܪ̈ܒܬܼܵܟܹܐ 143 ܘܢܫܕܐ ܓܐܪܹ̈ܐ ܒܐܠܗ ܟܠܐ ܕܚܒܠ ܓܢܣܲܢ . 144 : ܬܘ ܢܬܢܩܡ ܥܝܪܬܐ ܕܕܡܵܐ ܕܟܢܘ̈ܬܢ 145 ܕܚܪܒܼ ܐܢܘܿܢ ܒܣܝܦܐ ܕܡܝ̈ܐ ܕܠܵܐ ܚܵܟܣܵܢܵܐ . 146 : ܬܘ ܢܥܒܸܕ ܠܹܗ ܐܲܝܟ ܡܵܐ ܕܣܥܪ ܒܒܢܲܝ̈ ܥܡܲܢ 147 ܡܬܒܥ ܒܐܝܕܘ̈ܗܝ ܕܡܵܐ ܕܟܝܢܢ ܕܐܫ̣ܕܗ ܡܓܢ . 148 : ܬܵܘ ܢܐܡܪ ܠܹܗ ܡܵܐ ܕܙ̇ܟܝܢܢ ܐܝܟ ܕܒܕܝܼܢܵܐ 149 ܕܥܲܠ ܡ̇ܢ ܚܒܠܬ ܟܝ̈ܢܐ ܚܲܪ̈ܫܹܐ ܥܲܡ ܐ̄ܢܫܘܼܬܼܵܐ . 150 : ܒܕܝܢܵܐ ܘܙܝܢܵܐ ܢܲܩܪܸܒܼ ܥܡܗ ܓܲܢ̄ܒܵܪܐܝܼܬ 151 ܘܢܣܒܼ ܕܪܓܹܗ ܘܫܸܡ ܫܘܠܛܢܹܗ ܘܢܗܘܹܐ ܕܝܼܠܲܢ . 152 : ܢܪܡܐ ܠܒ̈ܢܐ ܘܢܘܩܕ ܐܢܹܝܢ ܒܫܠܗܒܝܼܵܬܐ 153 ܕܠܵܐ ܢܬܬܪ̈ܝܢ ܡܵܐ ܕܡܬܢܣܟܼܝܢ ܡܝ̈ܐ ܥܠܲܝܗܹܝܢ . 154 : ܢܒܢܐ ܚܣܢܐ ܘܢܼܟܼܒܘܿܫ ܢܡܠܝܼܘܗܝ ܙܝܢܵܐ ܘܚܲܝܵܐܐ 155 ܕܢܗܘܹܐ ܣ̇ܦܩ ܠܝܘܿܡ ܬܲܟܼܬܘܼܫܵܐ ܕܡܛܝܲܒܼ ܠܲܢ . 156 : ܢܦܬܐ ܬܣܵܘ̈ܗܝ ܘܢܵܘܪܸܒܼ ܐܢܹܝܢ ܠܦܘܼܬ ܪܲܒܘܼܬܹܗ 157 ܕܠܵܐ ܢܙܝܼܥܘܼܢܵܝܗܝ ܓ̈ܠܠܐ ܕܡܝ̈ܐ ܘܡܫܒܹ̈ܐ ܕܪܘܼܚܵܐ . 158 : ܢܫܪܲܪ ܢܸܒܢܝܼܘܗܝ ܐܘܼܡܢܐܝܬ ܐܲܝܟ ܕܦܲܐܹܐ ܠܲܢ 159 ܕܠܵܐ ܬܬܓܢܐ ܐܘܡܢܘܼܬܲܢ ܒܬܲܪ ܙܒܼܢܵܐ . 160 : ܒܚܨܦ̈ܐ ܫܓܼܝܼܪܹ̈ܐ ܢܒܢܝܼܘܗܝ ܟܠܗ ܐܝܟ ܕܒܟܸܐܦܹ̈ܐ 161 ܘܲܚܠܵܦ ܛܝܼܢܵܐ ܢܪܡܹܐ ܟܸܠܫܵܐ ܒܹܝܬܼ ܫܸܪ̈ܝܵܢܵܘܗܝ . pb. f.259r 162 : ܟܸ̇ܠܫܵܐ ܘܚܸܨܦܹ̈ܐ ܢܚܠܛ ܐܟ̄ܚܕ ܒܒܸܢܝܵܢ ܥܡܠܲܢ 163 ܕܠܵܐ ܢܟܘܢܵܝܗܝ ܫܘܼܚܠܵܦ ܙܒܢܹ̈ܐ ܕܩܘܼܪܵܐ ܘܚܘܼܡܵܐ . 164 : ܘܥܲܡ ܒܢܝܼܢܲܢ ܢܫܲܪܲܪ ܐܟ̄ܚܕ ܐܵܦ ܪܥܝܼܢܲܢ 165 ܘܠܵܐ ܢܬܪܦܐ ܩܕܼܵܡ ܗ̇ܘ ܕܐܬ̇ܐ ܕܢܲܩܪܸܒܼ ܥܡܲܢ . 166 : ܚܙ̣ܵܘ ܠܵܐ ܢܗܡܹܐ ܚܲܕ ܡ̣ܢ ܚܒܼܪܹܗ ܒܥܸܕܵܢ ܩܸܐܪܣܵܐ 167 ܕܠܡܵܐ ܢܒܕܪܢ ܒܲܐܪܥܵܐ ܟܠܵܗ̇ ܗ̇ܘ ܕܠܩܘܒܼܠܲܢ . 168 : ܐܹܝܘ ܠܚܬܝܼܪܹ̈ܐ ܕܟܲܕ ܠܵܐ ܨܵܒܹܝܢ ܦܪܫܘ ܘܬܐܢܒܝܼܘ 169 ܘܩܕܸܡܘ ܒܕܩܘ ܥܲܠ ܒܘܕܵܪܗܘܿܢ ܕܒܬܲܪ ܙܒܼܢܵܐ . 170 : ܐܘ ܠܣܡ̈ܝܐ ܕܟܕ ܠܑܵܐ ܚ̇ܙܝܢ ܚܙ̣ܵܘ ܬܲܩܢܵܐܝܼܬ 171 ܘܚܵܪܘ ܘܬܐܒܝܲܢܘ ܒܗ̇ܝ ܕܲܥܬܝܼܕܵܐ ܐܲܝܟ ܗ̇ܘ ܕܗܘ̣ܬ̤ . 172 : ܐܘ ܕܫܘܝܢ ܗ̄ܘ̣ܵܘ ܒܚܲܕ ܚܘܼܫܒܼܵܐ ܒܒܢܝܵܢ ܥܘ̣ܠܵܐ 173 ܕܐܪܡܝܼܘ ܐܝܼܕܵܐ ܒܠܵܐ ܫܲܘܝܘܼܬܵܐ ܕܠܸܫܢܲܝ̈ܗܘܿܢ . 174 : ܗܢܘܿܢ ܐܟܪܸܙܘ ܒܲܕ ܠܵܐ ܕܝܼܠܗܘܿܢ ܥܲܠ ܚܘܒܵܬܼܗܘܿܢ 175 ܘܓܼܠܘ ܘܚܘܝܼܘ ܥܲܠ ܫܘܼܢܲܝܗܘܿܢ ܕܠܟܼܠ ܦܸܢ̈ܝܵܢ . 176 : ܐܪܡܝܼܘ ܐܝܼܕܵܐ ܘܟܬܒܼܘ ܘܫܠܸܡܘ ܕܐܸܢ ܡܬܒܼܕܪܝܼܢ 177 ܘܠܵܐ ܐܬܒܩܝܼܘ ܒܓܹܙܪ ܕܝܼܢܵܐ ܕܐܨܲܚ ܦܘܼܡܗܘܿܢ . 178 : ܟܬܲܒܼܘ ܩܘܼܛܪܓܼܗܘܿܢ ܒܩܢܝܵܐ ܫܪܝܐ ܕܠܸܫܵܢܲܝ̈ܗܘܿܢ 179 ܘܠܵܐ ܦܫܘ ܘܐܲܗܡܝܼܘ ܡ̣ܢ ܚܘܫܒܼܵܐ ܣܟܼܠܐ ܕܐܵܘܠܕܘ . 180 : ܥܡܸܩܘ ܘܚܲܦܪܘ ܘܣܡ̣ܘ ܫܬܐܣܹ̈ܐ ܐܝܟ ܕܠܥܠܲܡ 181 ܘܠܵܐ ܝ̇ܕܥܝܼܢ ܗ̄ܘ̣ܵܘ ܕܩܪܝܼܒ ܙܒܼܢܵܐ ܕܡܣܬܚܦܝܼܢ ܗ̄ܘ̣ܵܘ . 182 : ܫܓܼܪܘ ܩܪ̈ܡܝܕܹܐ ܘܐܘܩܸܕܘ ܟܸܠܫܵܐ ܘܫܲܪܝܼܘ ܒܵܢܝܢ 183 ܘܥܲܡ ܒܢܝܢܗܘܿܢ ܡܬܥܠܝܼܢ ܗ̄ܘ̣ܵܘ ܚܘܼܫܵܒܲܝ̈ܗܘܿܢ . 184 : ܟܡܵܐ ܕܒܢܝܢܵܐ ܡܬܥܠܹܐ ܗ̄ܘ̣ܵܐ ܠܐܦܝ̈ ܪܵܘܡܵܐ 185 ܠܒܗܘܿܢ ܝܲܬܝܼܪ ܡܬܥܠܐ ܗ̄ܘ̣ܵܐ ܒܲܚܬܝܪܘܼܬܼܵܐ .܆ 186 : ܟܡܵܐ ܕܝܘܿܡ ܡ̣ܢ ܝܘܿܡ ܡܬܬܟܣܲܦ ܗ̄ܘ̣ܵܐ ܥܲܠ ܡܘܫܚ̈ܬܹܗ 187 ܥܵܘ̣ܠܵܐ ܕܒܼܗܘܿܢ ܡܬܪܒܹܐ ܗ̄ܘ̣ܵܐ ܕܠܵܐ ܡܘܫܚ̈ܬܐ . 188 : ܥܝܼܪ ܗ̄ܘ̣ܵܐ ܠܸܒܗܘܿܢ ܘܠܵܐ ܕܵܡܸ̇ܟ ܗ̄ܘ̣ܵܐ ܠܠܝ ܐܝܼܡܵܡ 189 ܘܟܲܕ [ ܠܐ ] ܠܐܹܝܢ ܗ̄ܘ̣ܵܘ ܠܵܐ ܪܓܝܼܫܝܼܢ ܗ̄ܘ̣ܵܘ ܐܲܝܟܵܢ ܠܲܐܹܝܢ . 190 : ܚܦܝܼܛܝܼܢ ܗ̄ܘ̣ܵܘ ܛܵܒܼ ܕܐܡܲܬܝ ܬܣܩ ܠܪܸܫ ܕܓܲܬܗܘܿܢ 191 ܘܡܣܟܝܼܢ ܗ̄ܘ̣ܵܘ ܕܐܸܡܬܝ ܢܚܙܘܿܢ ܫܘܼܠܵܡ ܥܲܡܠܵܐ . 192 : ܠܐܣܒ̣ܥܐ ܗ̄ܘ̣ܵܬ ܪܓܬܐ ܕܒܼܗܘܿܢ ܡ̣ܢ ܕܠܡܸܒܼܢܵܐ 193 ܘܠܵܐ ܡܲܗܡܝܼܢ ܗ̄ܘ̣ܵܘ ܪ̈ܓܫܹܐ ܘܙܵܘܥܹ̈ܐ ܡ̣ܢ ܦܘܼܠܚܵܢܵܐ . 194 : ܚܙ̣ܵܐ ܥܒܘܿܕܵܐ ܗ̇ܘ ܕܚܙܝܢ ܠܹܗ ܥܕܠܵܐ ܢܸܗܘܘܿܢ 195 ܕܣܪܝܩܐܝܼܬ ܠܐܝ̇ܢ ܒܢ̇ܝܢ ܘܡܣܓܝܼܢ ܚܛܝܼܢ . 196 : ܚܙ̣ܵܐ ܕܐܸܢ ܒ̇ܢܝܢ ܠܵܐ ܡܨܝܢ ܒ̇ܢܝܢ ܐܝܟ ܡܵܐ ܕܐܣܒܲܪܘ 197 ܘܚܣܟ ܐܢܘܿܢ ܕܠܵܐ ܢܬܦܫܚܘܿܢ ܒܥܲܡܠܵܐ ܘܥܘ̣ܠܵܐ . 198 : ܚܣ ܘܐܬܪܚܡ ܐܝܟ ܡܵܐ ܕܡܥܕ ܠܡܪܚܡܘܼ 199 ܘܫܪܝܼ ܡܬܪܓܸܡ ܩ̈ܠܐ ܕܚܘܼܒܵܐ ܘܕܠܚܡܵܐ . 200 : ܚܘܒܵܐ ܡܕܟ ܒܓܼܙ ܪܕܝܼܢܵܐ ܕܥܲܠ ܡܪ̈ܚܐ 201 ܘܒܚܘܣܢܵܐ ܓܲܙܪܹܗ ܠܟܹܐܒܵܐ ܕܪ̈ܥܝܢܲܝܗܘܿܢ . 202 : ܡܚܣ ܓܹܝܪ ܚܣ ܥܲܠ ܗ̇ܘ ܥܲܡܠܵܐ ܕܕܠܵܐ ܒܘܼܝܵܢ 203 ܘܒܐܣܟܸܝܡ ܚܡܬܐ ܐܢܝܼܚ ܐܸܢܘܿܢ ܡ̣ܢ ܛܵܘܦܢܐ . 204 : ܐܣܟܝܡܵܐ ܕܪܘܓܼܙܵܐ ܡܠܐ ܗ̄ܘ̣ܵܐ ܩܵܠܐ ܕܐܫܡܲܥ ܐܸܢܘܿܢ 205 ܘܠܓܼܵܘ ܡܢܗ ܟܣܐ ܗ̄ܘ̣ܵܐ ܚܘܼܒܵܐ ܕܠܐ ܡܸܬܼ ܡܠܲܠ . 206 : ܩܵܠܵܐ ܓܠܝܵܐ ܐܫܡܲܥ ܡ̣ܢܫܸܠܝ ܠܐܩܢܐ ܩܵܠܵܐ 207 ܕܡܬܛܝܲܒܼ ܗ̄ܘ̣ܵܐ ܗܘ̤ ܘܕܥܡܹܗ ܡ̣ܢ ܕܠܡܚܬܼ . 208 : ܒܒܢܝ̈ ܡܸܠܟܹܗ ܡܬܡܠܟ ܗ̄ܘ̣ܐ ܝ̇ܕܥ ܟܠܐ 209 ܘܐܲܝܟ ܕܠܥܸܕܪܵܐ ܩ̇ܪܐ ܗ̄ܘ̣ܵܐ ܠܗܘܿܢ ܠܡܸܚܲܬ ܥܲܡܹܗ . 210 : ܗܵܐ ܠܲܡ ܐ̄ܢܫܐ ܗܘ̤ܘ ܚܲܕ ܥܲܡܵܐ ܘܚܲܕ ܠܫܢܵܐ 211 ܘܟܢܫܘ ܐܟ̄ܚܕ ܠܡܸܬܼܡܬܫܘܼ ܠܘܼܩܒܼܵܠ ܨܒܼܝܵܢܝ . 212 ܗܵܐ ܒܢܲܝ̈ ܐܵܕܼܵܡ ܣܥ̣ܵܘ ܥܲܠ ܡܵܪܘܼܬܝ ܐܲܝܟ ܐܒܘܗܘܿܢ : pb. f.259v 213 ܘܒ̇ܥܹܝܢ ܠܡܸܣܲܩ ܠܕܲܪܓܼܐ ܪܵܡܵܐ ܕܐܲܠܗܘܼܬܼܵܐ . 214 : ܗܵܐ ܡܝܘ̈ܬܹܐ ܕܚܸܠܘ ܡ̣ܢ ܡܵܘܬܼܵܐ ܕܚܘܼܒܵܐ ܕܚܘܼܒܵܠ ܡܲܝ̈ܵܐ 215 ܘܒ̣ܢܵܘ ܚܸܣܢܵܐ ܕܢܸܣܬܬܪܘܿܢ ܒܹܗ ܡ̣ܢ ܛܵܘܦܢܵܐ . 216 : ܗܵܐ ܐܪ̈ܥܢܹܐ ܥܲܬܸܕܘ ܙܝܢܵܐ ܘܩܛܲܪܘ ܐ̄ܪܙܵܐ 217 ܕܢܣܩܘܢ ܢܪܡܘܿܢ ܗܪܬܵܐ ܒܪܘܡܵܐ ܒܹܝܬ ܠܝܼ ܘܠܗܘܿܢ . 218 : ܗܵܐ ܣܡ̣ܘ ܬܸܢܵܘܝ ܕܠܵܐ ܢܬܦܠܓܼܘܢ ܚܲܕ ܥܲܠ ܚܒܼܪܹܗ 219 ܥܕܡܵܐ ܕܙ̇ܟܝܢ ܘܗ̇ܘܹܐ ܕܝܠܗܘܿܢ ܪܘܡܵܐ ܘܥܘܼܡܩܵܐ . 220 : ܗܵܐ ܬܢܒܝܼܘ ܟܲܕ ܠܵܐ ܨܒ̇ܝܹܢ ܥܲܠ ܒܘܼܕܵܪܗܘܿܢ 221 ܘܙܵܕܸܩ ܕܬܫܠܡ ܡܠܬܐ ܕܡܠܸܠܘ ܒܝܲܕ ܣܘܥܪ̈ܢܹܐ . 222 : ܬܵܘ ܠܲܡ ܢܚܸܘܬ ܢܦܠܓܼ ܐܢܘܿܢ ܚܲܕ ܡ̣ܢ ܚܒܼܪܹܗ 223 ܕܠܵܐ ܬܘܼܒܼ ܢܨܘܬܘܢ ܡܲܡܠܠܐ ܘܠܸܥܙܵܐ ܕܠܫܢܲܝ̈ܗܘܿܢ . 224 : ܬܵܘ ܢܪܡܐ ܒܗܘܿܢ ܗܪܬܵܐ ܒܫܬܩܵܐ ܟܲܕ ܠܵܐ ܪܓܝܼܫܝܼܢ 225 ܘܢܓܢܘܿܒܼ ܡܢܗܘܢ ܣܝܦܵܐ ܕܡܠܬܐ ܕܚܬܝܼܪܝܢ ܒܹܗ . 226 : ܬܵܘ ܫܘܝܐܝܼܬ ܢܚܘܿܬ ܠܐܪܥܵܐ ܕܠܵܐ ܫܘܼܢܝܵܐ 227 ܘܢܥܒܕ ܩܐܪܣܵܐ ܥܲܡ ܒܣܪ̈ܢܹܐ ܕܠܐ ܒܐܝܼܪ̈ܝܐ . 228 : ܬܵܘ ܢܬܸܠ ܠܗܘܿܢ ܠܥܙܵܐ ܦܪܝܼܫܵܐ ܕܟܼܠ ܠܫܢܝܼ̈ܢ 229 ܘܗܵܐ ܡܬܦܠܓܼܝܢ ܘܒ̇ܛܠ ܩܸܐܪܣܵܐ ܕܚܘܼܫܒܲܝ̈ܗܘܿܢ . 230 : ܬܵܘ ܢܩܠܹܐ ܒܗܘܿܢ ܩܠܵܐ ܚܲܕܬܵܐ ܕܠܵܐ ܡܦܣܝܢ ܒܹܗ 231 ܘܢܫܕܐ ܡܸܢܗܘܿܢ ܠܐܸܟܣܘܪܝܐ ܕܐܬܪ̈ܬܐ . 232 : ܐܘܿܢ ܒܪܘܿܝܵܐ ܡܢܵܘ ܗܢܵܐ ܕܡܬܪܓܸܡ ܐ̄ܢܬ 233 ܕܚܕ̈ܬܹܝܢ ܩ̈ܠܐ ܕܡܫܡܲܥ ܪܸܡܙܵܟ ܥܲܠ ܐܝܼܬܘܼܬܵܟ . 234 : ܠܡ̇ܢ ܩ̇ܪܐ ܐܲܢ̄ܬ ܠܡܚܲܬ ܥܲܡܵܟ ܠܒܹܝܬ ܐܪ̈ܥܬܹܐ 235 ܘܠܡ̇ܢ ܒ̇ܥܐ ܐ̄ܢܬ ܕܢܸܗܘܹܐ ܥܕܪܵܐ ܠܬܩܝܼܦܘܼܬܵܟ . 236 : ܒܡ̇ܢ ܡܬܡܠܟܿܬ ܕܢܗܘܹܐ ܥܡܵܟ ܡܲܡܠܠܵܐ ܠܐ̄ܢܫܵܐ 237 ܘܠܡ̇ܢ ܬܢܐ ܐܲܢ̄ܬ ܕܬܵܘ ܥܲܡܝ ܢܚܘܬ ܢܦܠܓ ܐܸܢܘܿܢ . 238 : ܡܢܘܼ ܗܘ̤ܐ ܠܵܟ ܡ̇ܠܟ ܡܸܠܟܵܐ ܡܸܠܟܵܐ ܒܪܫܝܼܬ ܕܒܪܝܼܬ 239 ܘܠܡ̇ܢ ܒܕܒܬܿ ܐ̄ܪ̈ܙܐ ܟܣܝ̈ܐ ܕܐܠܗܘܼܬܵܟ . 240 : ܡܢܘܼ ܥܕܪܵܟ ܟܕ ܒ̇ܪܐ ܗܘ̣ܝ̇ܬ ܫܡܲܝܵܐ ܘܐܲܪܥܵܐ 241 ܘܡܢܘܼ ܚܝܠܵܟ ܕܬܬܠ ܚܝܠܵܐ ܒܥ̇ܒܕ ܐܝܼܕܲܝ̈ܟ . 242 : ܠܡܢܘܼ ܡܡܬܘܡ ܩ̣ܪܝܬܿ ܐܘ ܩܪܒܬܿ ܠܡܲܡܠܵܠܐ ܕܥܲܡܵܟ 243 ܘܠܡ̇ܢ ܐܫܘܝܼܬ ܠܡܦܣܲܩ ܕܝܼܢܵܐ ܐܲܝܟ ܒܘܚܪܵܢܵܟ . 244 : ܕܡ̇ܐ ܗ̄ܘ̣ ܩܠܵܟ ܠܗ̇ܘ ܩܲܕܡܵܝܵܐ ܕܝܘܡܵܐ ܕܫܬܼܵܐ 245 ܟܕ ܨ̇ܐܪ ܗܘ̣ܝ̇ܬ ܨܠܡܹܗ ܕܐܕܼܵܡ ܒܨܒܼܥܵܐ ܕܪܸܡܙܵܟ . 246 : ܬܡ̇ܢ ܒܲܠܚܘܿܕ ܐܫܡܲܥܬ ܩܠܵܐ ܕܕܡ̇ܐ ܠܗܵܢܵܐ 247 ܗ̇ܝ ܕܬܵܘ ܢܥܒܕ ܐ̄ܢܫܐ ܒܨܠܡܲܢ ܐܲܝܟ ܒܲܕ ܡܘܼܬܲܢ . 248 : ܚܲܕ ܗ̄ܘ̣ ܩܠܵܐ ܘܚܲܕ ܣܘܼܟܵܠܵܐ ܕܗ̇ܝ ܘܲܕܗܵܕܹܐ 249 : ܠܗܠ ܬܵܘ ܢܸܥܒܸܕܼ ܘܗܪܟܵܐ ܢܸܚܘܿܬ ܕܡ̇ܐ ܘܫܪܝܼܪ 250 : ܚܲܕ ܗ̄ܘ̤ ܪܡܙܵܐ ܕܐܟܸܪܙ ܐܸܢܹܝܢ ܠܗ̇ܝ ܘܠܗܵܕܹܐ 251 ܘܚܲܕ ܗ̄ܘ̣ ܟܝܢܵܐ ܕܬܩܢ ܬܡ̇ܢ ܘܦܠܓܼ ܗܪܟܵܐ . 252 : ܠܒܢܲܝ̈ ܡܠܟܹܗ ܩ̣ܪܐ ܒܗ̇ܝ ܕܢܸܚܘܵܬ ܘܒܗܝ̇ ܕܢܸܥܒܸܕ 253 ܘܗܢܘܿܢ ܐܢܘܿܢ ܕܥܒܸܕܘ ܐ̄ܢܫܐ ܘܠܦܓܼܘ ܐ̄ܢܫܐ . 254 : ܐܒܼܐ ܗ̄ܘ̣ ܕܩܪ̣ܐ ܠܒܼܪܐ ܘܪܘܼܚܵܐ ܒܬܘܼܩܵܢ ܐܕܼܵܡ 255 ܘܠܗܘܿܢ ܙܡܢ ܠܘܵܬܼ ܦܘܠܓܼܐ ܕܗ̇ܘ ܡܵܐ ܕܒܼܪܵܘ . 256 : ܒܬܘܼܩܵܢ ܐ̄ܢܫܐ ܘܦܘܠܵܓܼ ܐ̄ܢܫܐ ܨܒܼܐ ܒܵܪܘܿܝܵܐ 257 ܕܢܓܼܠܐ ܐ̄ܪܙܐ ܕܒܘܼܕܵܩ ܩܢܘܿܡܹ̈ܐ ܕܟܣܹܝܢ ܥܲܡܹܗ . 258 : ܠܓܝܵܐ ܗ̇ܝ̣ ܡܕܝܢ ܕܠܲܝܬ ܒܲܥܒܝܼ̈ܕܹܐ ܕܪܲܒܼ ܡ̣ܢ ܐ̄ܢܫܵܐ 259 ܕܗܵܐ ܟܣܝ̈ܬܐ ܕܟܣܝ̈ܢ ܡ̣ܢ ܟܠ ܒܹܗ ܡܬܓܠܝ̈ܢ . 260 : ܘܐܠܵܐ ܢܒܼܥܐ ܕܡܢܐ ܗ̄ܝ̣ ܥܸܠܬܐ ܗ̇ܝ ܕܬܵܘ ܕܐܡܪ 261 ܕܒܬܘܩܢܹܗ ܘܒܦܘ ܠܓܹܗ ܪܫܝܼܘܵܢܐ ܒܲܠܚܘܿܕ . 262 : ܐܸܢ ܠܵܘ ܠܒܼܪܵܐ ܘܪܘܼܚܵܐ ܕܡܸܢܹܗ ܩܪ̣ܐ ܒܬܲܪܬܹܝܗܹܝܢ 263 ܡܢܘܼ ܡܕܝܢ ܕܫܘܐ ܥܲܡܹܗ ܕܡܸܬܡܠܟ ܒܹܗ . pb. f.260r 264 : ܠܫܡܝ̈ܢܹܐ ܠܐ ܦܐܝܵܐ ܗ̄ܘ̣ܵܐ ܗ̇ܝ ܒܪܬ ܩܵܠܵܐ 265 ܕܬܵܘ ܥܡܝ ܢܥܒܸܕ ܘܬܵܘ ܥܲܡܝ ܢܚܘܿܬ ܐܲܝܟ ܫܘܬܦܵܘ̈ܗܝ . 266 : ܐܠܘ ܐܡ̣ܪ ܕܙܸܠܘ ܚܘܬܘ ܦܠܓܼܘ ܠܫܵܢ ܐ̄ܢܫܐ 267 : ܟܒܲܪ ܕܡܝܵܐ ܗ̄ܘ̣ܵܬ ܕܠܪ̈ܘܚܢܹܐ ܩܪ̣ܐ ܐܵܦ ܫܕܪ 268 : ܕܠܵܐ ܚܸܪܝܢܵܐ ܡܕܹܝܢ ܐܝܬܹܝܗ̇ ܕܬܵܘ ܢܸܚܘܿܬ 269 ܕܠܒܼܪܐ ܘܪܘܚܵܐ ܩܢܘܡܹ̈ܐ ܕܥܲܡܹܗ ܡܬܐܡܪܵܐ ܗ̄ܘ̣ܵܬ . 270 : ܠܒܼܪܐ ܘܪܘܼܚܵܐ ܦܐܹܐ ܬܘܩܢܵܐ ܐܵܦ ܦܘܼܠܵܓܐ 271 ܘܥܡܹܗ ܕܐܒܼܵܐ ܒܪܵܘ ܟܠܡܸܕܡ ܘܦܠܓܘ ܐ̄ܢܫ̈ܐ . 272 : ܗܢܘܿܢ ܬܩܸܢܘ ܘܗܢܘܢ ܦܠܓܼܘ ܚܲܟܝܼܡܵܐܝܼܬ 273 ܐܒܼܐ ܘܒܼܪܐ ܘܪܘܼܚܵܐ ܕܩܘܼܕܫܵܐ ܟܝܵܢܵܐ ܫܘܝܵܐ . 274 : ܗܢܘܿܢ ܐܢܘܿܢ ܕܲܢܚܸܬܘ ܗܫܵܐ ܕܠܵܐ ܫܘܼܢܝܵܐ 275 ܕܢܣܒܼܘܢ ܡܡܠܠܵܐ ܘܢܬܠܘܿܢ ܡܡܠܠܵܐ ܠܟܼܝܵܢ ܐ̄ܢܫܐ . 276 : ܒܦܘܠܓܼ ܐ̄ܢܫܐ ܪܫܡܘܼܗܝ ܠܐ̄ܪܙܐ ܕܦܢܘܡܲܝ̈ܗܘܿܢ 277 ܘܦܫܩܘܼܗܝ ܠܚ̇ܪܬܐ ܒܝܲܕ ܡܘܗܒܼܬܐ ܕܒܠܫܢܹ̈ܐ . 278 : ܩܪ̣ܘ ܠܚܕܕܹ̈ܐ ܠܘܵܬܼ ܬܘܼܩܵܢܵܐ ܘܨܝܕ ܦܘܼܠܵܓܼܐ 279 ܕܢܐܠܲܦ ܟܠܢܵܫ ܕܚܲܕ ܗ̄ܘ̣ ܟܝܵܢܵܐ ܕܬܠܬܲܝ̈ܗܘܿܢ . 280 : ܢܚܸܬܘ ܕܬܦܠܓܘܢ ܠܵܘ ܡܚܬ̇ܬܿܐ ܕܒܫܘܼܢܵܝܵܐ 281 ܐܠܵܐ ܒܪܸܡܙܵܐ ܕܠܵܐ ܡܸܬܡܠܠܵܐ ܩܠܝܼܠܘܼܬܹܗ . 282 : ܪܹܡܙܵܐ ܫܪܲܪ ܐܝܟ ܐܝܙܓܕܵܐ ܨܝܕ ܡܲܪ̈ܚܹܐ 283 ܘܩ̣ܥܐ ܡ̣ܢܫܸܠܝܼ ܘܐܪܗܸܒܼ ܐܸܢܘܿܢ ܠܡܠܚ̈ ܚܘܼܬܪܵܐ . 284 : ܪܡܙܵܐ ܗ̄ܘ̣ ܕܢܚܸܬ ܘܫܩܠ ܡܢܗܘܿܢ ܙܲܝܢܵܐ ܕܡܲܡܠܠܐ 285 ܘܐܠܒܸܫ ܐܢܘܿܢ ܙܝܢܵܐ ܐܚܪܹܢܵܐ ܕܡܲܠܠܸܐ ܐ̄ܚܪܹܢܵܐ . 286 : ܒܣܲܝܦܵܐ ܩܲܫܝܵܐ ܦܲܣܩܹܗ ܠܡܲܡܠܠܐ ܕܠܫܢܲܝ̈ܗܘܿܢ 287 ܘܣܡ ܒܗܘܿܢ ܡܡܠܠܵܐ ܕܡܫܓܢܝ ܗ̄ܘ̣ܵܐ ܡ̣ܢ ܩܲܕܼܡܵܝܵܐ . 288 : ܫܩ̣ܠ ܩܲܕܡܵܝܵܐ ܕܢܠܦ ܐܸܢܘܿܢ ܕܗܘ̤ ܬܩܢ ܟܠ 289 ܬܘܼܒܼ ܕܬܪܹܝܢ ܕܢܘܕܲܥ ܐܸܢܘܿܢ ܕܫܲܠܝܼܛ ܥܲܠ ܟܠ . 290 : ܚܲܢܝܼܡܐܝܼܬ ܐܲܩܪܸܒܼ ܥܲܡܗܘܿܢ ܐܲܝܟ ܪܓܲܬܼܗܘܿܢ 291 ܘܚܠܦ ܦܓܼܪܐ ܥܲܡ ܥܢܝܢܵܐ ܥܒܲܕ ܬܟܬܘܼܫܵܐ . 292 : ܐܘܼܡܵܢܵܐܝܼܬ ܐܚܲܕ ܕܪܐ ܥܲܡ ܙܵܘܥܲܝ̈ܗܘܿܢ 293 ܘܦܟܪ ܐܢܘܿܢ ܒܚܒܼ̈ܠܐ ܩܫܝ̈ܐ ܕܠܫܢܲܝ̈ܗܘܿܢ . 294 : ܬܡܝܼܗ ܗ̄ܘ̣ܵܐ ܩܪܒܼܵܐ ܕܥܒܼܕ ܟܲܣܝܵܐ ܥܲܡ ܐܪ̈ܥܢܹܐ 295 ܘܠܵܐ ܡܨܐ ܗܘܢܵܐ ܕܢܬܢܹܐ ܬܗܪܗ ܟܡܵܐ ܐܸܢ ܢܬܢܹܐ . 296 : ܡܢܵܐ ܗ̄ܘ̣ܵܬ ܟܲܝ ܗܵܝ ܣܦܣܪ̈ܐ ܕܐܚܲܕ ܒܐܝܼܕܹܗ 297 ܘܚܪܒܼ ܡܡܠܠܐ ܚܠܦ ܗܕܡܹ̈ܐ ܘܠܵܐ ܚܫ ܦܓܼܪܐ . 298 : ܐܝܟܵܢ ܟܲܝ ܥܲܠ ܪܡܙܵܐ ܟܣܝܵܐ ܠܚܘܼܫܒܲܝ̈ܗܘܿܢ 299 ܘܚܠܨ ܫܩܸܠܹܗ ܠܓܙܵܐ ܕܒܼܗܘܿܢ ܘܠܵܐ ܐܪܓܹܫܘ ܒܹܗ . 300 : ܐܝܟܵܢ ܚܛܦܗ̇ ܠܡܠܬܼܵܐ ܕܦܘܼܡܗܘܿܢ ܩܢܝܼܬ ܚܝܠܵܐ 301 ܘܥܒ̣ܕ ܐܢܘܿܢ ܠܥ̈ܓܐ ܘܦܹܐܩܹ̈ܐ ܚܲܕ ܠܘܩܒܼܵܠ ܚܲܕ . 302 : ܐܝܟܵܢ ܓܝܙ ܡܥܝܼܢ ܚܝܘܼܬܵܐ ܡܡܠܠܵܐ ܩܲܕܡܵܐ 303 ܘܠܵܐ ܪ̈ܕܝ ܡܠ̈ܐ ܒܬܦܐ ܕܦܘܡܵܐ ܐܝܟ ܕܡܥܪ̈ܢ . 304 : ܐܝܟܵܢ ܦܣܩܗ̇ ܠܗ̇ܝ ܡܲܪܕܝܵܬܼܵܐ ܕܚܲܕ ܠܫܢܵܐ 305 ܘܕܪܫ̣ ܐܘܼܪܚܵܐ ܠܗܘܢܵܐ ܠܡܪܕܵܐ ܒܩܵܠ̈ܐ ܚܕܬܹ̈ܐ . 306 : ܐܝܟܵܢ ܘܟܼܡܐ ܢܹܐܡܲܪ ܕܗܘܬ̤ ܗܸܝ̇ ܕܗܘܸܬ 307 ܕܦܣܩ ܡܸܠܬܼܵܐ ܘܐܘܥܝܼ ܡܠܬܼܵܐ ܒܫܘܚܠܦ ܩܵܠܵܐ . 308 : ܠܹܗ ܠܗ̇ܘ ܪܸܡܙܵܐ ܕܣܥ̣ܪ ܗܵܕܹܐ ܢܬܸܠ ܚܝܠܗ̇ 309 ܕܗܘ̤ܝܘ ܝ̇ܕܥ ܕܐܲܝܟܵܢ ܣܥܪܗ̇ ܩܲܠܝܼܠܐܝܼܬ . 310 : ܠܹܗܘ̤ ܓܲܠܝܵܐ ܕܐܝܟܵܢ ܚܠܝܸܨ ܡܠܲܬ ܐ̄ܢܫܐ 311 ܘܝܟܵܢ ܬܘܼܒ ܝܗܒ̣ ܥܘܼܬܪܵܐ ܐܚܪܢܵܐ ܕܦܪܝܫ ܡ̣ܢ ܗ̇ܘ . 312 : ܕܝܼܠܹܗ ܐܝܼܬܵܘܗܝ ܥܘܼܬܪܐ ܕܡܸܠܬܼܵܐ ܐ̄ܚܪܢܵܐ ܘܩܕܡܵܐ 313 ܘܗܘ̤ ܦܣܩ ܡܠܬܐ ܘܐܛܥܸܡ ܡܸܠܬܐ ܒܹܗ ܒܟܼܝܵܢܐ . 314 ܨܒܼܢܵܐ ܕܪܡܙܹܗ ܢܩܫܲܬ̤ ܡ̣ܢܫܸܠܝ ܒܟܸܢܪ ܢܦܫܵܐ : pb. f.260v 315 ܘܫܪܝܼܬ̤ ܙܡܪܵܐ ܩ̈ܠܐ ܚܲܕ̈ܬܹܐ ܕܢܘܟܪ̈ܝܝܼܢ ܠܗ̇ . 316 : ܗ̇ܘ ܦܘܼܩܕܵܢܵܐ ܕܢܦܚܵܗ̇ ܒܪܫܝܼܬ ܘܢܩܬ̤ ܩܠܵܐ 317 ܗܘ̤ ܠܥܸܙ ܥܡܗ̇ ܒܡܲܡܠܠܵܐ ܐ̄ܚܪܢܐ ܘܨܬܬ̤ ܩܵܠܹܗ . 318 : ܠܵܘ ܠܟܼܝܢܗ̇ ܫܚܠܸܦ ܘܥܒܲܕ ܟܝܵܢܵܐ ܐ̄ܚܪܹܢܵܐ 319 ܐܸܠܵܐ ܡܡܠܠܵܐ ܩ̣ܢܵܐ ܫܘܼܚܠܦܵܐ ܒܹܗ ܒܕܝܢܹܗ . 320 : ܠܡܠܬܐ ܨܒܼܥ ܦܘܼܩܕܵܢܵܐ ܒܣܡܵܐ ܐܚܪܢܵܐ 321 ܘܩܢܬ̤ ܓܵܘܢܵܐ ܘܚܠܦܬ̤ ܩܠܵܐ ܘܬܗܪܬ̤ ܗ̤ܝ ܒܗ̇ . 322 : ܢܚܸܬ ܗ̇ܘ ܩܠܵܐ ܕܐܡ̣ܪ ܢܚܘܬ ܗܘ̤ ܘܕܥܲܡܹܗ 323 ܘܐܪܗܸܒܼ ܐܢܘܿܢ ܠܣܕܪ̈ܝ ܐ̄ܢܫ̈ܐ ܕܒܗ̣ܝܠܝܼܢ ܗ̄ܘ̣ܵܘ . 324 : ܢܚܬ ܟܲܕ ܠܵܐ ܢܚܸܬ ܕܠܲܝܬ ܠܹܗ ܐܬܼܪܐ ܕܢܗܠܸܟ ܒܹܗ 325 ܢܚܸܬ ܦܘܩܕܢܹܗ ܘܫܲܡܠܝܼ ܡܠܬܹܗ ܘܗܘ̤ ܐܝܟ ܕܐܝܼܬܼܵܘܗܝ . 326 : ܢܚܸܬ ܟܲܕ ܐܝܼܬܘܗܝ ܨܝܕ ܟܠ ܘܒܼܟܼܠ ܕܠܵܐ ܣܘܼܝܟܼܵܐ 327 ܕܒܡܝܬܬܹܗ ܢܡܟܟ ܐ̄ܢܫܵܐ ܡ̣ܢ ܪܵܡܘܼܬܵܐ . 328 : ܢܚܸܬ ܘܐܲܙܝܼܥܵܗ̇ ܠܚܬ ܠܚܬܝܼܪܘܼܬܼܵܐ ܘܪ̈ܥܝܢܲܝܗܘܿܢ 329 ܘܫܩ̣ܠ ܡܢܗܘܢ ܙܝܢܵܐ ܕܚܘܼܬܪܵܐ ܕܠܒܼܝܼܫܝܼܢ ܗ̄ܘ̣ܵܘ . 330 : ܬܡܗܵܐ ܪܒܵܐ ܢܦ̣ܠ ܡ̣ܢ ܫܠܝܵܐ ܡܲܪ̈ܚܐ 331 ܘܬܸܒܘ ܟܲܕ ܡܬܕܡܪܝܼܢ ܒܐܝܕܐ ܕܓܸܕܫܲܬ̤ . 332 : ܚܪܘ ܒܚܕܕ̈ܐ ܟܲܕ ܬܘܝܼܪܝܼܢ ܚܲܕ ܠܘܼܩܵܒܼܵܠ ܚܲܕ 333 ܕܗܢܘܿܢ ܐܢܘܿܢ ܐܘ ܠܲܠܡܵܐ ܟܝ ܚܙܬܵܐ ܐܚ̄ܪܬܼܵܐ . 334 : ܠܥܸܙܘ ܚܲܕ ܥܲܡ ܚܲܕ ܩܠܐ ܕܢܘܟܼܪܵܝ ܠܡܸܠܬܼܵܐ ܕܒܼܗܘܿܢ 335 ܘܠܵܐ ܐܬܡܨܝܬ̤ ܐܕܢܵܐ ܠܡܸܫܡܲܥ ܚܲܝܠܗ ܕܩܵܠܵܐ . 336 : ܫܡܥܝܼܢ ܗ̄ܘ̣ܵܘ ܓܹܝܪ ܫܡܥܵܐ ܕܐܕܢܵܐ ܕܠܐ ܣܘܼܟܵܠܵܐ 337 ܘܚܵܙܝܢ ܗ̄ܘ̣ܵܘ ܬܘܼܒܼ ܪܬܡܵܐ ܕܦܘܼܡܵܐ ܕܠܵܐ ܒܘܼܝܢܵܐ . 338 : ܒܹܝܬ ܦܘܼܠܓܹ̈ܐ ܩܡ̣ܘ ܚܲܠܫܹ̈ܐ ܥܲܠܡܵܐ ܕܗܘ̤ܵܐ 339 ܘܒܟܼܝܢ ܦܓܼܪܐ ܡܬܒܩܝܼܢ ܗ̄ܘ̣ܵܘ ܕܕܵܡ ܠܵܘ ܗܘ̤ܝܘ . 340 : ܚܙܬܐ ܕܦܓܼܪܐ ܫܪܝܼܪܵܐ ܗ̣̄ܘܵܬ ܠܥܝܢܝ̈ ܦܓܼܪܐ 341 ܘܩܠܵܐ ܕܡܠܬܼܵܐ ܢܘܟܪܼܝ ܗ̄ܘ̣ܵܐ ܛܵܒܼ ܠܫܡܥܵܐ ܕܐܸܕܢܵܐ . 342 : ܬܡܝܼ̈ܗܵܢ ܗܘ̣̈ܝ ܥܝ̈ܢܐ ܘܐܕܢ̈ܐ ܚܕܵܐ ܒܚܒܪܬܵܗ̇ 343 ܕܚܕܵܐ ܚܙܝܐ ܘܚܕܐ ܣܡܝܐ ܡ̣ܬ ܒܘܼܝܵܢܵܐ . 344 : ܦܘܼܡܵܐ ܒܫܬܩܵܐ ܡܬܕܡܲܪ ܗ̄ܘ̣ܵܐ ܒܟܢܝ̈ܬܹܗ 345 ܕܐܲܝܟܵܢ ܠܥܙܝܼܢ ܠܥܙܹ̈ܐ ܦܪ̈ܝܫܐ ܘܗܘ̤ ܠܵܐ ܝ̇ܕܥ . 346 : ܬܗܪܵܐ ܘܬܡܗܵܐ ܪܡܹܐ ܗ̄ܘ̣ܵܐ ܒܙܘ̈ܥܐ ܘܒܗܕܡܹ̈ܐ 347 ܘܡܬܕܡܪܝܼܢ ܗ̄ܘ̣ܵܘ ܢܦܫܵܐ ܒܦܓܼܪܐ ܘܦܓܼܪܐ ܒܢܲܦܫܵܐ . 348 : ܢܦܫܵܐ ܒܦܓܼܪܐ ܬܡܝܗܵܐ ܗ̄ܘ̣ܵܬ ܕܫܡ̇ܥ ܘܫܠܹܐ 349 ܘܦܲܓܼܪܵܐ ܒܢܦܫܵܐ ܡܬܕܡܲܪ ܗ̄ܘ̣ܵܐ ܒܢܘܟܼܪܝ ܠܸܥܙܵܗ̇ . 350 : ܢܦܫܵܐ ܝܲܬܝܼܪ ܬܡܝܗܵܐ ܗ̄ܘ̣ܵܬ ܗ̤ܝ ܒܩܬܥ ܡܵܗ̇ 351 ܕܡ̇ܢ ܟܲܝ ܫܚܠܸܦ ܩܵܠ ܢܸܥܡ̈ܬܐ ܕܡܠܝܼܠܘܼܬܵܗ̇ . 352 : ܐܢܐ ܐܢܐ ܢܦܫܵܐ ܐܘ ܠܵܐ ܐܢܐ ܐܢܐ ܐܡܪܬ̤ ܗ̤ܝ ܠܗ̇ 353 ܕܠܡܵܐ ܐܒܲܪ ܩܢܘܿܡܝ ܩܲܕܡܝܵܐ ܘܒܡ̇ܬ ܒܐܚܪܝܢ . 354 : ܐܘ ܬܕܡܘܼܪܬܵܐ ܕܪܒܐ ܗ̣̄ܝ ܣܲܓܼܝ ܘܟܼܠܵܗ̇ ܬܗܪܐ ܗ̣̄ܝ 355 : ܕܫܡܥܵܐ ܢܦܫܵܐ ܩܵܠ ܢܥܡ̈ܬܹܗ ܘܠܐ ܡܸܣܬܟܠܵܐ 356 : ܐܘ ܚܕܬܬ̈ܐ ܕܨܝܕ ܡܝܘ̈ܬܹܐ ܡܣܬܥܪ݁ܢ ܗܘ̣̈ܝ 357 ܕܟܲܕ ܐܢܘܿܢ ܒܢܲܦܫܵܐ ܘܦܓܼܪܐ ܗ̄ܘ̣ܵܘ ܣܓܼܝ̈ܠܹܐ . 358 : ܐܘ ܡܠ̈ܠܹܐ ܕܐܵܘܒܸܕܘ ܡܸܠܬܐ ܘܐܫܘܲܚܘ ܡ̈ܠܹܐ 359 ܘܡ̣ܢ ܚܲܕ ܡܡܠܠܐ ܕܚܲܕ ܠܫܢܵܐ ܩܢܵܘ ܣܓܝ̈ܐܐ . 360 : ܩ̈ܠܐ ܚܲܕܬܹܐ ܡܬܡܠܠܝܢ ܗ̄ܘ̣ܵܘ ܒܹܝܬ ܐܪ̈ܥܢܹܐ 361 ܘܡܬܕ ܡܪܝܼܢ ܗ̄ܘ̣ܵܘ ܐ̄ܢܫܐ ܒܐ̄ܬܫܵܐ ܒܫܘܼܚܠܵܦ ܩ̈ܠܐ . 362 : ܩܪ̣ܵܘ ܠܚܕ̈ܕܐ ܐ̄ܢܫܐ ܠܐ̄ܢܫܐ ܘܠܐ ܐ̄ܢܫ ܨܵܐܬ̇ 363 ܘܗܘ̤ܬ ܡܠܬܐ ܐܲܝܟ ܠܵܐ ܡܸܠܬܐ ܠܘܵܬ ܡܲܠܠܹ̈ܐ . 364 : ܩܥ̣ܵܐ ܣܘܼܪܚܵܐ ܠܘܵܬ ܝܘܢܝܵܐ ܕܒܥܢܝܼܘܗܝ ܡܸܠܬܐ 365 ܘܠܐ ܦܢܝܼ ܠܹܗ ܡܸܠܲܬ ܦܘܼܡܵܐ ܠܦܘܼܡܵܐ ܚܒܼܪܗ . 366 ܠܥܸܙ ܪܗܘܿܡܵܝܵܐ ܥܲܡ ܡܸܨܪܵܝܵܐ ܠܒܸܫܵܢ ܒܸܣܪܵܐ : pb. f.261r 367 : ܘܠܵܐ ܣܦ̣ܩ ܠܡܦܪܲܫ ܠܸܠܙܵܐ ܕܒܸ̇ܣܪܵܐ ܟܢܵܬܹܗ 368 : ܪܡܲܙ ܡܕܝܵܐ ܠܐ ܠܢܝܵܐ ܕܒܪܘܿܒܼ ܨܐܕܲܝ 369 ܘܫܬܸܩ ܘܐܲܗܡܝܼ ܐܲܝܟ ܠܵܐ ܫܡܲܥ ܕܠܵܐ ܫܡ̇ܥ ܗ̄ܘ̣ܵܐ . 370 : ܩܪܸܒܼ ܗܢܕܘܝܵܐ ܠܘܵܬ ܗܘܢܝܐ ܕܢܣܬܘܕ ܠܹܗ 371 ܘܗܘ̣̈ܝ ܡܠܲܘ̈ܗܝ ܝܬܝܼܪ̈ܬܐ ܘܠܵܐ ܐܬܘܩܲܠ . 372 : ܗܘ̤ ܥܲܡ ܢܦܲܫܹܗ ܬܪܓܸܡ ܟܠܢܵܫ ܐܲܝܟ ܠܸܫܵܢܹܗ 373 ܘܗ̤ܘ ܦܫܸܩ ܠܹܗ ܚܹܝܠ ܣܘܼܟܠܵܐ ܕܣܡ ܒܹܗ ܪܸܡܙܵܐ . 374 : ܠܐܝܘ ܘܐܬܦܫܚܘ ܟܲܕ ܩ̇ܥܹܝܢ ܗ̄ܘ̣ܵܘ ܚܲܕ ܨܝܕ ܚܒܼܪܹܗ 375 ܘܠܵܐ ܝܗܒ̣ܘ ܐܓܼܪܐ ܕܡܠܲܬܼ ܦܘܼܡܵܐ ܩܠܵܐ ܠܩܠܵܐ . 376 : ܒܚܸܒܠܵܐ ܕܚܲܫܵܐ ܡܬܢܓܼܕܝܢ ܗ̄ܘ̣ܵܘ ܐܲܝܟ ܝܵܠܕܬܵܐ 377 ܘܠܵܐ ܣܦܩܵܐ ܗ̄ܘ̣ܵܐ ܢܦܫܵܐ ܕܬܵܘܠܸܕ ܥܘ̤ܠܐ ܕܡܸܠܬܐ . 378 : ܒܕܡܘܼܬ ܥܘ̤ܠܐ ܡܬܗܦܟ ܗ̄ܘ̣ܵܐ [ ܡܕܡ ] ܡܡܠܠܵܐ ܒܢܲܦܫܵܐ 379 ܘܐܚܝܼܕܝܢ ܗ̄ܘ̣ܵܘ ܬܪ̈ܥܲܝ ܦܘܼܡܵܐ ܩܕܼܵܡ ܡܲܦܩܬܹܗ . 380 : ܗ̇ܘ ܦܘܼܩܕܢܵܐ ܕܐܘܠܸܕ ܡܠܬܼܵܐ ܒܪܸܥܝܵܢ ܢܦܫܵܐ 381 ܗܘ̤ܝܘ ܕܐܲܚܕܹܗ ܠܬܪܥܵܐ ܒܲܐܦܹܝ̈ܗ̇ ܕܠܐ ܬܘܼܒܼ ܬܸܦܘܿܩ . 382 : ܡܠܬܐ ܫܬܩ ܒܓܼܵܘ ܚܘܫ̈ܒܐ ܘܐܘܥܝܼ ܡܸܠܬܼܵܐ 383 ܗܘ̤ܝ ܗ̣̄ܝ ܕܫܬܩܲܬ̤ ܗܘ̤ܝ ܗ̣̄ܝ ܕܥܬ̤ ܒܓܼܵܘܢܵܐ ܐ̄ܚܪܹܢܵܐ . 384 : ܚܕܵܐ ܗ̄ܘ̣ܵܬ ܡܠܵܬܐ ܗ̇ܝ ܕܐܬܠܓܲܬ̤ ܠܡܢܘ̈ܬܐ 385 ܘܡܸܢܗ̇ ܐܦܪܲܥ ܠܫܵܢ ܥܲܡܡܹ̈ܐ ܒܕܡܘܼܬ ܫܲܒܸܛܵܐ . 386 : ܒܕܡܘܼܬ ܣ̇ܬܐ ܦܪܣܬ̤ ܣܘܟܹ̈ܝܗ̇ ܠܟܼܠ ܐܲܬܼܪ̈ܘܵܢ 387 ܘܗ̤ܝ ܐܝܟ ܕܐܝܼܬܹܝܗ̇ ܩܘܝܼ ܚܲܝܠܵܗ̇ ܒܥܸܩܵܪ ܢܲܦܫܵܐ . 388 : ܐܝܟ ܥܸܩܪܵܐ ܩܘܝܼ ܡܲܡܠܠܵܐ ܨܝܕ ܚܲܕ ܥܲܡܵܐ 389 ܘܗܘ̤ ܒܠܚܘܼܕܵܘܗܝ ܐܬܚܫܲܝܝ ܒܹܗ ܒܗ̇ܘ ܩܕܡܝܵܐ . 390 : ܐܝܟ ܕܒܦܨ̈ܐ ܦܠܠܓܼ ܐܸܢܘܿܢ ܦܘܼܩܕܵܢ ܟܲܣܝܵܐ 391 ܘܡܲܠܸܠ ܟܠܢܵܫ ܒܦܨܬܵܐ ܕܡܸܠܬܐ ܕܣܠܩܲܬ̤ ܒܲܫܡܹܗ . 392 : ܚܘܼܒܵܐ ܘܪ̈ܲܚܡܹܐ ܡܙܝܼܓܼܝܼܢ ܗ̄ܘ̣ܵܘ ܒܗ ܒܗ̇ܘ ܘܟܼܠܦܓܼܵܐ 393 ܘܟܲܕ ܛܵܒܼ ܦܲܠܸܓܼ ܠܵܐ ܣܕܩ̣ ܚܘܼܒܵܐ ܕܣܝܼܡ ܒܲܟܼܝܢܵܐ . 394 : ܚܕܵܐ ܓܝܪ ܦܨܬܵܐ ܡܛܬ̤ ܠܐܒܗܹ̈ܐ ܘܠܝܠܕܲܝܗ̈ܘܿܢ 395 ܘܒܚܕܵܐ ܡܸܠܬܵܐ ܡܲܠܸܠ ܕܲܒܼܪܐ ܘܐܲܢ̄ܬܬܹܗ ܘܲܒܼܢܵܘ̈ܗܝ . 396 : ܒܚܵܟܼܡܵܐ ܘܚܘܼܒܵܐ ܣܲܥܪܗ̇ ܠܗܵܕܹܐ ܗܘ̤ ܡܬܩܢ ܟܠ 397 ܕܠܵܐ ܢܸܫܬܚܲܛ ܟܝܢܵܐ ܘܛܟܼܣܐ ܕܫܵܘܬܦܘܼܬܵܐ . 398 : ܒܛܟܼܣܵܐ ܪܲܒܵܐ ܦܠܓܼ ܐܸܢܘܿܢ ܘܐܲܫܘܝܼ ܐܸܢܘܿܢ 399 ܒܕܡܘܼܬ ܐܲܒܼܵܐ ܕܡܘܪܸܬ ܠܲܒܢܵܘ̈ܗܝ ܥܘܼܬܼܪܵܐ ܕܩܢܐ . 400 : ܒܐܣܟܝܡ ܓܡܬܐ ܝܲܗ̄ܒܹܗ ܠܥܘܼܬܪܐ ܕܒܲܣܝܼܡܘܼܬܗ 401 ܕܢܪܡܹܐ ܩܸܢܛܵܐ ܒܝܪ̈ܬܹܐ ܕܢܣܒܼܘ ܚܹܝܠ ܚܟܼܡ̈ܬܹܗ . 402 : ܘܟܲܕ ܛܵܒܼ ܪܘܓܼܙܵܐ ܡܠܹܐ ܗ̄ܘ̣ܵܐ ܩܵܠܵܐ ܗ̇ܘ ܕܬܵܘ ܢܸܚܘܿܬ 403 ܫܝܢܵܐ ܠܦܓ ܠܲܒܢܝ̈ܫܵܐ ܒܝܲܕ ܡܲܚܬܬܹܗ . 404 : ܐܬ̤ܐ ܕܫܲܝܢܵܐ ܐܫܬܘܕܝܼ ܗ̄ܘ̣ܵܐ ܠܢܘܿܝܝ ܘܠܙܪܥܹܗ 405 ܘܫܚܠܸܦ ܩܵܠܵܐ ܒܐܣܢܹܝܡ ܪܘܼܓܼܙܵܐ ܠܕܘܼܚܵܠ ܐ̄ܢܫ̈ܐ . 406 : ܐܣܟܝܡ ܣܲܝܦܲܐ ܘܩܣܛܘܢܪܵܐ ܥܛܝܼܦ ܗ̄ܘ̣ܵܐ ܩܵܠܵܐ 407 ܘܡ̣ܢ ܕܐܪܝܼܡܹܗ ܐܝܟ ܕܠܡܩܛܠ ܚܲܡܠܹܗ ܒܪ̈ܲܚܡܹܐ . 408 : ܠܵܐ ܗ̄ܘ̣ܵܐ ܠܡܩܛܠ ܐܪܝܼܡ ܣܲܝܦܹܗ ܘܚܲܘܝܼ ܐܸܢܘܿܢ 409 ܐܠܵܐ ܕܢܵܘܕܲܥ ܕܠܵܐ ܗܢܝܼ ܠܹܗ ܕܢܸܚܙܹܐ ܥܘ̣ܠܵܐ . 410 : ܠܵܘ ܥܲܠ ܕܒܢ̣ܘ ܒܢܝܵܢ ܥܘ̣ܠܐ ܦܠܓܼ ܐܸܢܘܿܢ 411 ܐܠܵܐ ܕܢܸܪܕܘܿܦ ܥܵܘܼܠܵܐ ܕܒܼܗܘܿܢ ܒܝܲܕ ܦܘܼܠܵܓܼܵܐ . 412 : ܡܼܢ ܫܘܼܪܝܵܐ ܣܝܼܡܵܐ ܗ̄ܘܼܵܬ ܠܹܗ ܗܕܐ ܕܣܥ݂ܪ 413 ܘܣܥܪܗܿ ܒܚܟܼܡܵܐ ܐܝܟ ܡܵܐ ܕܡܼܥܵܕ ܠܡܣܥܪ ܫܲܦܝܼܪ . 414 : ܝܵܕܥ ܗܼ̄ܘܵܐ ܓܹܝܪ ܩܕܵܡ ܕܢܬܩܸܢ ܡܠܬܵܐ ܒܢܲܦܫܵܐ 415 ܕܡܪܕܐ ܡܢܗܿ ܒܬܲܪ ܙܒܼܢܵܐ ܬܦܵܐ ܕܡܠܹ̈ܐ . 416 ܡܦܠܓܼ ܗ̄ܘܼܵܐ ܠܹܗ ܗܵܢ ܦܘܼܠܵܓܼܵܐ ܩܕܵܡ ܟܠܡܸܕܸܡ : pb. f.261v 417 ܘܒܹܗ ܚܿܐܪ ܗܼ̄ܘܵܐ ܥܲܕܠܵܐ ܢܸܗܘܘܿܢ ܫܡܲܝܵܐ ܘܐܲܪܥܵܐ . 418 : ܠܵܘ ܚܘܫܒܼܵܐ ܚܲܕܬܵܐ ܢܓܼܕܗ ܠܘܵܬ ܦܘܼܠܓܵܐ 419 ܘܠܵܐ ܗ̄ܘܼܵܐ ܚܡܬܵܐ ܙܟܼܬܹܗ ܘܢܚܸܬܼ ܘܝܗܼܒܼ ܠܸܫܢ̈ܐ . 420 : ܒܐܸܣܟܹܝܡ ܚܡܬܵܐ ܡܥܵܕ ܕܢܕܚܸܠ ܠܒܢܲܝ̈ ܒܲܝܬܹܗ 421 ܐܝܟ ܡܵܐ ܕܣܥ̣ܪ ܡ̣ܢ ܫܘܼܪܝܵܐ ܠܕܒܹܝܬ ܐܵܕܼܵܡ . 422 : ܐܵܦ ܓܹܝܪ ܬܲܡ̇ܢ ܒܥܠܬܼ ܦܐܪܐ ܐܥܸܠ ܡܵܘܬܵܐ 423 ܕܢܐܠܸܦ ܐܢܘܿܢ ܠܡܹܐ ܚܲܕ ܥܲܡ ܕܲܪܵܐ 424 : ܚܘܬܚ̈ܬܹܐ ܐܦ ܛܘܦܢܵܐ ܒܥܠܲܬ ܥܘ̣ܠܵܐ ܐܡ̣ܪ ܕܥܒܼܕ 425 ܕܢܪܡܐ ܦܓܘܕ̈ܐ ܒܟܼܝܵܢ ܐ̄ܢܫܵܐ ܕܠܵܐ ܢܸܬܒܥܲܪܲܪ . 426 : ܡܸܛܠ ܥܘ̣ܠܵܐ ܠܵܛܹܗ ܠܟܼܢܥܢ ܘܥܲܒܼܕܗ ܥܲܒܼܕܵܐ 427 ܕܠܵܐ ܐ̄ܢܫ ܢܗܸܠ ܡܲܪܚܐܝܼܬ ܒܐܒܼܵܐ ܕܝܠܕܹܗ . 428 : ܒܗܕܐ ܬܢܘܵܝ ܢܚܸܬ ܐܵܦ ܗܵܫܵܐ ܨܝܕ ܥܲܦܪ̈ܢܹܐ 429 ܕܒܐܣܟܝܡ ܩܠܵܐ ܕܦܘܼܠܵܓܼ ܐܢܫܵܐ ܢܫܝܢ ܐ̄ܢܫܐ . 430 : ܡܸܛܠ ܫܲܝܢܵܐ ܢܚܸܬ ܨܒܝܢܹܗ ܐܝܛ ܗ̇ܘ ܕܲܢܚܸܬ 431 ܘܫܝܢ ܐ̄ܢܫ̈ܐ ܕܟܢܝܼܫܝܼܢ ܗ̄ܘ̣ܵܘ ܐܲܝܟ ܕܠܪܘܓܼܙܵܐ . 432 : ܚܙ̣ܵܐ ܕܚܦܝܼܛܝܼܢ ܠܡܒܼܢܵܐ ܡܸܪܕܵܐ ܡܲܪܚܵܐܝܼܬ 433 ܘܢܚܸܬ ܣܬܪܹܗ ܠܒܢܝܵܢ ܥܘ̣ܠܵܐ ܥܲܕܠܵܐ ܢܥܫܢ . 434 : ܚܙ̣ܵܐ ܕܪܗܝܼܒܝܼܢ ܠܡܣܥܐ ܠܪܵܘܡܵܐ ܠܡܸܣܲܩ ܨܐܕܵܘܗܝ 435 ܘܐܫܡܲܥ ܩܠܐ ܘܒܲܕܲܪ ܐܢܘܿܢ ܕܠܵܐ ܢܸܫܬܲܚܩܘܼܢ . 436 : ܦܩ̣ܕ ܐܲܝܟ ܡܲܠܟܵܐ ܕܝܼܢܵܐ ܥܲܠ ܣܵܪ̈ܘܿܚܹܐ 437 ܘܫܕܼܵܐ ܐܢܘܿܢ ܠܐܟܣܘܼ [...] ܕܐܬܪ̈ܘܬܼܵܐ . 438 : ܢܦ̣ܩ ܦܘܼܩܕܢܵܐ ܕܪܸܡܙܵܐ ܟܣܝܵܐ ܐܲܝܟ ܫܲܠܝܼܛܵܐ 439 : ܘܐܸܣܲܪ ܐܢܘܿܢ ܒܙܲܝܢܵܐ ܩܲܫܝܵܐ ܕܠܲܫܢܲܝ̈ܗܘܿܢ 440 : ܡܠܬܼܵܐ ܐ̄ܚܪܬܵܐ ܐܪܡܝܼ ܒܦܘܼܡܗܘܿܢ ܐܲܝܟ ܫܫܠܬܐ 441 ܘܚܒܲܫ ܐܢܘܿܢ ܒܒܹܝܬ ܐܣܝܪ̈ܐ ܕܠܫܢܲܝ̈ܗܘܿܢ . 442 : ܐܝܟ ܕܠܚܣܢܹ̈ܐ ܫܕܲܪ ܐܢܘܿܢ ܠܐܢܪ̈ܘܵܬܼܵܐ 443 ܕܠܵܐ ܬܘܼܒܼ ܢܩܝܼܡܘܿܢ ܡܸܪܕܵܐ ܕܥܘ̣ܠܵܐ ܥܲܠ ܡܪܘܬܹܗ . 444 : ܡܡܠܠܐ ܚܕܬܵܐ ܠܒܝܼܟ ܗ̄ܘ̣ܵܐ ܪܸܡܙܵܐ ܒܲܕܡܘܼܬ ܫܒܼܛܵܐ 445 ܘܛܲܪܕ ܗ̄ܘ̣ܵܐ ܠܗܘܿܢ ܡ̣ܢ ܓܘܒܵܒܸܠ ܐܲܝܟ ܕܒܪܘܼܓܼܙܵܐ . 446 : ܟܡܵܐ ܕܡ̇ܐ ܗ̄ܘ̣ܵܐ ܗܵܢ ܦܘܼܩܕܵܢܵܐ ܕܥܲܠ ܡܪ̈ܚܹܐ 447 ܠܗ̇ܘ ܦܘܼܩܕܵܢܵܐ ܕܐܲܦܸܩ ܠܐܕܵܡ ܡ̣ܢ ܦܪܕܝܣܵܐ . 448 : ܐܝܟ ܕܒܼܚܡܬܼܵܐ [...] ܐܦܸܩ ܐܸܢܘܿܢ ܠܗܘܿܢ ܥܲܡ ܐܵܕܸܵܡ 449 ܕܒܼܐܕܵܡ ܘܒܼܗܘܿܢ ܢܫܝܼܢ ܐܪܥܵܐ ܠܚ̈ܝܹܐ ܕܐ̄ܢܫܐ . 450 : ܒܗܕܐ ܬܹܢܘܝܵ ܒܕܲܪ ܐܢܘܿܢ ܒܐܬܪ̈ܘܵܬܼܵܐ 451 ܕܠܵܐ ܢܸܙܕܠܗܲܝ ܥܘܡܪܐ ܕܐܪܵܥܵܐ ܡܣܓܐ ܩܛܠܐ . 452 : ܐܠ̣ܘ ܩܘܝܼܘ ܒܲܚܕܵܐ ܕܘܼܟܵܐ ܐܲܝܟ ܕܐܬܪܥܝܼܘ 453 ܣܵܓ̇ܝܹܢ ܗ̄ܘ̣ܵܘ ܛܵܒܼ ܘܣܵܥܹ̇ܝܢ ܠܕܡܵܐ ܒܪܓܲܬܼ ܐܪܥܵܐ . 454 : ܐܠ̣ܘ ܟܬܪܘ ܒܐܪܥ ܒܵܒܸܠ ܡܓܕܠ ܡܪܕܐ 455 ܡܪܕܝܼܢ ܗ̄ܘ̣ܵܘ ܒܵܗ̇ ܥܲܠ ܟܐܢܘܼܬܼܵܐ ܐܝܟ ܪܓܲܬܗܘܿܢ . 456 : ܐܠ̣ܘ ܠܵܐ ܝܗ̣ܒ ܐܦܦܣܝܼܣ ܥܲܠ ܒܘܼܕܪܗܘܿܢ 457 ܥܘ̣ܠܵܐ ܥܦܝܼܦܵܐ ܡܬܬܘܣܲܦ ܗ̄ܘ̣ܵܐ ܒܒܹܝܬ ܡܥܡܪܗܘܿܢ . 458 : ܫܦܝܼܪ ܡܕܝܢ ܠܦܲܓ ܐܢܘܿܢ ܘܒܲܕܲܪ ܐܸܢܘܿܢ 459 ܕܠܵܐ ܟܢܝܼܫܘܼܬܗܘܿܢ ܬܣܓܹܐ ܥܘ̣ܠܵܐ ܘܬܸܕܠܘܿܝܝ ܫܝܢܵܐ . 460 : ܒܦܩ̣ܘ ܡ̣ܢ ܒܒܸܠ ܠܡܦܠܲܝܝ ܐܪܥܵܐ ܕܐܫܬܕܲܪܘ ܠܵܗ̇ 461 ܘܟܼܠ ܚܲܕ ܡܸܢܗܘܿܢ ܐܫܩܸܠ ܠܐܬܪܵܐ ܕܣܵܡܹܗ ܪܸܡܙܵܐ . 462 : ܐܝܟ ܗܕܝܼܠܵܐ ܗܘ̤ܵܐ ܠܗܘܿܢ ܕܲܡܙܵܐ ܐܲܠܵܗܵܝܵܐ 463 ܘܚܵܘܝܼ ܐܢܘܿܢ ܫܒܝܼܠ ܡܪܕܝܼܬܼܵܐ ܕܠܟܼܠ ܦܸܢ̈ܝܵܢ . 464 : ܠܗܘܿܢ ܐܬܠܘܝܼ ܗ̇ܘ ܦܘܼܫܕܵܢܵܐ ܕܦܠܸܓ ܐܸܢܘܿܢ 465 ܡܡܗܘܿܢ ܫܢܝܼ ܠܐܬܼܪ̈ܘܬܐ ܕܒܹܝܬܼ ܡܲܥܡܪܗܘܿܢ . 466 : ܒܕܡܘܼܬ ܪܲܒܵܐ ܗܘ̤ܵܐ ܠܗܘܿܢ ܪܡܙܵܐ ܠܫܒܼܪ̈ܝ ܠܸܒܵܐ 467 ܘܚܟܸܡ ܐܢܘܿܢ ܠܡܥܡܪ ܒܐܲܪܥܵܐ ܕܐܫܬܕܲܪܘ ܠܵܗ̇ . 468 : ܣܦܪܐ ܡܗܝܪܐ ܟܬܲܒܼ ܥܲܠ ܠܘܚܹ̈ܐ ܕܪ̈ܥܝܢܲܝܗܘܿܢ 469 ܘܐܠܸܦ ܐܢܘܿܢ ܠܡܸܩܪܵܐ ܫܲܦܝܼܪ ܒܡܸܠܬܼܵܐ ܕܒܼܗܘܿܢ . 470 ܩܪ̣ܘ ܘܐܸܬܼܗܓܵܘ ܒܟܬܝܼܒ̈ܬܐ ܕܚܘܼܫܒܲܝ̈ܗܘܿܢ : pb. f.262r 471 ܘܦܫܩܘ ܚܲܝܠܵܐ ܕܟܼܣܐ ܒܡܲܡܡܠܠܵܐ ܕܠܫܢܲܝ̈ܗܘܿܢ . 472 : ܗܘ̤ܘ ܪ̈ܒܢܹܐ ܠܡܡܠܠܵܐ ܚܲܕܬܵܐ ܕܐܵܘܠܸܕ ܠܸܒܗܘܿܢ 473 ܘܣܡ̣ܘ ܩܢܘܢܹ̈ܐ ܠܕܘܒܵܪ ܚܝܹ̈ܐ ܐܪ̈ܥܢܝܹܐ . 474 ܥܲܡܹܗ ܕܡܡܠܠܐ ܩܢܵܘ ܢܘܣܦܬܼܵܐ ܠܡܚܐ ܒܛܟܼܣܵܐ . 475 ܘܫܪܝܼܘ ܗܪܓܝܼܢ ܒܫܦܝܼܪ̈ܬܐ ܕܦܓܼܪܐ ܘܢܲܦܫܵܐ . 476 : ܠܝܘܬܪܢ ܡܕܝܢ ܗܘ̤ܬ ܗ̇ܝ ܕܲܗܘ̤ܬ ܒܐܣܟܹܝܡ ܚܡܵܬܐ 477 ܘܚܟܝܡܐܝܼܬ ܣܥܪܵܗ̇ ܛܒܼܵܐ ܨܝܕ ܒܝܼܫܘܬܢ . 478 : ܚܘܼܒܵܐ ܘܪ̈ܚܡܹܐ ܡܠܝܵܐ ܟܠܗ̇ ܘܠܵܐ ܐ̄ܢܫ ܝ̇ܕܥ 479 ܘܥܠܲܬܼ ܫܝܢܵܐ ܗ̣̄ܝ ܠܒܢܝ̈ܢܫܐ ܘܠܪ̈ܘܚܢܹܐ . 480 : ܡܠܘܠܵܐ ܕܫܲܝܢܵܐ ܝܗ̣ܒ ܦܘܠܓܼܐ ܕܒܠܫܢܹ̈ܐ 481 ܘܥܬܲܪܘ ܡܢܹܗ ܐܪ̈ܥܢܝܹܐ ܘܫܡܝܢܹ̈ܐ . 482 : ܚܙ̣ܵܘ ܪ̈ܘܚܢܹܐ ܚܘܼܒܵܐ ܕܚܵܘܝܼ ܛܒܼܵܐ ܠܓܸܢܣܲܢ 483 ܘܩܢ̣ܘ ܣܒܼܪܐ ܕܐܝܬ ܗ̄ܘ̣ ܣܒܼܪܐ ܠܐܒܼܝܼܕܘܼܬܲܢ . 484 : ܚ̣ܙܵܘ ܕܬܫܢܚܠܦ ܩܵܠ ܠܘܵܚܵܡܵܐ ܠܘܵܬ ܢܝܼܚܘܼܬܵܐ 485 ܘܗܦܟܼܘ ܢܓܼܕܹ̈ܐ ܗܘ̤ܘ ܒܘܣܡܵܐ ܠܡܬܢܓܕܢܹ̈ܐ . 486 : ܢܓܕ̈ܐ ܩܫܝ̈ܐ ܡܠܹܐ ܗ̄ܘ̣ܵܐ ܩܠܐ ܗ̇ܘ ܕܬܵܘ ܢܚܘܬ 487 ܘܗܦܟܘܼܗܝ ܪ̈ܚܡܹܐ ܘܢܚܸܬܘ ܦܠܓܼܘ ܕܫܢܹ̈ܐ ܕܫܲܝܢܵܐ . 488 : ܫܝܢܵܐ ܦܠܓܼ ܒܐܸܣܟܹܝܡ ܚܡܬܼܵܐ ܪܵܚ̇ܡ ܐ̄ܢܵܫܐ 489 ܕܕܠܡܵܐ ܢܪܢܘܲܢ ܒܢܲܝ̈ ܚܸܪܝܒܵܐ ܕܪܚ̇ܡ ܥܘ̣ܠܵܐ ܗ̄ܘ̣ . 490 : ܪܗܒܼܘܢ ܚ̈ܝܐ ܡܙܓ ܥܲܡ ܩܵܠܵܐ ܘܐܫܩܝܼ ܐܸܢܘܿܢ 491 ܕܢܨܘܪ ܐܪܙܐ ܕܗ̇ܝ ܕܥܬܼܝܼܕܼܵܐ ܒܫܘܼܠܵܡ ܙܘܒܼܢܹ̈ܐ . 492 : ܐ̄ܪܙܐ ܨܵܪ ܒܹܗ ܒܗܵܢ ܦܘܼܠܓܼܵܐ ܕܒܐܣܟܹܝܡ ܚܸܡܥܬܼܵܐ 493 ܕܗ̇ܝ ܡܘܗܲܒܼܬܼܵܐ ܕܝܼܗܒ̣ ܠܫܠܝܼܚܹ̈ܐ ܒܐܣܟܹܝܡ ܢܘܼܪܵܐ . 494 : ܗ̇ܝ ܕܥܬܼܝܼܕܼܵܐ ܩܕܡ ܒܕܸܩ ܒܗܵܕܹܐ ܕܗܘ̤ܬ 495 ܕܡܵܐ ܕܡܬܥܓܝܐ ܠܵܐ ܬܬܢܟܼܪܹܐ ܠܥܝܢ ܚܙ̈ܝܹܐ . 496 : ܥܬܝܼܪ ܗ̄ܘ̣ܵܐ ܕܢܓܠܐ ܩܢܘܿܡܹ̈ܐ ܕܥܲܡܹܗ ܒܠܫܵܢ ܐ̄ܢܵܫܵܐ 497 ܘܝܗܒ̣ ܠܫܢܹ̈ܐ ܐܝܟ ܠܫܢܹ̈ܐ ܐܝܟ ܪܗܒ̣ܘܢܵܐ . 498 : ܐܘܼܪܚܵܐ ܕܫܵܝܢܵܐ ܕܪܫ̣ ܠܲܢ ܩܵܠܵܐ ܕܦܠܓ ܐ̄ܢܫܐ 499 ܕܢܪܕܹܐ ܠܘܥܕܵܐ ܕܠܡܐܹܝܢ ܫܝܢܵܐ ܕܐܲܠܗܘܼܬܼܵܐ . 500 : ܒܘܿܕܵܩ ܩܢܘܿܡܹ̈ܐ ܕܒܼܪܐ ܘܪܘܼܚܵܐ ܓ̣ܠܐ ܘܐܠܸܦ ܠܲܢ 501 ܕܥܡܹܗ ܕܐܒܼܵܐ ܦܠܓܼܘ ܥܡܡܹ̈ܐ ܘܝܗ̣ܒܘ ܠܫܢܹ̈ܐ . 502 : ܗܢܘܿܢ ܦܠܓܼܘ ܗ̇ܘ ܦܘܼܠܓܼܵܐ ܕܒܐܣܟܹܝܡ ܪܘܼܓܼܙܵܐ 503 ܘܗܢܘܿܢ ܬܘܼܒ ܝܗܒ̣ܘ ܚܲܝܠܵܐ ܕܡܢܗܘܿܢ ܒܚܸܙܘܵܐ ܕܢܘܼܪܵܐ . 504 : ܚܹܝܠ ܐܝܼܬܘܬܐ ܝܼܠܸܦܘ ܡܝܘ̈ܬܹܐ ܡ̣ܢ ܬܪܬܝܗܹܝܢ 505 ܕܕܝܼܠܹܗ ܐܢܹܝܢ ܩܕܡܝ̈ܬܐ ܘܐ̄ܚܪ̈ܝܬܐ . 506 : ܠܹܗ ܚܝܒܝܼܢ ܚܕܵܐ ܬܵܘܕܝܼܬܼܵܐ ܠܗ̇ܘ ܡܬܩܸܢ ܟܠ 507 ܕܚܘܝܼ ܚܘܼܒܹܗ ܘܚܲܟܸܡ ܐܢܘܿܢ ܒܲܣܬܝܼܪ̈ܬܹܗ ܀ ܥܲܠ ܡܲܓܕܠܵܐ ܕܒܵܒܸܠ ܘܥܲܠ ܦܘܼܠܵܓܼ ܠܸܫܢܹ̈ܐ ܥܲܠ ܡܲܓܕܠܵܐ ܕܒܵܒܸܠ ܘܥܲܠ ܦܘܼܠܵܓܼ ܠܸܫܢܹ̈ܐ