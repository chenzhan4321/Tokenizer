ܥܲܠ ܫܘܼܢܚܹܗ ܕܚܢܘܿܟ
                    ܘܕܐܠܝܐ ܥܲܠ ܫܘܼܢܚܹܗ ܕܚܢܘܿܟ ܘܕܐܠܝܐ ܥܲܠ ܫܘܼܢܚܹܗ ܕܚܢܘܿܟ ܘܕܐܠܝܐ pb. f.247v ܬܘܼܒ ܕܝܼܠܹܗ ܟܲܕ ܕܝܼܠܹܗ . ܡܸܐܡܪܵܐ ܕܚܲܡܫܝܼܢ ܀ ܕܥܒܝܼܕ ܠܹܗ ܥܲܠ ܫܘܼܢܚܹܗ ܕܚܢܘܿܟ ܘܕܐܠܝܐ ܀ pb. f.247v ܬܘܼܒ ܕܝܼܠܹܗ ܟܲܕ ܕܝܼܠܹܗ . ܡܸܐܡܪܵܐ ܕܚܲܡܫܝܼܢ ܀ ܕܥܒܝܼܕ ܠܹܗ ܥܲܠ ܫܘܼܢܚܹܗ ܕܚܢܘܿܟ ܘܕܐܠܝܐ ܀ 1 : ܚܛܝܬܼܵܐ ܘܡܵܘܬܼܵܐ ܢܦ̣ܠܘ ܥܲܠ ܐܵܕܼܵܡ ܐܝܟ ܓܝܣܹ̈ܐ 2 ܘܐܲܫܠܲܚܘ ܫܲܒܼܩܘܼܗܝ ܕܠܵܐ ܢܟܣܝܼܬܼܵܐ ܥܪܛܠܐܝܼܬ . 3 : ܥܪܛܠܐܝܼܬ ܢܦ̣ܩ ܪܸܫ ܓܸܢܣܢ ܡ̣ܢ ܦܲܪܕܝܣܵܐ 4 ܘܝܸܬܼܒܼܘ ܒܸܐܒܼܠܵܐ ܐ̄ܚܝܢ̈ܝ ܢܲܦܫܹܗ ܥܲܠ ܡܦܩܬܹܗ . 5 : ܒܐܸܒܼܠܐ ܪܲܒܵܐ ܝܼܬܸܒܘ ܪ̈ܘܚܢܹܐ ܥܲܠ ܒܪܢܫܵܐ 6 ܕܫܡܥܘ ܕܥܐܝܼܕ ܕܢܸܫܪܲܝܘ [ ܗ ] ܡܘܬܐ ܠܪܘܟܼܵܒܼ ܦܓܼܪܹܗ . 7 : ܒܓܙܪ ܕܝܼܢܵܐ ܕܥܲܠ ܣܲܟܼܠܘܼܬܹܗ ܡܬܒܲܝܢܝܼܢ ܗ̄ܘ̣ܵܘ 8 ܘܡܥܩܝܼܢ ܗ̄ܘ̣ܵܘ ܕܐܝܟܢ ܐܒܕ ܨܠܸܡ ܒܪܵܢܝܵܐ . 9 : ܨܠܸܡ ܒܪܵ ܘܿܢܵܐ ܩ̣ܪܵܝܗܝ ܒܪܘܝܵܐ ܟܕ ܡܬܩܸܢ ܠܹܗ 10 ܘܕܫܡܥ̣ܘ ܛܒܵܐ ܕܗ̇ܦܟ ܠܐܪܥܹܗ ܗܦ̣ܟܘ ܐܬܬܢܚܘ . 11 : ܗܦܘܟ̣ܝܐ ܕܠܐ ܪܥܹܗ ܐܟ̣ܡܪ ܐܢܘܿܢ ܠܫܡܝ̈ܢܐ 12 ܘܦܣܩܘ ܣܒܼܪܵܐ ܕܠܵܐ ܬܘܼܒܼ ܦܢܐ ܠܘܵܬ ܚܲܝܘܵܬܐ . 13 : ܒܚܝܘܼܬ ܚܝܵܘ̈ܗܝ ܐܲܣ [...] ܪܝܼܢ ܗ̄ܘ̣ܵܘ ܟܕܐ ܬܬܩܢ 14 ܘܐܟܪܝܼܘ ܣܲܓ̣ܝ ܥܲܠ ܦܘܼܪܫܵܢܹܗ ܕܡ̣ܢ ܨܐܕܲܝܗܘܿܢ . 15 : ܚܘܼܒܵܠ ܦܓܼܪܗ ܡܟܼܪܐ ܗ̄ܘ̣ܵܐ ܠܗܘܿܢ ܠܒܲܪ ܡ̣ܢ ܛܲܟܼܣܼܵܐ 16 ܕܐܝܟܢ ܦܪܫܝܼܢ ܡ̣ܢ ܥܢܝܢܹܗ ܕܨܠܡܵܐ ܡܠܝܼܠܵܐ . 17 : ܒܲܡܠܝܼܠܘܼܬܹܗ ܬܗܝܼܪܝܼܢ ܗ̄ܘ̣ܵܘ ܕܟܼܡܵܐ ܫܒܝܼܚܵܐ 18 ܕܠܥܙܵܐ ܢܲܦܫܹܗ ܒܪ̈ܓܫܝ ܦܲܓܼܪܵܐ ܩ̈ܠܐ ܡܠܝܼ̈ܠܐ . 19 : ܗܢܝܼܝܼ ܗ̄ܘ̣ܵܐ ܠܗܘܿܢ ܩܵܠ ܢܥܡܬܹ̈ܗ ܩܕܵܡ ܣܟܼܠܘܼܬܹܗ 20 ܘܕܐܣܟܸܠ ܘܚ̣ܛܐ ܬܘܪܘ ܘܐܬܕ ܡܲܪܘ ܥܲܠ ܡܲܦܘܼܠܬܹܗ . 21 : ܚܛܝܼܬܵܐ ܣܚܲܦܬܹܗ ܠܨܠܡܵܐ ܐ̄ܚܢܵܐ ܕܫܡܝܢܹ̈ܐ 22 ܘܝܗܒܬܹܗ ܓܙܪܐ ܠܡܘܬܐ ܝܥܢܵܐ ܘܒܣܒܸܣ ܦܓܼܪܹܗ . 23 : ܐܝܟ ܕܒܡܝܵܬܐ ܚܝܪܝܢ ܗ̄ܘ̣ܵܘ ܒܹܗ ܒܡܝܬܐ ܕܥܘ̣ܠܵܐ 24 ܘܠܵܐ ܫܵܠܝܢ ܗ̄ܘ̣ܵܘ ܡ̣ܢ ܟܲܪ ܝܘܼܬܼܵܐ ܕܥܲܠ ܡܝܼܬܘܼܬܹܗ . 25 : ܡܝܼܬܼܵܐ ܚܲܫܒܘܼܗܝ ܡ̣ܢ ܥܕܢ̇ܐ ܕܐܸܟܲܠ ܦܹܐܪܵܐ 26 ܘܝܬܝܪܐܝܼܬ ܡ̣ܢ ܗ̇ܘ ܩܵܠܵܐ ܕܠܐ ܪܥܵܐ ܬܗܦܘܟ . 27 : ܠܐܪܥܵܐ ܗܦܪܗ ܗ̇ܘ ܦܘܩܕܢܵܐ ܠܐܪܥܢܝܵܐ 28 ܘܲܢܦܲܩ ܕܲܝܵܪ ܠܒܼܵܪ ܡ̣ܢ ܢܘܡ̈ܝܐ ܕܒܼܦܪܕܝܣܵܐ . 29 : ܠܒܲܪ ܡ̣ܢ ܐܬܪܐ ܕܥܡ̇ܪ ܗ̄ܘ̣ܵܐ ܒܹܗ ܥܡ̣ܪ ܡܝܘܬܐ 30 ܘܐܟܪܟ ܒܐܦܘ̈ܗܝ ܫܘܼܪܵܐ ܕܢܘܼܪ̈ܐ ܕܠܵܐ ܢܸܥܘܿܠ ܠܹܗ . 31 : ܒܫܘܼܪܵܐ ܕܢܘܼܪܐ ܡܬܒܩܝܢ ܗ̄ܘ̣ܵܘ ܪ̈ܘܚܢܝܹܐ 32 ܘܬܡܝܼܗܝܼܢ ܗ̄ܘ̣ܵܘ ܕܡܵܢܵܐ ܥܒܕܬ̤ ܪܓܬ̤ ܦܐܲܪܵܐ . 33 : ܪܓܲܬ ܦܐܪܐ ܕܚܲܩܬܹܗ ܠܐܕܵܡ ܡ̣ܢ ܦܪܕܲܝܣܵܐ 34 : ܘܚܕܝܼܘ ܕܲܝܘܹ̈ܐ ܘܐܟܼܪܝܼܘ ܟܢܫܹ̈ܐ ܕܫܡܝ̈ܢܹ̈ܐ 35 : ܒܪܝܬܵܐ ܟܠܗ̇ ܝܵܬܒܵܐ ܒܐܸܒܠܵܐ ܕܥܲܠ ܡܦܩܬܹܗ 36 ܘܲܚܢܝܼܓܼܵܐܝܼܬ ܡܒܟܼܝܐ ܗܘ̣ܬ ܠܗ̇ ܠܡܝܼܬܘܼܬ ܥܵܘ̣ܠܗ . 37 : ܐܲܝܟ ܒܹܝܬ ܒܪܐ ܥܒܼܝܼܕ ܗ̄ܘ̣ܵܐ ܥܵܠܡܵܐ ܥܲܠ ܒܲܪ ܢܫܵܐ 38 ܘܩܵܠ ܐܟܼܠܝ̈ܬܹܗ ܡܬܡܲܠܲܠ ܗ̄ܘ̣ܵܐ ܡ̣ܢܟܠܦܘܼ ܡܝܼ̈ܢ . 39 : ܡܠܝܼ̈ܠܹܐ ܘܚܪ̈ܫܹܐ ܡܒܲܟܹܿܝܢ ܗ̄ܘ̣ܵܘ ܠܵܗ̇ ܠܡܵܝܘܿܬܘܼܬܹܗ 40 ܘܠܵܐ ܫܵܠܹܝܢ ܗ̄ܘ̣ܵܘ ܡ̣ܢ ܬܢܚ̈ܬܐ ܕܥܲܠ ܚܘܼܒܵܠܹܗ . 41 : ܚܒܘܼܬܹܗ ܣܓܬ̤ ܠܐܲܦܵܘ̈ܗܝ ܣܝܵܓܼܵܐ ܕܢܘܼܪܵܐ 42 ܘܡܬܝܐܲܒܼ ܗ̄ܘ̣ܵܐ ܘܠܵܐ ܡܸܫܟܲܚ ܗ̄ܘ̣ܵܐ ܕܢܸܥܘܿܠ ܠܐܲܬܪܹܗ . pb. f.248r 43 : ܠܐܸܟܣܘܿܪܝܵܐ ܫܕܝܗܝ ܦܘܼܩܕܵܢܵܐ ܐܲܠܵܗܝܵܐ 44 ܘܐܲܝܟ ܣܵܪܘܿܚܵܐ ܡܬܗܦܟ ܗ̄ܘ̣ܵܐ ܒܐܲܪܥܵܐ ܕܟܘܼܒܹ̈ܐ . 45 : ܒܟܘܒܹ̈ܐ ܘܕܪܕܪܹ̈ܐ ܡܬܬܪܣܹܐ ܗ̄ܘ̣ܵܐ ܡܲܠܟܵܐ ܕܐܲܪܥܵܐ 46 ܘܥܦܝܦܐܝܼܬ ܡܬܬܢܲܚ ܗ̄ܘ̣ܵܐ ܥܲܠ ܡܘܼܟܵܟܹܗ . 47 : ܥܡܝܼܠ ܗ̄ܘ̣ܵܐ ܥܲܡܠܹܗ ܘܲܫܚܝܼܩܝ ܪܵܗܛܹܗ ܘܒܨܝܼܪ ܐܘܼܟܼܠܹܗ 48 ܘܲܡܕܲܘܲܕ ܗܘܐ ܫܘܚܠܵܦ ܙܒܼܢܹ̈ܐ ܕܒܝܘܡ̈ܬܹܗ . 49 : ܒܚܫܲܝ̈ ܢܲܦܫܹܗ ܚܫܝܼܫܝܼܢ ܗ̄ܘ̣ܵܘ ܡܠܝܼ̈ܠܹܗ ܘܚܲܪ̈ܫܹܐ 50 ܘܡܬܢܝܢ ܗ̄ܘ̣ܵܘ ܙܢܝ̈ ܥܩ̈ܬܹܗ ܒܩܠܵܐ ܘܫܸܬܩܵܐ . 51 : ܒܩܠܐ ܘܫܬܩܵܐ ܡܬܡܠܠ ܗ̄ܘ̣ܵܐ ܙܢܲܝ̈ ܥܵܩܬܹ̈ܗ 52 ܘܕܪܐ ܠܕܵܪܵܐ ܡܝܲܒܸܠ ܗ̄ܘ̣ܵܐ ܠܵܗ̇ ܠܟܪܝܘܼܬ ܚܲܝܵܘ̈ܗܝ . 53 : ܒܝܲܕܼ ܣܘܼܥܪܢܵܐ ܝܠܦܹܗ ܠܫܡܵܐ ܕܡܵܝܘܿܬܘܼܬܵܐ 54 ܘܫܲܪܝܼ ܡܵܘܬܵܐ ܡܚܲܒܸܠ ܝܲܠܕܵܘ̈ܗܝ ܕܠܵܐ ܚܵܘܣܵܢܵܐ . 55 : ܒܲܒܼܢܵܘ̈ܗܝ ܕܐܕܡ ܫܪܝ ܡܵܘܬܼܵܐ ܕܐܥܸܠ ܐܕܼܵܡ 56 ܘܒܲܠܥܹܗ ܠܒܹܝܠ ܒܘܼܟܼܪ̈ܐ ܪܚܝܼܡܵܐ ܕܙܲܕܝܼܩܘܼܬܼܵܐ . 57 : ܒܡܵܘܬܹܗ ܕܟܐܢܵܐ ܐܡܠܟ ܡܘܬܵܐ ܥܲܠ ܡܵܝܘ̈ܬܹܗ 58 ܘܗܘ̤ܘ ܐ̄ܢܫܵܐ ܥܒܼ̈ܕܐ ܠܡܵܘܬܵܐ ܘܠܐ ܟܠܩܪܨܵܐ . 59 : ܫܠܸܡܘ ܒ̇ܥܒܕܐ ܓܙܪ̈ܝ ܕܝܢܐ ܕܥܠ ܚܝܒ̈ܬܐ 60 ܘܚܵܒܼ ܘܐܬܡܒܟܹܿܢ ܟܝܵܢ ܡܝܘ̈ܬܐ ܒܡܝܘܬܘܼܬܵܐ . 61 : ܐܝܟ ܡܸܫܟܢܵܐ ܫܩܠܬܹܗ ܚܛܝܼܬܵܐ ܠܦܓܼܪܗ ܕܐܵܕܵܡ 62 ܘܝܗܒܬܹܗ ܠܡܵܘܬܵܐ ܕܢܬܬܪܣܹܐ ܒܗ ܐܵܣܘܛܵܐܝܼܬ . 63 : ܐܣܘܛܹܐܝܬ ܐܟ̇ܠ ܗ̄ܘ̣ܵܐ ܠܹܗ ܐܟܼܠܵܐ ܠܐܘܼܟܼܠܵܐ 64 ܘܕܠܵܐ ܚܵܘܣܵܢ ܘܥܒܲܣܒܸܣ ܗ̄ܘ̣ܵܐ ܠܹܗ ܚܪܡܵܐ ܠܫܲܒܝܐ . 65 : ܒܟܼܠܗܘܿܢ ܐ̄ܢܫ̈ܐ ܥܒܪ ܚܘܒܠܹܗ ܕܡܚܒܠܢܵܐ 66 ܘܠܐ ܦܵܫ ܐ̄ܢܫܐ ܕܠܐ ܩܬܬܼ ܒܹܗ ܛܦܪܐ ܕܡܘܬܵܐ . 67 : ܥܲܠ ܚܘܼܒܠܹܗ ܐܒܝܠܝܼܢ ܗ̄ܘ̣ܵܘ ܫܡܝܵܐ ܘܐܪܥܵܐ 68 : ܘܡܬܬܢܚܝܼܢ ܗ̄ܘ̣ܵܘ ܘܡܚܠܒܝܼܢ ܗ̄ܘ̣ܵܘ ܚܫܝܼܫܵܐܝܼܬ 69 : ܚܒܠ̈ܐ ܕܡܘܬܼܵܐ ܡܚܝܢ ܗ̄ܘ̣ܵܘ ܠܵܗ̇ ܠܟܼܠܵܗ̇ ܒܪܝܼܬܼܵܐ 70 ܘܡܣܟܝܵܐ ܗ̄ܘ̣ܵܬ ܕ [ ܐܡܬܲܝ ] ܬܘܠܸܕ ܣܒܼܪ ܚܘܼܬܵܐ . 71 : ܠܗܠܹܝܢ ܚܫܹ̈ܐ ܘܝܙܵܐ ܒܵܪܘܿܝܵܐ ܕܚܙܐ ܠܹܗ ܟܠ 72 ܘܐܫܡܲܥ ܡ̣ܢܫܠܝ ܣܲܒܼܪܵܐ ܛܵܒܼܵܐ ܠܕܠܵܐ ܣܲܒܼܪܵܐ . 73 : ܣܒܼܪܵܐ ܛܒܼܵܐ ܙܪܲܥ ܒܵܪܘܿܝܵܐ ܒܐܕܢܝ̈ ܐ̄ܩ̈ܐ 74 ܒܚܲܕ ܕܠܵܐ ܐܫܬܥܒܲܕ ܠܢܒܕܘܼܬ ܡܵܘܬܵܐ . 75 : ܚܲܕ ܒܪܢܫܵܐ ܢܛܲܪ ܒܲܙܗܝܼܪܘ ܕܠܐ ܚܘܼܒܵܠܵܐ 76 ܘܒܲܝܐܹܗ ܠܥܠܡܵܐ ܡ̣ܢ ܟܲܪܝܘܼܬܼܵܐ ܕܥܲܠ ܒܪܢܫܵܐ . 77 : ܠܒܘܝܐ ܐ̄ܢܫܐ ܫܢܝܗ ܠܚܢܘܿܟ ܪܚ̇ܡ ܐ̄ܢܫܐ 78 ܘܢܛܪܹܗ ܒܚܝܹ̈ܐ ܕܢܗܘܹܐ ܢܛܝܼܪ ܒܹܗ ܣܒܼܪܵܐ ܠܐ̄ܢܵܫܵܐ ܀ 79 : ܣܒܼܪܐ ܐܟܼܪܸܙ ܒܝܲܕ ܫܘܢܹܝܗ ܕܗ̇ܘ ܫܲܦܝܼܪܵܐ 80 ܕܫܦ̣ܪ ܣܲܓܼܝ ܥܒܕܗ ܠܫܘܼܦܪܹܗ ܣܒܼܪܐ ܠܐ̄ܢܫܐ . 81 : ܫܦ̣ܪ ܠܲܡ ܟܐܢܵܐ ܟܬܝܼܒ ܥܲܠ ܟܹܐܢܵܐ ܒܣܦܪܹܗ ܕܡܘܼܬܫܹܐ 82 : ܘܡܸܛܠ ܕܫܦ̣ܪ ܢܛܪܗ ܠܫܘܦܦܪܹܗ ܒܓܙܵܐ ܕܚܝܹ̈ܐ : ܐܝܟ ܕܒܨܠܡܵܐ ܨܪܹܗ ܠܨܲܠܡܵܐ ܕܫܦܝܼܪ̈ܬܹܗ 83 ܘܡܫܚܗ ܚܟܹ̈ܐ ܠܵܐ ܡܝܘܬܐ ܕܠܵܐ ܢܬܚܒܲܠ . 84 : ܚܫ̈ܐ ܠܚܐܘܼܗܝ ܠܲܫܘܦܪܵܐ ܦܐܝܵܐ ܕܨܠܸܡ ܐܵܕܼܵܡ 85 ܘܚܕܬܹܗ ܒܲܚܢܘܿܟ ܠܗ̇ܘ ܬܘܼܩܢܵܐ ܕܚܒܸܠ ܡܘܬܵܐ . 86 : ܚܘܼܒܠ ܡܘܬܐ ܫܪܐ ܒܵܪܘܿܝܵܐ ܒܚܝܘ̈ܗܝ ܕܚܢܘܿܟ 87 ܘܒܝܐ ܐ̄ܢ̈ܫܐ ܕܠܵܐ ܬܘܼܒ ܢܟܼܪܘܢ ܥܲܠ ܚܘܼܒܵܬܐ . 88 : ܥܲܠ ܚܘܒܠܗܘܢ ܐܒܝܼܠܝܼܢ ܗ̄ܘ̣ܵܘ ܝܠܕܘܗ̇ܝ ܕܐܵܕܵܡ 89 ܡܢܗ ܕܐܕܡ ܥܕܡܵܐ ܕܫܦ̣ܪ ܚܢܘܿܟ ܠܐܠܵܐ . 90 : ܒܢܓܕ̈ܐ ܕܡܵܘܬܵܐ ܡܬܢܓܕܝܼܢ ܗ̄ܘ̣ܵܘ ܒܢܲܝ̈ ܡܝܘܬܵܐ 91 ܘܠܲܝܬ ܗ̄ܘ̣ܵܐ ܣܒܼܪܐ ܕܡܟܼܪܸܙ ܣܲܒܼܪܵܐ ܠܡܝܼܬܘܹܬ ܐ̄ܢܫܵܐ . 92 ܠܫܬܐ ܕܪ̈ܝܢ ܡܬܲܚ ܢܓܕܲܝ̈ܗܘܿܢ ܕܡܬܢܲܓܕܢܹ̈ܐ : pb. f.248v 93 ܘܒܫܝܠܝܵܐ ܫܡ̣ܥܘ ܒܪܬ̤ ܩܠܐ ܕܣܘܼܒܵܪ ܚ̈ܝܹܐ . 94 : ܒܕܪܐ ܕܫܒܼܥܵܐ ܫܡܥ̣ܘ ܡܝܘ̈ܬܐ ܣܒܪܬܵܐ ܕܚܲܝܹ̈ܐ 95 ܘܟܕ ܛܵܒܼ ܫܲܡܥܘܼܗ̇ ܠܐ ܣܦܩܘ ܐܕܪܸܟܼܘ ܚܲܬܝܼܬܵܐܝܐ . 96 : ܡܫܡܲܥ ܫܲܡܥܘܼܗ̇ ܠܗ̇ܝ ܒܪܬ ܩܵܠܵܐ ܕܚܝܘ̈ܗܝ ܕܲܚܢܘܿܟ 97 [ ܘܡܬܕ ] ܘܡܬܕܡܪܝܼܢ ܗ̄ܘ̣ܵܘ ܕܡܢܐ ܗ̣̄ܝ ܘܥܠܡ̇ܢ ܢܲܛܪܹܗ ܒܚ̈ܝܹܐ . 98 : ܟܠܗܘܢ ܫܡܥܘܼܗܝ ܠܫܸܡܵܥܐ ܛܵܒܼܵܐ ܕܫܘܼܢܵܝ ܟܹܐܢܵܐ 99 : ܘܠܵܐ ܝܵܕܥܝܼܢ ܗ̄ܘ̣ܵܘ ܠܡܸܚܢܵܐ ܠܫܝܼܫܵܐ ܕܚ̇ܝܬ ܡܝܼ̈ܬܹܐ 100 : ܠܘܓܲܠܝܵܐܝܼܬ ܝܲܠܦܘܼܗ̇ ܠܥܠܵܬܐ ܕܒܼܘܛܵܠ ܡܵܘܬܼܵܐ 101 : ܐܠܵܐ ܒܐ̄ܪܙܵܐ ܡܸܠܐ ܫܸܡܥܹܗ ܘܟܼܣܹܐ ܚܲܝܠܹܗ 102 : ܐ̄ܪܙܢܐܝܼܬ ܫܡܥܘܗ̇ ܠܗܵܕܹܐ ܪ̈ܘܚܢܝܹܐ 103 ܘܐ̄ܪܙܢܐܝܼܬ ܡܬܪܢܹܝܢ ܗ̄ܘ̣ܵܘ ܥܲܠ ܒܘܼܕܩܵܗ̇ . 104 : ܒ [ ܗܵܐ ] ܐ̄ܪܵܙܵܐ ܫܠܚܘ ܟܪܝܘܼܬܗܘܿܢ ܪ̈ܚܡܲܝ ܐ̄ܢܫ̈ܐ 105 ܘܫܪܝܼܘ ܚܵܕܝܢ ܒܛܸܒܵܐ ܛܵܒܼܵܐ ܕܚܘܼܕܬ ܐ̄ܢܫܐ . 106 : ܒܐܒܼܠܐ ܪܒܵܐ ܝܬܝܼܒܝܼܢ ܗ̄ܘ̣ܵܘ ܥܲܠ ܒܲܪܢܫܑܵܐ 107 ܘܕܫܡ̣ܥܘ ܟܠܗܘܿܢ ܛܸܒܵܐ ܕܚܲܝܵܘ̈ܗܝ ܚܕܝܼܘ ܘܐܬܒܝܐܲܘ . 108 : ܚܝܵܘ̈ܗܝ ܕܲܚܢܘܿܟ ܒܝܐܘ ܐܢܘܿܢ ܠ [ ܒ ] ܡܝ̈ܢܹܐ 109 ܘܚܦܛܘ ܐܢܘܿܢ ܠܡܪܕܵܐ ܒܛܲܟܼܣܵܐ ܕܣܘܼܥܪ݁ܢܲܝܗܘܿܢ . 110 : ܥܒܪ ܦܘܩܕܢܵܐ ܪܦܝܗ ܠܚܘܒܗܘܿܢ ܕܠܘܵܬ ܐ̄ܢܫܵܐ 111 : ܘܠܐ ܨ̇ܒܹܝܢ ܗ̄ܘ̣ܵܘ ܠܡܫܚܠܦܲܘ ܙܘܵܥܘ̈ܗܝ ܕܐܐܪ 112 : ܥܲܡܠܵܐ ܣܪܝܼܩܵܐ ܚܲܫܒܘܼܗܝ ܠܥܲܡܥܵܐ ܕܚܠܵܦ ܐ̄ܢܫܵܐ 113 ܘܡܸܫܥܣܩܝܼܢ ܗ̄ܘ̣ܵܘ ܠܡܪܕܵܐ ܒܐܘܼܪܚܵܐ ܕܣܥܘܿܪܘܼܬܹܗ . 114 : ܪܸܡܙܵܐ ܟܣܝܵܐ ܫܥܒܸܕ ܐܸܢܘܿܢ ܠܡܥܡܲܠ ܣܲܓܝܼ 115 ܘܩܒܠ ܘܫܠܡܸܘ ܠܗ̇ܘ ܦܘܼܩܕܢܵܐ ܕܫܥܒܸܕ ܐܸܢܘܿܢ . 116 : ܠܦܘܩܕܵܢ ܟܣܝܵܐ ܫܠܸܡܘ ܪ̈ܘܚܢܹܐ ܡܫܡܫܲܝ̈ ܐ̄ܢܫ̈ܐ 117 ܘܝܬܝܪܐܝܼܬ ܡ̣ܢ ܫܘܢܹܝܗ ܕܚܢܘܿܟ ܘܲܠܟܼܵܐ . 118 : ܚܢܘܿܟ ܐܪܝܼܡܹܗ ܠܲܓܼܙܪ ܕܝܼܢܵܐ ܕܡܵܝܘܿܬܘܼܬܼܵܐ 119 ܘܫܝܸܢ ܐ̄ܢܫܐ ܘܫܡܝ̈ܢܐ ܒܫܘܼܢܝܵ ܚܲܝܵܘ̈ܗܝ . 120 : ܚܲܝܵܘ̈ܗܝ ܦܣܩܘܼܗ̇ ܠܐܘܼܪܚܵܐ ܕܡܵܘܬܼܵܐ ܐ̄ܪܙܢܐܝܼܬ 121 ܩܕܵܡ ܗ̇ܘ ܙܲܒܼܢܵܐ ܕܡܬܦܣܩܵܐ ܒܹܗ ܒܗܘܿܢ ܒܥܒܕ̈ܐ . 122 : ܗܡܝܪܐ ܕܫܝܢܐ ܢܣܒܹܗ ܨܐܕܵܘܗܝ ܡܵܪܹܗ ܕܥܵܠܡܵܐ 123 ܘܢܛܪܹܗ ܒܚ̈ܝܹܐ ܕܢܟܼܪܙ ܚܲܝܹ̈ܐ ܠܲܒܢܲܝ̈ ܓܸܢܣܹܗ . 124 : ܡܸܪܕܵܐ ܐܩܝܼܡܘ ܒܢܲܝ̈ ܡܵܪܘܿܕܵܐ ܥܲܠ ܡܪܟܠ 125 ܡܒܸܫ ܐܢܘܿܢ ܒܢܓܕ̈ܐ ܩܫܝ̈ܐ ܕܡܵܝܘܿܬܘܼܬܼܵܐ . 126 : ܒܡܘܬܼܵܐ ܢܓܕܗ̇ ܠܗ̇ܝ ܩܫܝܘܼܬܵܐ ܡܩܝܡܲܬܼ ܡܸܪܕܵܐ 127 ܘܚܢܗ̇ ܒܪ̈ܚܡܹܐ ܒܢܘܼܛܵܪ ܚܲܝܹ̈ܐ ܕܚܲܕ ܒܪܢܫܵܐ . 128 : ܚܲܕ ܒܪܢܵܫܐ ܓܒܼܵܐ ܒܚܲܕ ܛܵܘܪܵܐ ܕܥܸܣܪܵܐ ܕܵܪ̈ܝܼܢ 129 : ܘܠܒܟܹܗ ܨܐܕܵܘܗܝ ܐܝܟ ܡܫܟܢܵܐ ܚܠܵܦ ܚܝ̈ܒܹܐ . ܚܝܒܹ̈ܐ ܗ̄ܘ̣ܵܘ ܟܠܹܗ ܓܸܢܣܵܐ ܐܕܵܡܵܝܵܐ 130 ܘܡܸܫܬܘܕܝܢ ܗ̄ܘ̣ܵܘ ܘܠܵܐ ܦܪܥܝܼܢ ܗ̄ܘ̣ܵܘ ܚܘܒܲܬܼ ܚܵܘܒܹ̈ܐ . 131 : ܒܗܕܐ ܬܢܘܝ ܫܩܠܹܗ ܠܲܚܢܘܿܟ ܐܝܟ ܡܫܟܢܵܐ 132 ܕܢܗܘܘܿܢ ܥܗܕܝܼܢ ܠܡܦܪܲܥ ܚܘܼܒܵܐ ܠܡܬܩܢ ܟܠܵܐ . 133 : ܫܛܪܐ ܕܚܵܘ̈ܒܹܐ ܚܲܝܒܝܼܢ ܗ̄ܘ̣ܵܘ ܡ̣ܢ ܫܘܪܝܵܐ 134 ܘܕܠܵܐ ܦܪܥܘܼܗܝ ܦܪܥܘܼܗܝ ܒܲܚܢܘܿܟ ܟܕ ܠܵܐ ܨ̇ܒܝܢ . 135 : ܐܲܝܟ ܥܲܪܒܐ ܗܘ̤ܐ ܫܦܝܼܪܵܐ ܠܒܢܲܝ̈ ܓܸܢܣܹܗ 136 ܕܢܗܘܘܿܢ ܦܪܥܝܼܢ ܫܛܪ ܚܘ̈ܒܬܵܐ ܕܣܘܼܥܪ̈ܢܲܝܗܘܿܢ . 137 : ܒܝܲܕ ܥܠܠܬܐ ܐܲܠܸܦ ܐܸܢܘܿܢ ܠܡܦܪܲܥ ܚܘܒܵܐ 138 ܘܐܩܨܗ ܚܘܼܒܵܐ ܕܒܲܣܝܼܡܘܼܬܹܗ ܥܲܠ ܙܕܝ̈ܩܹܐ . 139 : ܠܘ ܙܕܝܩܹ̈ܐ ܥܨܐܘܗܝ ܘܥܒܼܕ ܫܝܢ̇ܐ ܠܐ̄̈ܢܫܐ 140 ܕܗܘ̤ ܝ̇ܕܥ ܗ̄ܘ̣ܵܐ ܩܕܼܵܡ ܕܢܫܝܼܢ ܫܝܢܵܐ ܥܒ̈ܕ . 141 ܚ̣ܙܵܐ ܗ̄ܘ̣̈ܐ ܠܚܘܼܒܹܗ ܫܝܢܵܐ ܕܥܒܼܕ ܒܙܒܼܢܹܗ ܕܲܚܢܘܿܟ : pb. f.249r 142 ܘܡܛܝܸܒܼ ܗ̄ܘ̣ܵܐ ܐܵܦ ܫܘܢܝܹܗ ܩܕܵܡ ܕܲܢܫܢܝܘܼܗܝ . 143 : ܝ̇ܕܥ ܗ̄ܘ̣ܵܐ ܠܗ̇ ܠܗܵܕܹܐ ܕܣܥ̣ܪ ܒܫܘܼܪܵܝ ܙܒܼܢܹ̈ܐ 144 ܘܥܲܠܝܵܐ ܗ̄ܘ̣ܵܬ ܠܹܗ ܗ̇ܝ ܕܲܥܬܝܼܕܵܐ ܒܙܒܼܢܵܐ ܕܬܼܪܹܝܢ . 145 : ܟܠܗܘܿܢ ܙܒܼܢܹ̈ܐ ܚܙܝܹܢ ܗ̄ܘ̣ܵܘ ܡܸܡܢܘܡ ܠܡܬܩܸܢ ܙܒܢܹ̈ܐ 146 ܘܡܛܟܣܝܼܢ ܗ̄ܘ̣ܘ ܫܘܚܠܦܲܝ̈ܗܘܿܢ ܥܲܕܠܵܐ ܢܸܗܘܘܿܢ . 147 : ܡܦܣ ܗ̄ܘ̣ܵܐ ܒܛܘܥܝܲܝ ܒܐܕܵܡ ܘܲܒܼܢܵܘ̈ܗܝ ܥܲܕ ܠܵܐ ܢܛܥܘܵܢ 148 ܘܡܛܝܸܒܼ ܗ̄ܘ̣ܵܐ ܕܢܫܪܐ ܡܵܘܬܵܐ ܘܢܥܒܲܪ ܛܘܥܝܲܝ . 149 : ܒܝܲܕ ܥܠܠ̈ܬܐ ܓܠܐ ܨܒܝܢܹܗ ܨܒ̇ܐ ܒܚܲܝܲܝ̈ܢ 150 ܘܝܗ̣ܒ ܠܲܢ ܣܒܼܪܐ ܒܝܲܕ ܫܘܼܢܵܝܵܐ ܕܐ̄ܢܫܐ ܕܡܢܝܢ . 151 : ܫܢܝ ܠܚܡܘܿܟ ܘܢܛܪܹܗ ܒܝܲܚܹ̈ܐ ܠܵܐ ܡܝܘ̈ܬܹܐ 152 ܘܒܫܘܢܹܝܗ ܐܩܢܝܼ ܣܒܼܪܵܐ ܠܟܸܣܪܵܐ ܕܪ̈ܝܢ . 153 : ܣܒܼܪܐ ܛܒܼܐ ܩܢܵܘ ܩܕܡ̈ܝܵܐ ܒܚܲܝܵܘ̈ܗܝ ܕܚܡܘܿܟ 154 ܘܐܝܟ ܗܕܝܼܐܐ ܗܘ̤ܐ ܫܘܢܹܝܗ ܠܕ ܒܬܪܟܢ . 155 : ܒܐܘܪܚܵܐ ܕܚ̈ܝܐ ܪܕܘ ܝܠܕܬܹ̈ܗ ܒܣܲܒܼܪܵܐ ܕܚܲܝܹ̈ܐ 156 ܘܫܪܝܼܘ ܬܵܢܝܼܢ ܐ̄ܪܙ ܚܲܝܲܝ̈ܗܘܿܢ ܕܪܵܐ ܠܕܪܵܐ . 157 : ܠܡܟ ܓܐܝܐܝܼܬ ܡܦܫܸܩ ܗ̄ܘ̣ܵܐ ܠܹܗ ܠܗܢܐ ܐ̄ܪܙܵܐ 158 ܟܲܕ ܬܢܐ ܗ̄ܘ̣ܵܐ ܙܢܲܝ̈ ܛܒ̈ܬܐ ܕܠܘܵܬ ܐ̄ܢܫܵܐ . 159 : ܢܘܿܚ ܐܲܝܟ ܪܲܥܡܵܐ ܡܫܡܲܥ ܗ̄ܘ̣ܵܐ ܠܹܗ ܠܩܵܠ ܒܘܪ̈ܟܬܹܗ 160 ܘܡܚܘܐ ܗ̄ܘ̣ܵܐ ܕܩܪܒ ܙܲܒܼܢܵܐ ܕܚܘܼܕܵܬ ܐ̄ܢܫܵܐ . 161 : ܒܝܲܕ ܒܘܼܪ̈ܟܵܬܹܗ ܓܠ̣ܐ ܙܕܝܼܩܵܐ ܨܒܝܵܢ ܡܪܹܗ 162 ܕܡܛܝܸܒܼ ܗ̄ܘ̣ܵܐ ܕܢܦܪܘܿܩ ܐ̄ܢܫܐ ܒܝܲܕ ܒܪܢܫܵܐ . 163 : ܨܝܕ ܐܒܼܪ ܗܵܡ ܫܠܡܘ ܟܠ ܩܠܝ̈ܢ ܛܥܝܢܲܝ̈ ܣܲܒܼܪܵܐ 164 ܕܒܲܠܡܹܐܝܢ ܚܘܒܹܗ ܢܝܝ ܣܟܼܟܝܵܐ ܕܥܸܣܪܝܼܢ ܕܪ̈ܝܼܢ . 165 : ܥܣܪܝܼܢ ܕܵܪ̈ܝܼܢ ܪܕܵܘ ܡ̣ܢ ܐܵܕܵܡ ܥܕܲܡܵܐ ܠܐܲܒܼܪܵܡ 166 ܡܵܚܘ ܪ̈ܗܛܲܝܗܘܿܢ ܒܲܠܡܐܹܝܢ ܫܲܝܢܵܐ ܕܚܲܕ ܒܲܪܢܫܵܐ . 167 : ܚܲܕ ܗ̄ܘ̣ܵܐ ܐܒܼܪܡ ܘܚܲܕ ܗ̄ܘ̣ܵܐ ܚܘܼܒܹܗ ܕܠܘܵܬ ܡܵܪܹܗ 168 ܘܡܸܛܠ ܚܘܼܒܹܗ ܥܒܼܕܗ ܠܡܹܐܢܵܐ ܠܟܢܘ̈ܬܹܗ . 169 : ܠܡܹܐܢܵܐ ܕܫܝܢܵܐ ܗܘ̤ܐ ܐܲܒܼܪܗܵܡ ܠܒܢܲܝ̈ ܓܸܢܣܹܗ 170 ܘܒܗ ܢܵܝܝ ܐܸܠܦܹ̈ܐ ܕܪܘܼܚ ܓܠܝܢܹ̈ܐ ܐܠܗܝܹ̈ܐ . 171 : ܡ̣ܢ ܐܒܪܗܵܡ ܫܪܝܼܘ ܐ̄ܢ̈ܫܐ ܒܪܸܚܡܲܬܼ ܩܘܼܫܬܼܵܐ 172 ܐܵܦ ܒܪܘܿܝܵܐ ܓ̣ܠܵܐ ܨܒܝܢܹܗ ܕܠܘܵܬ ܐ̄ܢܫܐ . 173 : ܚܲܕ ܨܒܝܼܢܵܐ ܗܘ̤ܵܐ ܠܐܲܗܐ ܠܘܵܬ ܒܪܢܫܑܵܐ 174 : ܘܒܕܩܹܗ ܒܟܐܢܹ̈ܐ ܒܝܲܕ ܥܠ̈ܠܬܐ ܕܟܼܠ ܐܣܟܹܝܡܝܼ̈ܢ 175 : ܠܐܒܼܕܡ ܐܡ̣ܪ ܕܒܝܲܕ ܙܪܥܹܗ ܡܒܪܟ ܥܡܡܹ̈ܐ 176 ܘܠܒܲܪ ܐܝܫܲܝ ܕܡ̣ܢ ܝܘܼܒܠܹܗ ܡܩܝܼܡ ܡܲܠܟܘܼܬܼܵܐ . 177 : ܚܲܕ ܒܬܲܪ ܚܲܕ ܝܒܠܘ ܐܢܘܿܢ ܠܫܘܼܘܵܕܝ ܡܸܠܵܘ̈ܗܝ 178 ܘܠܵܐ ܗ̄ܘ̣ܵܐ ܙܒܼܢܵܐ ܕܠܵܐ ܚܵܘܝܼ ܒܹܗ ܙܢܲܝ̈ ܨܒܼܝܢܹܗ . 179 : ܠܛܒ̈ܐ ܚܵܘܝܹܗ ܚܘܼܒܵܠ ܪܲܒܵܐ ܕܒܲܣܝܹܡܘܼܬܹܗ 180 ܕܢܸܗܘܘܿܢ ܙܪܥܝܼܢ ܣܒܼܪܵܐ ܛܵܒܼܵܐ ܒܵܐܕܢܲܝ̈ ܐ̄ܢܫ̈ܐ . 181 : ܒܟܼܠܗܘܿܢ ܙܒܼܢ̈ܐ ܙܲܪܥܹܗ ܠܙܲܪܥܵܐ ܕܦܘܼܪܩܵܢ ܐ̄ܢܫܵܐ 182 ܟܡܵܐ ܡܫܩܐ ܗ̄ܘ̣ܵܐ ܚܠܵܦ ܢܘܛ̈ܦܬܼܵܐ ܙܢܲܝ̈ ܓܸܠܝ̈ܢܹܐ . 183 : ܒܝܲܕ ܓܠܝ̈ܢܹܐ ܚܲܟܸܡ ܐ̄ܢܫ̈ܐ ܘܫܡܝ̈ܢܹܐ 184 ܕܢܸܗܘܘܿܢ ܝܕܥܝܼܢ ܠܡܪܕܵܐ ܒܐܘܼܚܵܐ ܕܫܸܡ ܐܝܼܬܘܼܬܵܐ . 185 : ܐܘܪܚܵܐ ܪܒܬܐ ܕܪܫ̣ ܒܢܒ̈ܬܿܐ ܠܡܸܪܕܵܐ ܨܹܐܕܵܘܗܝ 186 ܘܝܬܝܼܪ ܚܘܝܗ̇ ܒܒܲܪ ܬܘܬܒܹ̈ܐ ܢܒܝܼܵܐ ܘܟܵܗܢܵܐ . 187 : ܢܒܝܼܵܐ ܘܟܗܢܵܐ ܓܒ̣ܵܐ ܠܹܗ ܒܙܒܼܢܵܐ ܕܦܠܓܘܼܬ ܙܒܼܢܹ̈ܐ 188 ܕܢܗܘܹܐ ܡܚܵܘܹܐ ܙܢܲܝ̈ ܨܒܝܢܹܗ ܠܒܼܢܝ̈ܢܫܵܐ . 189 : ܟܠܹܗ ܚܲܝܠܵܐ ܕܣܥܘܿܪܘܬܹܗ ܐܫܠܸܡ ܒܐܝܵܕܘ̈ܗܝ 190 ܕܢܪܕܹܐ ܘܢܩܢܐ ܠܒܼܢܲܝ̈ ܥܡܹܗ ܒܕܚܠܲܬܼ ܩܘܼܫܬܼܵܐ . 191 : ܐܦܛܪܘܦܵܐ ܐܠܗܝܵܐ ܥܲܒܼܕܹܗ ܒܲܐܪܥܵܐ 192 ܕܢܸܗܘܹܐ ܙ̇ܐܵܢ ܥܒܼܕܲܝ̈ ܡܪܹܗ ܡ̣ܢ ܒܹܝܬ ܡܵܪܹܗ . pb. f.249v 193 : ܦܪܣܐ ܟܐܢܵܐ ܦܪܝܼܝܣ ܟܐܢܵܐ ܠܥܒܕ̈ܝ ܡܵܪܹܗ 194 ܘܚܲܟܼܝܵܡܵܐܝܼܬ ܝܗܒ̣ ܡܙܘܢܵܐ ܒܟܲܦܢܐ ܘܣܲܒܼܥܵܐ . 195 : ܒܢܓܕܵܐ ܕܟܦܫܵܐ ܪܕܵܐ ܠܡܵܪ̈ܘܿܕܹܐ ܕܠܘܼܩܒܵܠ ܡܵܪܹܗ 196 : ܘܐܠܸܦ ܐܸܢܘܿܢ ܕܠܵܐ ܢܫܬܩܠܘܿܢ ܥܲܠ ܒܵܪܘܿܝܵܐ 197 : ܩܕܠܵܐ ܩܲܫܝܵܐ ܩܢ̣ܵܘ ܡܵܪ̈ܘܕܹܐ ܒܢܲܝ̈ ܐܲܒܼܪܗܵܡ 198 ܘܐܝܟ ܕܒܼܢܝܵܪܵܐ ܟܒܸܫ ܐܢܘܿܢ ܒܲܪ ܬܘܬܒܹ̈ܐ . 199 : ܢܝܪܐ ܩܫܝܵܐ ܗܘ̤ܬ ܒܪܬ ܩܵܠܹܗ ܕܗ̇ܘ ܛܲܢܵܢܵܐ 200 ܘܟܒܸܫ ܐܸܢܘܿܢ ܠܒܲܥܪܝܼܪ̈ܝܹܐ ܟܲܕ ܠܵܐ ܨܵܒܹ̇ܝܢ . 201 : ܟܲܕ ܠܵܐ ܨܒܝܢ ܓܒ̣ܵܘ ܡܪܘܼܬܵܐ ܕܫܸܡ ܐܲܠܵܗܵܐ 202 ܘܟܲܕ ܠܵܐ ܡܢܚܝܢ ܐܲܣܠܝܼܘ ܘܫܕܵܘ ܠܦܘܠܝܼܚܵܢ ܕܝܘ̈ܐ . 203 : ܡ̣ܢ ܐܝܢܢܫܹܐ ܕܫܸܡ ܒܵܪܘܿܝܵܐ ܪܚܸܡܘ ܒܵܪܘܿܝܵܐ 204 ܘܡ̣ܢ ܛܢܦܘܬܵܐ ܕܦܬܟܼܪܘܬܼܵܐ ܣܢܵܘ ܥܸܢܝܵܢܵܗ̇ . 205 : ܢܒܼܥܵܐ ܕܢܓܼܕ̈ܐ ܥܒܼܝܼܕ ܗ̄ܘ̣ܵܐ ܦܘܼܡܹܗ ܕܒܲܪ ܬܵܘܬܵܒܹ̈ܐ 206 ܘܡܲܫܩܹܐ ܗ̄ܘ̣ܵܐ ܠܗܘܿܢ ܙܢܲܝ̈ ܡܚܘ̈ܬܐ ܥܙܝܙܬ̈ܐ . 207 : ܐܝܟ ܕܠܫܒܼܛܵܐ ܐܚܝܼܕ ܗ̄ܘ̣ܵܐ ܠܹܗ ܦܘܼܩܕܵܢ ܡܵܪܹܗ 208 ܘܪܕܐ ܗ̄ܘ̣ܵܐ ܒܹܗ ܠܥܲܡܵܐ ܥܲܛܠܵܐ ܪܚ̇ܡ ܦܸܗܝܵܐ . 209 : ܒܟܼܠ ܐܣܟܹܝܡܝܼ̈ܢ ܟܒܫ ܐܸܢܘܿܢ ܟܐܢܵܐ ܠܥܛ̈ܠܐ 210 ܘܒܟܼܠ ܦܘܼܪ̈ܣܝܼܢ ܬܒܼܪܘܼܗܝ ܗܸܢܘܿܢ ܠܢܝܼܪܵܐ ܕܡܸܠܵܘ̈ܗܝ . 211 : ܢܝܼܪܵܐ ܗ̣̄ܝ ܩܫܝܵܐ ܫܩܝܘܼܬ ܡܸ̈ܠܹܐ ܕܒܲܢܒܝܼܘܼܬܵܐ 212 ܘܐܘܡܢܐܝܼܬ ܡܟܒܫ ܠܐܢ̈ܫܐ ܒܕܚܲܠܬ ܩܘܼܫܬܵܐ . 213 : ܒܚܝܼܪ ܒܲܐܟܪܹ̈ܐ ܗܘ̤ܐ ܐܠܝܼܵܐ ܒܢܒܝܼܘܼܬܹܗ 214 ܘܕܦܠܚ ܣܲܓܼܝܼ ܢܚ̣ ܒܠܡܐܢܵܐ ܕܪܡ ܡ̣ܢ ܩܸܢܛܵܐ . 215 : ܒܠܡܹܐܝܢ ܫܝܢܵܐ ܕܪܡ ܡ̣ܢ ܩܸܢܛܵܐ ܢܚ ܟܫܝܼܪܵܐ 216 ܘܕܪܫ ܐܘܼܪܚܵܐ ܠܦܠܝܲܝ̈ ܫܲܦܝܼܪ ܕܢܪܕܘܼܢ ܥܲܡܹܗ . 217 : ܒܐܘܼܚܵܐ ܫܦܝܼܬܵܐ ܕܠܵܐ ܬܘܩ̈ܠܬܐ ܪܕܐ ܙܕܝܼܩܵܐ 218 ܕܕܪܝܫܵܐ ܗ̄ܘ̣ܵܬ ܠܲܚܢܘܿܟ ܟܹܐܢܵܐ ܒܫܲܘܦܪܵܐ ܕܢܦܲܫܹܗ 219 : ܫܘܦܪܐ ܕܢܲܦܫܹܗ ܕܗ̇ܘ ܫܦܝܼܪܵܐ ܚ̣ܙܵܐ ܒܵܪܘܿܝܵܐ 220 ܘܢܛܪܹܗ ܠܚ̈ܝܹܐ ܕܠܵܐ ܢܸܬܼܚܲܒܠܘܿܢ ܫܘܦܪ̈ܐ ܕܢܦܫܹܗ . 221 : ܒܹܗ ܒܗܵܢ ܫܘܼܦܪܵܐ ܕܫܦܝܼܪ̈ܬܵܐ ܫܦ̣ܪ ܐܠܝܼܵܐ 222 ܘܣܥ̣ܪ ܨܐܸܢ ܕܵܘܗܝ ܗ̇ܝ ܕܐܣܬܥܪܬ̤ ܨܝܕ ܫܲܦܝܼܪܵܐ . 223 : ܠܚܲܕ ܦܘܼܪܥܢܵܐ ܐܲܫܘܝܼ ܐܸܢܘܿܢ ܠܕܟܝܲܝ̈ ܢܲܦܫܵܐ 224 ܘܠܵܐ ܝܗܒ̣ ܐܲܬܪܵܐ ܠܡܵܘܬܼܵܐ ܝܲܥܢܵܐ ܥܲܠ ܦܓܪ̈ܝܗܘܿܢ . 225 : ܠܥܸܠ ܡ̣ܢ ܡܵܘܬܵܐ ܐܲܪܝܲܡ ܐܸܢܘܿܢ ܠܥܒܕܹ̈ܐ ܛܵܒܹ̈ܐ 226 ܕܢܪܡܐ ܛܢܢܐ ܒܪܥܝܢ ܐ̄ܢܫܐ ܕܢܸܗܘܘܿܢ ܛܵܒܹ̈ܐ . 227 : ܠܐ̄ܢ̈ܫ ܐܠܦ ܒܲܬܪܹܝܢ ܐ̄ܢܫ̈ܐ ܕܫܲܢܝܼ ܨܹܐܕܵܘܗܝ 228 ܕܠܵܐ ܢܸܬܦܠܓܘܿܢ ܥܲܠ ܪܗܒܼܘܢܵܐ ܚܚܝ̇ܬ ܡܝܼ̈ܬܹܐ . 229 : ܣܝܡܲܬܼ ܚ̈ܝܐ ܣܝܼܡܵܐ ܗ̄ܘ̣ܵܬ ܠܹܗ ܕܢܓܼܠܐ ܠܐ̄ܢܫܐ 230 ܘܩܲܕܸܡ ܚܘܝܗ̇ ܒܲܬܪܹܝܢ ܓܲܒܼܪ̈ܝܢ ܚܢܘܿܟ ܘܐܠܝܼܵܐ . 231 : ܚܢܘܿܟ ܘܐܠܝܼܵܐ ܗܘ̤ܘ ܗܕ̈ܝܐܐ ܠܟܼܝܵܢ ܐ̄ܢܫܐ 232 ܕܢܸܪܕܘܢ ܐ̄̈ܢܫܐ ܒܐܘܼܪܚܵܐ ܕܚܝܹ̈ܐ ܠܵܐ ܡܝܘ̈ܬܐ . 233 : ܠܲܚܢܘܿܟ ܫܢܝܹܗ ܒܛܵܘܪܐ ܩܲܕܡܵܐ ܕܥܸܣܪܵܐ ܕܵܪ̈ܝܢ 234 ܘܒܲܪ ܬܵܘܬܒܹ̈ܐ ܒܬܪܝܢܵܐ ܕܡܨܥܲܬ ܙܒܢ̈ܐ . 235 : ܒܡܨܥܲܬܼ ܙܒܼܢܹ̈ܐ ܥܒܲܕ ܫܘܼܢܵܝܹܗ ܕܥܒܼܕܵܐ ܛܵܒܼܵܐ 236 ܕܢܸܗܘܹܐ ܡܥܗܸܕ ܩܕܡ̈ܝܬܵܐ ܘܐ̄ܚܪ̈ܝܬܐ . 237 : ܠܬܠܬܼ ܙܒܢܝܼ̈ܢ ܦܠܓܗ ܠܥܵܠܡܵܐ ܡܵܪܹܗ ܕܥܵܠܡܵܐ 238 ܘܟܼܠ ܚܲܕ ܙܒܼܢܵܐ ܫܩܠ ܚܲܕ ܐ̄ܢܫܐ ܘܢܛܪܹܗ ܒܝܼܚܲܝܹ̈ܐ . 239 : ܒܗ̇ܘ ܩܲܕܡܝܵܐ ܫܲܢܝܼ ܠܝܢܘܟ ܓܒܼܪܵܐ ܟܹܐܢܵܐ 240 ܘܒܬܪܝܢܐ ܕܒܲܪ ܐܹܠܝܼܵܐ ܢܒܝܐ ܒܚܝܼܪܵܐ . 241 : ܒܬܠܝܼܬܝܐ ܪܵܡܵܐ ܡܢܢ ܡܸܠܬܐ ܕܲܥܠܵܘܗܝ 242 ܘܠܐ ܡܨܐ ܦܘܼܡܵܐ ܕܢܹܐܡܲܪ ܕܟܼܡܵܐ ܫܒܝܼܚ ܫܘܼܢܵܝܹܗ . 243 ܐܲܝܟ ܕܒܼܕ ܪܓܼܵܐ ܪܕܵܐ ܨܒܝܢܹܗ ܒܫܘܼܠܸܡ ܙܒܼܢܹ̈ܐ : pb. f.250r 244 : ܘܕܪܸܓ ܐ̄ܢܫ̈ܐ ܡ̣ܢ ܡܟ̈ܬܐ ܠܫܒܝܼܚ̈ܬܐ 245 : ܒܨܝܼܪܘ̣ܵܐ ܙܒܼܢܵܐ ܕܫܲܢܹܝܗ ܠܲܚܢܘܵܟ ܡ̣ܢ ܕܐܠܝܵܐ 246 ܘܡܬܚܬܲܝ ܗ̄ܘ̣ܵܐ ܕܒܲܪ ܬܘܬܒ̈ܐ ܕܡ̣ܢ ܕܡܫܚܝܐ . 247 : ܚܢܘܿܟ ܕܐܫܢܝܼ ܐܡ̣ܪ ܒܠܚܘܕ ܥܲܠ ܫܘܼܢܹܝܗ̇ 248 ܘܠܵܐ ܒܕܩ ܠܲܢ ܕܐܝܟܵܐ ܫܢܝܹܗ ܘܐܲܝܟܵܐ ܣܡܹܗ . 249 : ܐ̄ܪܙܢܐܝܼܬ ܪܡܙ ܠܲܢ ܡܘܼܫܹܐ ܥܲܠ ܫܘܼܢܝܹܗ 250 ܘܠܵܐ ܦܫܸܩ ܠܲܢ ܕܡܢܐ ܗ̣̄ܝ ܥܸܠܬܐ ܕܐܫܬܢܝܼ ܒܵܗ̇ . 251 : ܐܲܝܟ ܕܠܫܒܼܪܹ̈ܐ ܠܓܠܓ ܐܢܝܢ ܠܗܵܠܹܝܢ ܕܲܚܡܘܿܟ 252 ܒܗ̇ܝ ܕܫܒܼܪ ܗ̄ܘ̣ܵܐ ܗ̇ܘ ܕܘܼܒܵܪܵܐ ܕܫܘܼܪܵܝ ܙܒ̈ܢܹܐ . 253 : ܫܒܼܪ ܗ̄ܘ̣ܵܐ ܣܲܓܝܼ ܙܒܼܢܹܗ ܕܲܚܢܘܿܟ ܡ̣ܢ ܕܐܹܠܝܼܵܐ 254 ܪܒܨܝܼܪܝܼܢ ܗ̄ܘ̣ܵܘ ܙܢܲܝ̈ ܫܘܼܢܝܵܐ ܡ̣ܢ ܫܘܼܢܵܝܵܐ . 255 : ܩܵܠܵܐ ܫܚܝܼܡܵܐ ܫܡ̣ܥܘ ܩܲܕܡܵܝܹ̈ܐ ܒܫܲܪܒܹܗ ܕܲܚܢܘܿܟ 256 ܕܐܠܝܼܵܐ ܕܹܝܢ ܩ̈ܠܐ ܣܒܼܝܼ̈ܣܹܐ ܕܲܢܒܝܼܘܼܬܼܵܐ . 257 : ܩ̈ܠܹܐ ܣܒܼܝ̈ܣܹܐ ܡܫܬܥܝܼܢ ܗ̄ܘ̣ܵܘ ܥܲܠ ܐܹܠܝܼܵܐ 258 ܕܩܪܸܒܼ ܙܒܼܢܵܐ ܕܡܫܬܢܹܐ ܠܹܗ ܡ̣ܢ ܨܝܕ ܐ̄ܢܵܫܵܐ . 259 : ܢܒܼܝܵܐ ܠܚܒܼܪܹܗ ܡܫܬܥܹܐ ܗ̄ܘ̣ܵܐ ܫܡܥܵܐ ܕܩܲܒܸܿܠ 260 ܘܡܝܒܠܝܼܢ ܗ̄ܘ̣ܵܘ ܓܠܝܢܲܝ̈ܗܘܿܢ ܡ̣ܢ ܚܲܕ ܠܐ̄ܚܪܝܼܢ . 261 : ܡ̣ܢ ܚܲܕ ܠܐ̄ܚܪܹܝܢ ܡܬܝܒܸܿܠ ܗ̄ܘ̣ܵܐ ܝܘܿܡ ܫܘܢܝܹܗ 262 ܟܕ ܓܵܕܠܝܼܢ ܠܹܗ ܟܠܝܼܠ ܩܘܼܠܣܹ̈ܐ ܕܓܠܝܢܝ̈ [ ܗܘܿܢ .] 263 : ܒܩܵܠ ܓܸܠܝܢܵܐ ܡܬܩܠܲܣ ܗ̄ܘ̣ܵܐ ܐܬܠܝܛ ܪܘܼܚܵܐ 264 ܘܡܙܚܝܼܢ ܗ̄ܘ̣ܵܘ ܢܒܝ̈ܐ ܕܪܘܼܚܐ ܠܐܲܬܠܝܛܘܼ [ ܬܹܗ .] 265 : ܐܬܠܝܛܐܹܝܬ ܡܫܬܢܐ ܗ̄ܘ̣ܵܐ ܡ̣ܢ ܕܘܼܟ ܠܐ̄ܚܪܝܢ 266 ܘܟܲܕ ܝ̇ܕܥ ܗ̄ܘ̣ܵܐ ܡܣܬܲܪ ܗ̄ܘ̣ܵܐ ܠܹܗ ܠܝܘܿܡ ܫܘܼܢܹܝܗ . 267 : ܠܵܐ ܨ̇ܒܐ ܗ̄ܘ̣ܵܐ ܢܟܼܦܐ ܕܢܸܓܼܠܹܐ ܠܫܒܚܝܘܼܬܹܗ 268 ܕܠܵܐ ܢܨܘܲܕܘܼܢܵܝܗܝ ܦܚ̈ܐ ܨܢܝܼ̈ܥܹܐ ܕܫܘܼܒܼܚܵܐ ܣܪܝܼܩܵܐ . 269 : ܚܟܝܡܐܝܼܬ ܡܦܲܪ [ ܢ ] ܣ ܗ̄ܘ̣ܵܐ ܠܵܗ̇ ܠܗ̇ܝ ܕܐܣܬܪܲܬ̤ 270 ܥܕܡܵܐ ܕܒܼܩܹܗ ܪܘܼܚ ܓܸܠܝܢܵܐ ܕܒܟܼܘ̈ܙܹܐ . 271 : ܪܘܼܚ ܓܸܠܝܢܵܐ ܥܨܝܗܝ ܗ̄ܘ̣ܵܐ ܐܵܦܠܗ̇ ܕܢܓܠ̣ܐ ܕܟܣܝ̈ܢ 272 ܘܟܲܕ ܠܵܐ ܨ̇ܒܐ ܓ̣ܠܐ ܥܲܠ ܙܒܼܢܵܐ ܕܡܫܬܢܹܐ ܒܹܗ . 273 : ܥܠܬܢܐܝܼܬ ܪܟܸܒܼ ܥ̈ܠܠܹܐ ܩܕܼܵܡ ܬܠܡܝܼܪܹܗ 274 ܕܡܵܪܝܵܐ ܫܲܕܼܪܹܗ ܒܐܸܝܼܙܓܕܘܼܬܐ ܐܪܙܢܐܝܼܬ . 275 : ܐ̄ܪܙܢܐܝܼܬ ܡܚܵܘܹܐ ܗ̄ܘ̣ܵܐ ܠܹܗ ܠܐ̄ܪܙ ܫܘܼܢܹܝܹܗ 276 ܐܲܝܟ ܡܵܐ ܕܦܐܹܐ ܠܒܢܲܝ̈ ܐܪ̈ܙܹܐ ܐܠܗ̈ܝܹܐ . 277 : ܐܠܗ ܟܠܐ ܡܚܟܸܡ ܗ̄ܘ̣ܵܐ ܠܹܗ ܠܥܲܒܼܕܵܐ ܛܒܐ 278 ܕܢܥܸܒܼܕ ܛܟܼܣܐ ܠܫܘܼܢܵܝ ܚܲܝܹ̈ܐ ܠܵܐ ܡܝܘ̈ܬܐ . 279 : ܠܚ̈ܝܐ ܕܠܵܐ ܚܒܼܵܠ ܡܫܬܢܹܐ ܗ̄ܘ̣ܵܐ ܒܲܪ ܡܝܘܬ̈ܐ 280 ܘܚܲܟܝܼܡܐܝܼܐ ܝܲܩܪ ܐܢܘܿܢ ܩܕܵܡ ܡܝܘܬܹ̈ܐ . 281 : ܒܐܘܼܪܚܵܐ ܡܬܚܝܬܐ ܕܠܲܝܬ ܒܵܗ̇ ܡܝܼ̈ܐܹܐ ܥܬܝܼܪ ܗ̄ܘ̣ܵܐ ܕܢܸܪܕܹܐ 282 ܘܡܬܚܹܗ ܠܗܘܢܹܗ ܠܦܘܼܬ ܗ̇ܘ ܡܬܚܵܐ ܕܠܵܐ ܡܸܢܝܵܢܵܐ . 283 : ܒܥܝܢܵܐ ܕܪܘܼܚܵܐ ܚ̣ܙܝܗܝ ܚܲܙܝܵܐ ܠܗ̇ܘ ܒܘܼܣܡܵܐ 284 ܘܗܘܸܐ ܥܵܠܡܵܐ ܐܲܝܟ ܠܵܐ ܥܠܡܵܐ ܩܕܼܵܡ ܪܸܥܝܵܢܹ̈ܗ . 285 : ܥܠܡܵܐ ܐܚܪܢܵܐ ܚ̣ܙܵܐ ܒܲܚܙܲܬܵܐ ܠܵܐ ܡܓܫܡܬܼܵܐ 286 ܘܫܵܛ ܟܠܡܸܕܸܡ ܘܪܚܸܡ ܡܸܕܸܡ ܕܠܵܐ ܡܸܬܼܚܲܒܲܠ . 287 : ܚܙܵܐ ܕܟܼܡܵܐ ܪܲܒܼ ܗ̇ܘ ܕܘܒܵܪܐ ܕܡܫܢܹܐ ܠܹܗ 288 ܘܬܡܗ ܘܲܕܡܲܪ ܒܚܘܼܒܵܐ ܕܡܵܪܹܗ ܕܟܼܡܵܐ ܪܚܡܹܗ . 289 ܪܚܡܲܬܼ ܡܪܗ ܚ̣ܙܵܐ ܫܲܪܝܼܪܵܐ ܕܟܼܡܵܐ . 290 ܘܟܼܡܐ ܡܢܨܲܚ ܠܲܒܢܲܝ̈ ܒܲܝܡܹܗ ܒܲܫܒܼܚ̈ܬܼܵܐ . 291 : ܫܒܚܼܝ ܗ̄ܘ̣ܵܐ ܝܘܡܵܐ ܕܐܫܬܒܲܝܝ ܒܹܗ ܒܲܪ ܬܘܬܒܹ̈ܐ 292 ܘܗܕܝܼܪܝܼܢ ܗ̄ܘ̣ܵܘ ܙܢܲܝ̈ ܓܠܝܢ̈ܐ ܕܪܲܗܛܵܐ ܕܐܘܼܪܚܹܗ . 293 : ܚܙܵܬܐ ܕܬܲܗܪܵܐ ܚܙ̣ܵܐ ܟܲܕ ܨܝܼܪܵܐ ܠܥܸܠ ܡ̣ܢ ܐܲܪܥܵܐ 294 ܙܢܵܐ ܕܡܲܪܟܒܼܵܬܐ ܢܘܼܪܢܵܝܵܬܵܐ ܕܪܗܛܵܐ ܒܐܐܪ . 295 ܪ̈ܟܢܐ ܕܢܘܼܪܵܐ ܚ̣ܙܵܐ ܕܟܼܕܝܼܢܝܼܢ ܒܓܼܝܼ̈ܓܼܠܐ ܕܢܘܼܪܵܐ . 296 ܘܠܥܸܠ ܡܸܢܗܘܿܢ ܩܝܼܡ ܗܢܝܘܟܵܐ ܢܘܪܢܝܵܐ . 297 ܢܘܼܪܵܐ ܒܢܘܼܪܵܐ ܚܙ̣ܵܐ ܕܐܣܝܼܪܵܐ ܒܥܪ̈ܩܲܝ ܢܘܼܪܵܐ : pb. f.250v 298 ܘܡܬܕܡܲܪ ܗ̄ܘ̣ܵܐ ܒܪܲܒܘܼܬ ܫܘܼܒܼܚܵܐ ܕܐܬܚܘܼܝ ܠܹܗ . 299 : ܒܪܒܘܼܬ ܫܘܼܒܼܚܵܐ ܕܝܘܿܡ ܫܘܼܡܝܹܗ ܡܬܕܡܲܪ ܗ̄ܘ̣ܵܐ 300 ܘܠܵܐ ܣܒܿܥ ܗ̄ܘ̣ܵܐ ܠܡܸܚܙܵܐ ܫܲܦܝܼܪ ܠܕܫܦܝܼܪ̈ܲܢ . 301 : ܚܙܵܐ ܟܡܵܐ ܕܡܨܐ ܐ̄ܢܫܐ ܠܡܚܙܵܐ ܪ̈ܘܼܚܵܢܝܵܬܵܐ 302 ܘܦܵܫ ܡ̣ܢ ܬܲܗܪܵܐ ܘܦܢ̣ܵܐ ܠܡܡܠܠܵܐ ܕܥܲܡ ܬܠܡܝܼܕܹܗ . 303 : ܓܠ̣ܐ ܠܹܗ ܒܚܓܠܝܵܐ ܕܡܫܬܢܐ ܐ̄̈ܢܵܐ ܫܲܪܝܼܪܵܐܝܼܬ 304 ܘܦܩܕܗ ܠܡܫܐܲܠ ܐܝܕܵܐ ܕܦܐܝܐ ܠܪܒܵܐ ܠܡܬܠ . 305 : ܫܐ̇ܠ ܡܸܢܝ ܐܡ̣ܪ ܪܒܵܐ ܡܗܝܼܕܵܐ ܠܘܵܬ ܬܲܠܡܝܼܕܹܗ 306 ܘܣܒܼ ܠܵܟ ܡܕܡ ܕܗܵܘܹܐ ܥܲܡܵܟ ܘܡܢܨܲܝܝ ܠܵܟ . 307 : ܫܐܠ ܬܠܡܝܼܕܵܐ ܕܪܓܼܐ ܥܦܝܼܦܵܐ ܕܲܢܒܝܼܘܼܬܵܐ 308 ܘܚܟܡܹܗ ܪܒܹܗ ܕܐܝܟܵܢ ܢܸܫܐܠ ܘܐܝܟܵܢ ܢ̇ܣܒ . 309 : ܫܐܸܠ ܫܵܐܘܠܵܐ ܘܝܗ̣ܒ ܝܗܘܿܒܼܵܐ ܬܪܬܹܝܢ ܒܲܚܕܵܐ 310 ܘܫܪܝܼ ܢܒܝܼܵܐ ܕܢܪܕܐ ܒܐܘܼܪܚܵܐ ܕܠܐ ܚܙܝܵܐ ܠܹܗ . 311 : ܝܼܬܸܒ ܥܦܪܢܵܐ ܥܲܠ ܡܪ ܟܒܲܬܼܵܐ ܪܘܼܚܵܢܵܝܬܵܐ 312 ܘܐܚܲܕ ܒܐܝܼܕܵܘ̈ܗܝ ܥܪ̈ܩܹܐ ܕܢܘܼܪܵܐ ܘܠܵܐ ܐܬܚܪܟ . 313 : ܪܡܚܢܐܝܼܬ ܕܕܹܝܢ ܗ̄ܘ̣ܵܐ ܪܘܼܚܵܐ ܬܚܹܝܬ ܥܦܪܢܵܐ 314 ܘܡܕܒܲܪ ܗ̄ܘ̣ܵܐ ܦܓܼܪܐ ܠܪܘܼܚܵܐ ܘܪܘܼܚܵܐ ܠܦܲܓܼܪܵܐ . 315 : ܒܪܘܼܚ ܦܪܚ ܗ̄ܘ̣ܵܐ ܢܒܝܼܵܐ ܕܪܘܼܚܵܐ ܠܟܪ ܕܐܙܠ ܗܘܐ 316 : ܘܡܣܬܒܪܵܐ ܗ̄ܘ̣ܵܬ ܕܠܐܦܲܝ̈ ܪܘܡܵܐ ܡܸܬܥܠܹܐ ܗ̄ܘ̣ܵܐ 317 : ܠܐܦܝ̈ ܪܘܡܵܐ ܢ̇ܓܕ ܗ̄ܘ̣ܵܐ ܠܹܗ ܪܸܡܙܵܐ ܠܡܹܐܙܲܠ 318 ܠܵܘ ܠܫܡܝܵܐ ܐܸܠܵܐ ܠܐܬܪܐ ܕܪܵܡ ܡ̣ܢ ܐܲܪܥܵܐ . 319 : ܠܵܘ ܠܫܡܝܵܐ ܣܠܸܩ ܐܠܝܼܵܐ ܒܝܘܿܡ ܫܘܼܢܹܝܗ 320 ܐܠܵܐ ܠܐ ܝܟܵܐ ܕܐܸܫܬܢܝܼ ܗ̄ܘ̣ܵܐ ܚܢܘܿܟ ܒܲܪ ܓܸܢܣܹܗ . 321 : ܗܘ̤ ܗ̇ܘ̣ ܪܸܡܙܵܐ ܕܫܢܝܹܗ ܠܲܚܢܘܿܟ ܫܲܢܹܝܗ ܐܵܦܠܹܗ 322 ܘܒܚܲܕ ܐܬܪܵܐ ܬܚܹܗ ܐܸܢܘܿܢ ܕܢܸܗܘܘܿܢ ܐܟ̄ܚܕ . 323 : ܚܕܵܐ ܗ̄ܘ̣ܬ ܥܠܬܐ ܕܐܫܬܢܝܼܘ ܒܵܗ̇ ܡ̣ܢ ܨܝܕ ܐ̄ܢܫܵܐ 324 ܘܒܼܚܲܕ ܐܲܬܼܪܵܐ ܘܚܲܕ ܥܸܢܝܵܢܵܐ ܦܐܹܐ ܗ̄ܘ̣ܵܐ ܕܢܸܗܘܘܿܢ . 325 : ܒܫܘܒܼܚܵܐ ܒܠܚܘܕ ܥܒܼܕ ܦܘܼܪܫܢܵܐ ܟܕ ܡܫܬܢܝܼܢ 326 ܠܦܘܼܬ ܕܘܼܒܵܪܵܐ ܕܒܹܝܬ ܫܒܼܪܘܼܬܼܵܐ ܠܲܓܼܡܝܼܪܘܼܬܵܐ . 327 : ܫܒܼܪ ܗ̄ܘ̣ܵܐ ܙܲܒܢܵܐ ܕܐܫܬܢܝܼ [ ܗ̄ܘ̣ܵܐ ] ܒܹܗ ܚܢܘܿܟ ܫܲܦܝܼܪܵܐ 328 ܘܒܨܝܼܪܝܼܢ ܗ̄ܘ̣ܵܘ ܙܢܲܝ̈ ܫܘܢܹܝܗ ܕܡ̣ܢ ܐܹܠܝܼܵܐ . 329 : ܚܡܝܼܪ ܗ̄ܘ̣ܵܐ ܙܒܢܹܗ ܕܒܲܪ ܬܘܬܒܹ̈ܐ ܡ̣ܢ ܗ̇ܘ ܕܲ̇ܚܢܘܿܟ 330 ܘܫܒܼܚ̈ܝܢ ܗܘ̣̈ܝ ܐܦ ܕܡܘ̈ܬܐ ܕܝܘܿܡ ܫܘܢܹܝܗ . 331 : ܒܝܲܕ ܕܡܘ̈ܬܐ ܪ̈ܘܚܢܝܬܐ ܦܲܪܫ ܐܸܢܘܿܢ 332 ܕܢܓܠܐ ܠܐ̄ܢܫ̈ܐ ܥܲܠ ܦܘܼܪܫܵܢܵܐ ܕܗ̇ܘܐ ܠܚܲܪܬܵܐ . 333 : ܝܘܿܡ ܫܘܼܠܡܵܐ ܨܵܪ ܒܚܙܬܵܐ ܕܫܘܢܵܝ ܟܹܐܢܹ̈ܐ 334 ܘܝܬܝܪܐܝܼܬ ܒܝܘܿܡ ܫܘܢܹܝܗ ܕܒܲܪ ܬܘܬܒܹ̈ܐ . 335 : ܠܪܘܡܵܐ ܕܠܥܸܠ ܥܬܝܼܕ ܗ̄ܘ̣ܵܐ ܕܢܣܩܝܼܘܗܝ ܠܓܢܣܵܐ ܕܐ̄ܢܫܐ 336 ܘܩܕܡ ܨܪܗ̇ ܠܗ̇ܝ ܡܣܩܬܵܐ ܒܫܘܼܢܵܝ ܥܲܒܼܕܹܗ . 337 : ܠܪܵܘܡܵܐ ܬܠܹܐ ܗ̄ܘ̣ܵܐ ܚܝܵܪܵܐ ܕܪܗܛܵܐ ܕܗ̇ܝ ܡܪܟܒܼܬܼܵܐ 338 ܠܐܝܟܵܐ ܕܲܥܬܝܼܕ ܟܠܹܗ ܟܝܵܢܵܐ ܠܡܸ [ ܬ ] ܥܠܝܘ . 339 : ܒܗܵܕܹܐ ܬܸܢܘܵܝ ܐܡܝܼܪ ܕܣܠܸܩ ܒܲܪ ܬܘܬܒܹ̈ܐ 340 ܠܵܐ ܗ̄ܘ̣ܵܐ ܕܣܠܸܩ ܐܠܐ ܕܢܨܘܪ ܐ̄ܪܵܙ ܡܣܩܬܼܵܐ . 341 : ܐ̄ܪܵܙ ܡܣܩܬܵܐ ܨܵܪ ܒܲܚܙܵܬܵܐ ܕܐܫܬܢܝܼ ܒܵܗ̇ 342 ܕܗܵܟܼܵܢ ܣܠܸܩ ܟܝܵܢ ܡܝܘ̈ܬܹܐ ܒܐ̈ܪܙ ܡܲܣܲܩܬܹܗ . 343 : ܐܘܪܚܵܐ ܕܚ̈ܝܐ ܕܪܫ̣ܘ ܠܲܢ ܟܸܐܢܹ̈ܐ ܚܢܘܿܟ ܘܐܹܠܝܼܵܐ 344 ܘܢܚܘ ܒܲܠܡܹܐܢܵܐ ܕܫܘܼܠܵܡ ܐܘܼܪܚܵܐ ܕܠܐ ܡܝ̈ܘܬܹܐ . 345 : ܒܚܲܝܹ̈ܐ ܕܠܵܐ ܚܒ̣ܵܠ ܢܛܝܼܪܝܼܢ ܒܐܲܬܼܪܵܐ ܕܐܙܡܢܘ ܠܗ 346 ܘܟܼܝܵܢܐܝܼܬ ܡܢܝܢ ܚܝ̈ܐ ܒܡܸܕܸܡ ܕܲܒܼܨܝܼܪ . 347 ܒܡܸܕܸܡ ܕܒܼܨܝܼܪ ܚܐܝܢ ܟܸܐܢܹ̈ܐ ܟܲܪ ܕܐܝܬܲܝܗܘܿܢ . 348 ܒܚܹܝܠ ܗ̇ܘ ܪܘܼܚܵܐ ܕܦܫܝܼ̈ܩܵܢ ܠܹܗ ܐܵܦ ܥܣܩ̈ܬܐ . pb. f.251r 349 : ܒܚܝܹܠ ܦܘܼܩܵܕܢܹܗ ܢܛܝܼܪܝܼܢ ܒܐܪܥܵܐ ܐܪ̈ܥܢܝܹܐ 350 ܟܲܕ ܠܵܐ ܚܝܒܝܼܢ ܡܟ̣ܢ ܥܣܩ̈ܬܐ ܕܐܪ̈ܥܢܝܹܐ . 351 : ܒܹܗ ܒܟܝܵܢܐ ܡܠܹܐ ܢܘܝܢܐ ܡܟܢܝܢ ܚ̇ܐܹܝܢ 352 ܘܗܵܢܘ ܬܲܗܪܵܐ ܕܠܐ ܡܸܬܚܠܝܼܢ ܡ̣ܢ ܢܟܝܢܹ̈ܐ . 353 : ܬܗܪܐ ܗ̄ܘ̣ ܪܲܒܵܐ ܕܠܝܟܢ ܚ̇ܐܝܢ ܚܝܹ̈ܐ ܕܐ̄ܢܫܐ 354 ܘܠܵܐ ܡܸܫܬܲܚܩܝܼܢ ܡ̣ܢ ܚܘܬܚ̈ܬܐ ܕܓܠܠܹ̈ܐ ܫܚܝܼ̈ܩܹܐ . 355 : ܒܗܘܿܢ ܐܬܝܗܘܿܢ ܙܢܲܝ̈ ܚܘܬܚ̈ܬܐ ܕܠܚ̈ܝ ܐ̄ܢܫܐ 356 ܘܡܫܲܠܹܐ ܠܗܘܿܢ ܗ̇ܘ ܦܘܼܩܕܢܵܐ ܕܫܢܝܼ ܐܸܢܘܿܢ . 357 : ܗ̇ܘ ܦܘܩܕܢܵܐ ܡܫܠܐ ܡܸܢܗܘܿܢ ܙܢܲܝ̈ ܚܘܼܬܚ̈ܬܐ 358 ܘܠܵܐ ܡܬܪܦܝܢ ܡ̣ܢ ܥܢܝܢܐ ܕܫܒܼܚ̈ܝܬܐ . 359 : ܫܒܚܹܝ ܥܸܢܝܵܢܗܘܿܢ ܘܦܐܐ ܪܗܛܵܐ ܕܕܘܼܩܵܪ̈ܲܝܗܘܿܢ 360 ܘܡܲܢ̣ܘ ܣܦ̇ܩ ܕܢܬܢܐ ܗܸܪܓܐ ܕܐܡܝܼܢܝܼܢ ܒܹܗ . 361 : ܠܵܐ ܡܬܡܠܲܠ ܗܸܪܓܵܐ ܕܗܪܓܝܼܢ ܗܪ̈ܓܝ ܫܲܦܝܼܪ 362 ܘܣܗ̇ܕ ܦܘܠܘܿܣ ܕܐܙܠ ܒܙܒܢ ܘܨܬܼ ܥܢܝܵܢܗܘܿܢ . 363 : ܒܗ̇ܘ ܥܢܝ̈ܢܐ ܕܠܐ ܡܝܘܬ̈ܐ ܥܢܹܝܢ ܡܝܘ̈ܬܹܐ 364 ܘܥܲܡ ܠܐ ܓܫܝܼܡܹ̈ܐ ܡܗܲܠܠܝܼܬ ܩ̈ܠܐ ܪ̈ܘܚܢܹܝܐ . 365 : ܐܲܝܟ ܪ̈ܘܚܢܹܐ ܥܬܝܼܕܹܝܢ ܕܢܸܗܘܘܿܢ ܐܪ̈ܥܢܲܝܹ̇ܐ 366 : ܘܩܲܕܸܡ ܫܲܢܝܼ ܬܪܹܝܢ ܦܓܼܪ̈ܢܹܐ ܠܫܘܼܪܵܪ ܟܠܐ 367 : ܠܫܘܼܪܵܪ ܟܠܵܐ ܫܢܝܼ ܐܸܢܘܿܢ ܠܬܪܹܝܢ ܐ̄ܢܫܐ 368 : ܕܒܫܘܢܝܗܘܿܢ ܢܫܪܲܪܐ̄ܢܫܐ ܒܲܥܬܼܝܼܕ̈ܬܵܐ 369 : ܗܡܝܪ̈ܐ ܕܫܝܢܐ ܩܲܒܸܠܪ ܐܸܢܘܿܢ ܠܕܟܼܝܝ ܢܦܫܵܐ 370 ܕܗܘܹܐ ܩܲܝܡܵܐ ܫܲܝܢܵܐ ܕܐ̄ܢܫܵܐ ܠܘܵܬ ܒܵܪܘܿܝܵܐ . 371 : ܟܝܢܵܐ ܪܦܝܵܐ ܟܝܵܢ ܡܝܘܬܹ̈ܐ ܡ̣ܢ ܫܘܼܪܝܵܐ 372 ܘܕܠܵܐ ܛܲܟܼܣܵܐ ܡܥܕܝܢ ܦܗܝܢ ܒܪ̈ܓܝܓܬܐ . 373 : ܦܸܗܝܵܐ ܣܢܝܵܐ ܕܪ̈ܥܝܢܲܝܗܘܿܢ ܚ̣ܙܵܐ ܚ̇ܙܐ ܟܠ 374 ܘܢܣܒܼ ܡܢܗܘܿܢ ܬܪܹܝܢ ܡܫܟܢܹ̈ܐ ܕܢܸܗܘܘܿܢ ܨܹܐܕܵܘܗܝ . 375 : ܠܐܬ̤ܵܐ ܕܫܲܝܢܵܐ ܫܢܝܼ ܐܸܢܘܿܢ ܡ̣ܢ ܨܝܕ ܐ̄ܢܫܐ 376 ܕܢܸܗܘܘܿܢ ܐ̄ܢܫܐ ܢܛܪܝܼܢ ܚܘܼܒܵܐ ܠܘܿܬ ܟܣܝܘܼܬܹܗ . 377 : ܠܫܲܝܢܵܐ ܕܐ̄̈ܢܫܐ ܡܫܪܪܝܼܢ ܟܠܫܵܥ ܬܪܹܝܢ ܫܲܪܝܪܹ̈ܐ 378 ܘܡܚܲܨ ܠܹܗ ܒܗܸܪܓܵܐ ܛܒܼܵܐ ܕܪ̈ܥܝܲܢܝܗܘܿܢ . 379 : ܠܨܠܸܡ ܐ̄ܢܫܐ ܪܚܸܡ ܐܵܦ ܪܵܚܸ̇ܡ ܪܚܸ̇ܡ ܐ̄ܢܫܐ 380 ܘܒܟܼܠ ܥܠ̈ܠܢ ܗܕܐ ܒ̇ܥܐ ܕܢܚܘܢ ܐ̄ܢܫ̈ܐ . 381 : ܠܚ̈ܝܹܐ ܕܐ̄ܢܫܐ ܚܣܟ ܡ̣ܢ ܡܵܘܬܵܐ ܬܪܹܝܢ ܡܵܝܘ̈ܬܹܐ 382 ܕܒܝܲܚܝܲܝ̈ܗܘܿܢ ܢܥܗܕܘܢ ܠܐ̄ܢܫ̈ܐ ܥܲܠ ܚܲܝܲܘ̈ܗܘܿܢ . 383 : ܠܟܼܠܹܗ ܟܝܢܵܐ ܡܠܝܼܟܝܼܢ ܚܲܝܹ̈ܐ ܠܵܐ ܡܝܘ̈ܬܹܐ 384 : ܘܣܗܕ̈ܐ ܕܗܵܕܹܐ ܬܪܹܝܢ ܥܲܪ̈ܒܹܐ [ ܗܘ̤ܵܘ ܚܝ̇ܗܘܿܢ ܠܡܵܝܘܿܬܘܼܬܼܗܘܿܢ ] ܚܢܘܿܟ ܘܐܹܠܝܼܵܐ 385 : ܘܐܝܟ ܥܪ̈ܒܹܐ ܗܘ̤ܵܘ ܚܝ̈ܗܘܿܢ ܠܡܵܝܘܬܘܼܬܲܢ 386 ܕܠܵܐ ܢܬܪܦܹܐ ܡ̣ܢ ܬܘܟܼܠܢܵܐ ܕܚ̈ܝܹܐ ܡܠܝܼܟܹ̈ܐ . 387 : ܚܲܝܹ̈ܐ ܕܠܵܐ ܚܒܼܵܠ ܛܝܸܒܼ ܛܵܒܼܵܐ ܠܟܼܝܵܢ ܐ̄ܢܫܐ 388 ܘܟܬܒܼ ܐܢܘܿܢ ܒܬܪܹܝܢ ܣܸܦܪܹ̈ܐ ܘܣܵܗܕ̈ܐ ܬܠܵܬܼܵܐ . 389 : ܒܣܦܪܐ ܩܕܡܵܐ ܐܪܡܝܼܘ ܐܝܼܕܵܐ ܚܢܘܿܟ ܘܐܠܝܼܵܐ 390 ܘܒܬܪܝܢܵܐ ܚܲܕ ܥܪܒܼܵܐ ܘܣܗܕܵ [ ܐ ] ܒܚܝܼܪܵܐ . 391 : ܣܗܕܵܐ ܒܚܝܼܪܵܐ ܒܚܪ ܒܵܪܘܿܝܵܐ ܡ̣ܢ ܡܵܝܘ̈ܬܹܐ 392 ܕܢܗܘܹܐ ܣܗ̇ܕ ܥܲܠ ܛܒ̈ܬܐ ܕܒܢܲܝ̈ ܓܸܢܣܹܗ . 393 : ܠܣܗܕܘܬ ܐ̄ܢܫܐ ܗܵܘܝܵܐ ܒܐܲܪܥܵܐ ܟܠ ܣܗܕܘܼܬܼܵܐ 394 ܘܬܠܝܬܐܝܼܬ ܡܥܕܹܝܢ ܛ̇ܒܥܝܼܢ ܫܛܪ ܚܘ̈ܒܬܐ . 395 : ܫܛܪܐ ܕܚܘ̈ܒܹܐ ܟܬܲܒܼ ܒܵܪܘܿܝܵܐ ܒܹܝܬ ܠܹܗ ܠܐ̄ܢܫ̈ܐ 396 ܘܛܒܥܗ ܒܛܟܼܣܵܐ ܐܪܥܢܝܵܐ ܘܫܡܝܫܵܐ . 397 : ܬܠܵܬܐ ܣܗ̈ܕܐ ܥܒܼܕ ܒܹܗ ܣܗ̈ܕܐ ܒܫܛܪ ܚܲܝܲܝ̈ܢ 398 ܚܢܘܿܟ ܘܐܠܝܐ ܘܲܬܠܝܼܵܬܐܝܼܬ ܡܫܝܼܚܵܐ ܕܡܸܢܲܢ . 399 : ܡܫܝܼܚܵܐ ܕܡܸܢܲܢ ܛܒܥܗ ܒܲܕ ܡܹܗ ܠܫܛܪ ܚܲܝܲܝ̈ܢ 400 ܕܢܗܘܹܐ ܫܪܝܼܪ ܡܘܼܠܟܿܢ ܚ̈ܝܹܐ ܠܟܼܠܹܗ ܓܸܢܣܹܗ . 401 : ܒܡܘܬܹܗ ܚܪܪܢ ܡ̣ܢ ܥܲܒܼܕܘܼܬܼܵܐ ܕܒܝܼܫܵܐ ܘܡܵܘܬܼܵܐ 402 ܘܲܒܼܢܘܼܚܵܡܹܗ ܡ [ ܠܸܟ ܠܲܢ ] ܚܲܝܹ̈ܐ ܠܵܐ ܡܝܘ̈ܬܹܐ . 403 ܠܵܐ ܡܝܘܬܵܐ ܗܘ̤ܐ ܒܟܝܢܹܗ ܒܬܲܪ ܡܵܘܬܹܗ : pb. f.251v 404 ܕܢܸܗܘܘܿܢ ܚܲܝܵܘ̈ܗܝ ܣܗܕܹ̈ܐ ܒܚܝܼܪܹ̈ܐ ܠܓܸܢܣܵܐ ܕܐ̄ܢܫܐ . 405 : ܠܚܝܹ̈ܐ ܕܐ̄ܢܫܐ ܓܒܝܗܝ ܒܵܪܘܿܝܵܐ ܠܗ̇ܘ ܒܲܪܢܵܫܵܐ 406 ܘܐܪܝܼܡ ܕܪܓܹܗ ܠܕܲܪܓܼܵܐ ܪܡܵܐ ܕܐܠܗܘܼܬܹܗ . 407 : ܠܵܐ ܗ̄ܘ̣ܵܐ ܒܛܟܼܣܵܐ ܕܐܠܗܘܼܬܹܗ ܟܲܝ [ ܐ ] ܢܹ̄ܐ ܠܕܪܓܹܗ 408 ܐܠܵܐ ܒܛܲܟܼܣܵܐ ܕܗ̇ܘ ܛܘܼܟܵܣܵܐ ܕܠܲܝܬ ܠܹܗ ܦܸܚܡܵܐ . 409 : ܠܝܬ ܠܹܗ ܦܚܡܵܐ ܠܕܪܓܼܐ ܕܡܩ ܒܹܗ ܪܫܝܼܬ ܓܸܢܣܢ 410 ܘܠܵܐ ܡܬܦܚܡܵܐ ܪܫܢܘܼܬܹܗ ܥܲܡ ܕܥܒܝܼܕ̈ܐ . 411 : ܠܘ ܐܝܟ ܥܒܼܕܐ ܥܒܼܕܗ ܕܢܹܐܪܲܒܼ ܒܡܢܘ̈ܬܐ 412 : ܘܠܵܐ ܠܫܘܢܹܝܗ ܥܒܲܕ ܐܝܟ ܕܚܢܘܟ ܘܐܝܟ ܕܐܹܠܝܼܵܐ 413 : ܚܢܘܿܟ ܘܐܠܝܼܵܐ ܡ̣ܢ ܨܝܕ ܐ̄ܢܫܐ ܫܲܢܝܼ ܐܸܢܘܿܢ 414 ܘܐܥܡܲܪ ܐܢܘܿܢ ܒܐܬܪܵܐ ܐ̄ܚܪܢܵܐ ܕܐܝܬܼܘܗܝ ܒܐܲܪܥܵܐ . 415 : ܒܐܪܥܵܐ ܥܡܪܝܼܢ ܐܪ̈ܥܢܝܹܐ ܚܢܘܟ ܘܐܹܠܝܼܵܐ 416 ܘܒܹܗ ܒܟܼܝܢܵܐ ܕܡܝܘܬܘܬܐ ܢܛܝܼܪܝܼܢ ܒܐܲܪܥܵܐ . 417 : ܠܐܬܪܵܐ ܕܥܕܢ ܥ̣ܠܘ ܫܲܪܝܼܪܹ̈ܐ ܠܡܕܝܼܪܘܼ 418 : ܐܝܟܵܐ ܕܥܡܼܪ ܐܕܼܵܡ ܪܹܫܵܐ ܕܟܼܠܹܗ ܓܸܢܣܲܢ 419 : ܐܕܵܡ ܕܬܪܹܝܢ ܬܪܥܹܗ ܠܫܘܼܪܵܠ ܕܒܐܦܝ̈ ܐ̄ܢ̈ܫܐ 420 ܘܐܲܥܸܠ ܐ̄ܢܫܐ ܠܐܬܪܐ ܕܣܝܼܓ ܗ̄ܘ̣ܵܐ ܒܓܼܙܪ ܕܝܼܢܵܐ . 421 : ܒܓܼܙܪ ܕܝܢܐ ܟܠܹܝܢ ܗ̄ܘ̣ܵܘ ܐ̄ܢܫܐ ܡ̣ܢ ܗ̇ܘ ܐܲܬܼܪܵܐ 422 ܥܕܡܵܐ ܕܫܼܪܵܝܗܝ ܚܲܕ ܒܲܪ ܢܫܵܐ ܘܫܪܪ ܐ̄ܢܫܐ . 423 : ܚܲܕ ܒܪܢܫܵܐ ܡܫܝܼܚܵܐ ܕܡܸܢܲܢ ܥܠ ܠܹܗ ܠܘܼܩܕܵܡ 424 ܘܝܗ̣ܒ ܡܥܠܬܹܗ ܠܟܼܠܗܘܿܢ ܐ̄ܢܫ̈ܐ ܒܝܲܕ ܢܦܫ̈ܬܐ . 425 : ܚܢܘܿܟ ܘܐܠܝܼܵܐ ܥܠ̣ܘ ܗ̄ܘ̣ܵܘ ܒܲܠܚܘܿܕ ܒܦܓܼܪ ܘܒܪܘܼܚ 426 ܘܐܝܬܝܗܘܿܢ ܒܹܗ ܥܕܡܵܐ ܠܙܲܒܲܢܵܐ ܕܡܥܒܲܪ ܙܲܒܼܢܹ̈ܐ . 427 : ܡܥܒܪ ܙܒܢܹ̈ܐ ܥܠ ܠܹܗ ܠܘܼܩܵܕܵܡ ܒܪܘܼܚ ܠܵܘ ܒܦܓܼܪ 428 ܘܢܦ̣ܩ ܡܢܗ ܘܣܠܸܩ ܠܐܬܪܐ ܕܦܐܹܐ ܡܸܢܹܗ . 429 : ܠܐܬܢܪܐ ܕܪܘܡܐ ܕܪܵܡ ܡ̣ܢ ܪܘܡܵܐ ܣܠܸܩ ܪܫܝܬܲܢ 430 ܠܩܕܘܿܫ ܩܘܕܫ̈ܐ ܕܠܵܐ ܥܸܠܲܬ̤ ܠܹܗ ܪܓܼܠܵܐ ܕܐ̄ܢܫܵܐ . 431 : ܩܕܵܡ ܐܝܬܘܼܬܼܵܐ ܥܲܠ ܕܢܟܲܗܸܢ ܟܗܢܵܐ ܕܡܸܢܲܢ 432 ܒܐܬܪܐ ܕܕܟܹܐ ܡ̣ܢ ܢܟܼܝܢܹ̈ܐ ܘܡ̣ܢ ܡܟܝ̈ܢܹܐ . 433 : ܒܕܡܵܐ ܕܢܲܦܫܹܗ ܟܗܢ ܚܕܵܐ ܙܒܲܢ ܒܹܝܬ ܐܪ̈ܥܢܹܐ 434 ܘܣܦ̣ܩ ܕܒܚܵܐ ܕܩܲܕܝܼܫܘܼܬܹܗ ܚܠܵܦ ܟܠ ܒܸܪ̈ܝܵܢ . 435 : ܚܠܵܦ ܟܠ ܒܸܪ̈ܝܵܢ ܓܒܝܗܝ ܒܵܪܘܿܝܵܐ ܡ̣ܢ ܒܪ̈݁ܝܬܼܵܐ 436 ܘܩܲܒܠܹܗ ܠܡܵܘܬܹܗ ܐܝܟ ܦܘܼܪܩܵܢܵܐ ܚܠܵܦ ܡܝܘ̈ܬܹܗ . 437 : ܥܘܠ̣ܐ ܕܐ̄ܢܫܐ ܟܬܡܹܗ ܠܥܠܡܵܐ ܒܫܟܝܼܪ̈ܬܵܐ 438 ܘܦܢܐ ܛܒ̣ܵܐ ܘܕܲܟܼܝܹܗ ܒܡܵܘܬܵܐ ܕܚܲܕ ܒܲܪܢܫܵܐ . 439 : ܒܹܝܬ ܒܗ̇ܘ ܡܸܕܸܡ ܕܥܲܠ ܒܹܗ ܡܵܘܬܵܐ ܘܚܸܒܸܠ ܐ̄ܢܫܐ 440 ܒܗ ܥܠ̣ܘ ܚܲܝܹ̈ܐ [ ܘܒܛܠ ] ܡܘܬܵܐ ܡ̣ܢ ܐ̄ܢܫܘܼܬܼܵܐ . 441 : ܐܕܼܵܡ ܕܣܫܗ̇ ܠܐܘܼܪܚܵܐ ܕܡܵܘܬܵܐ ܒܪܓܲܬܼ ܦܐܪܵܐ 442 ܘܥܒܪ ܡܵܘܬܵܐ ܒܟܼܠܹܗ ܟܝܵܢܵܐ ܐܕܡܝܵܐ . 443 : ܥܒ̣ܪ ܦܘܩܕܢܵܐ ܫܥܒܸܕ ܐ̄ܢܫܐ ܠܥܒܕܘܼܬ ܡܵܘܬܵܐ 444 ܘܐܲܘܚܸܠܘ ܐ̄ܢܫܐ ܕܠܵܐ ܬܘܼܒܼ ܚ̇ܐܝܢ ܓܸܢܣܵܐ ܕܐ̄ܢܫܐ . 445 : ܠܣܒܼܪܵܐ ܕܐ̄ܢܫܵܐ ܓܒܼܵܐ ܒܵܪܘܿܝܵܐ ܬܠܵܬܐ ܐ̄ܢܫܐ 446 ܘܲܥܒܼܕ ܐܸܢܘܿܢ ܣܗ̈ܕܹܐ ܕܣܵܗܕܹܝܢ ܠܚ̈ܝܹܐ ܕܐ̄ܢܫܵܐ . 447 : ܠܚ̈ܝܹܵܐ ܕܐ̄ܢܫܐ ܣܗܕܹܝܢ ܒܐܪܥܵܐ ܚܢܘܿܟ ܘܐܠܝܼܵܐ 448 [...] ܫܝܼܬ ܚܲܝܹ̈ܢ ܠܥܸܠ ܒܲܫܡܝܵܐ ܡܫܪܲܪ ܚܲܝ̈ܢ . 449 : ܬܪܹܝܢ ܫܲܪܝܼܪܹ̈ܐ ܣܗܕܹܝܢ ܒܲܐܪܥܵܐ ܥܲܠ ܚܘܼܕܬܲܢ 450 ܘܚܲܕ ܒܲܫܡܲܝܵܐ ܡܚܬܸܡ ܡ̈ܠܹܐ ܕܠܥܸܠ ܘܕܠܬܲܝܬ . 451 : ܬܪܹܝܢ ܐܲܝܟ ܥܒܕ̈ܐ ܡܦܝܣܝܢ ܒܐܲܪܥܵܐ ܚܢܘܿܟ ܘܐܹܠܝܼܵܐ 452 ܘܚܲܕ ܐܝܟ ܡܲܠܟܵܐ ܫܪܹܐ ܒܫܡܝܐ ܘܦܩܕ ܒܐܪܥܵܐ . 453 : ܠܵܘ ܥܲܡ ܥܲܒܼܕܹ̈ܐ ܡܢܝܬܹܗ ܓܡܲܠܟܵܐ ܕܐܡܠܸܟ 454 ܘܠܵܐ ܫܘܠܛܢܹܗ ܐܲܝܟ ܫܘܼܠܛܵܢܵܐ ܕܒܢܲܝ̈ ܐܪܥܵܐ . 455 ܠܵܘ ܒܪܢܫܵܐ ܫܚܝܼܡܵܐ ܩܪܝܬܹܗ ܐܲܝܟ ܒܲܪܢܵܐ : pb. f.252r 456 ܘܠܵܐ ܠܫܘܢܹܝܗ ܐܲܝܟ ܫܘܼܢܵܝܵܐ ܕܒܢܝ̈ ܒܸܣܪܵܐ . 457 : ܠܵܐ ܢܸܬܠܲܕ ܠܘܢ ܗܪ̈ܛܝܼܩܹܐ ܐܝܟ ܕܡܥܕܝܼܢ 458 : ܕܐܢܐ ܠܵܐ ܡܥܕ ܐ̄ܢܵܐ ܠܡܬܠ ܐܲܬܼܪܵܐ ܠܥܘܕܠܲܝ̈ܗܘܿܢ 459 : ܝܕܥ ܐ̄ܢܵܐ ܠܗܘܿܢ ܕܥܠ݁̈ܐ ܡܪܟܒܝܼܢ ܐܲܝܟ ܨܝܕܹ̈ܐ 460 ܘܠܵܐ ܛܥܝܵܐ ܠܝܼ ܕܟܼܡ̇ܐ ܥܪܝܼܡܝܼܢ ܠܲܡܨܵܕ ܡ̈ܠܹܐ . 461 : ܡ̈ܠܹܐ ܨܵܝܕܝܼܢ ܨܝܕ̈ܝ ܡܠ̈ܐ ܕܗܝܡܢܘܼܬܼܵܐ 462 ܘܡܵܐ ܕܨܵܕܘ ܐܢܹܝܢ ܦܪ̣ܝܝ ܐܝܟ ܥܵܘܦܵܐ ܡ̣ܢ ܐܝܼܕܲܝ̈ܗܘܿܢ . 463 : ܠܵܐ ܡܬܬܨܝܼܕܵܐ ܗܲܝܡܢܘܼܬܼܵܢ ܒܐܝܕܲܝ̈ ܣܟܼܠܹ̈ܐ 464 ܒܕܠܵܐ ܣܦܩܝܼܢ ܠܡܐܚܲܕ ܚܲܝܠܵܗ̇ ܒܪ̈ܥܝܢܲܝܗܘܿܢ . 465 : ܡܚܝܼܠܝܼܢ ܣܓܝܼ ܡ̣ܢ ܕܲܠܡܹܐ ܚܲܕ ܕܪܐ ܒܓܼܠܝܵܐ 466 ܘܟܼܪܐ ܪܗܛܵܐ ܕܦܬܓܲܡܝ̈ܗܘܿܢ ܡ̣ܢ ܒܘܼܢܝܵܐ . 467 : ܠܵܐ ܡܨܝܢ ܠܡܨܵܕ ܡ̈ܠܹܐ ܒܡܸܠܹ̈ܐ ܐܝܟ ܡܵܐ ܕܪܵܢܹܝܢ 468 ܘܐܦܠܵܐ ܠܡܸܬܠ ܦܝܵܣܵܐ ܓܲܠܝܵܐ ܥܲܠ ܟܣܝ̈ܬܵܐ . 469 : ܟܣܝܵܐ ܡܸܢܗܘܿܢ ܡܠܬܵܐ ܚܠܝܡܬܵܐ ܕܗܲܝܡܢܘܼܬܵܐ 470 ܘܡܵܐ ܕܐܬܓܠܝܬ̤ ܒܦܘܼܡ ܝܵܕܘ̈ܥܹܐ ܬܘܲܪܘ ܘܐܬܕܡܲܪܘ . 471 : ܡܸܠܬܵܐ ܚܠܝܼܡܬܵܐ ܕܗܲܝܡܢܘܼܬܵܐ ܬܢܝ̇ܬ ܬܐܗܵܫܵܐ 472 ܘܠܵܐ [ ܛܥ ] ܝܐ ܠܝܼ ܕܡܸܬܬܲܒܠܝܼܢ ܒܵܗ̇ ܗܸܕܝܘܿܛܵܐܝܼܬ . 473 : ܠܵܐ ܗܕܝܘܛܹ̈ܐ ܠܵܘ ܣܟܼܠܐܝܼܬ ܣܕܪܸܬ ܡܸ̈ܠܹܐ 474 ܠܟܼܘܿܢ ܠܵܐ ܪ̈ܕܝܢ ܒܲܕ ܠܵܐ ܪܕܝܢ ܐ̄ܢܬܘܿܢ ܒܪܕܝܘܼܬ ܡ̈ܠܹܐ . 475 : ܠܵܐ ܝܵܕܥܝܼܢ ܐ̄ܢܬܘܿܢ ܠܡܸܪܕܵܐ ܒܐܘܼܪܚܵܐ ܕܗܲܝܡܢܘܼܿܬܼܵܐ 476 ܘܠܵܐ ܡܫܝܼܚ̈ܝܵܢ ܠܟܼܘܿܢ ܡ̈ܠܐ ܕܣܝܼ̈ܡܵܢ ܒܹܝܬ ܣܘܼܟܵܠܹܝ̈ܗ . 477 : ܒܠܵܐ ܒܘܼܝܢܵܐ ܡܸܬܬܩܠܝܼܢ ܐ̄ܢܬܘܿܢ ܐܲܝܟ ܕܒܟܼܐܦܵܐ 478 ܘܠܵܐ ܦܪܫܝܼܢ ܐ̄ܢܬܘܢ ܠܡܒܚܪ ܣܢܝܵܐ ܡ̣ܢ ܝܲܦܝܼܪܵܐ . 479 : ܫܦܝܼܪ ܐܡ̇ܪܬ ܒܫܪܒܵܐ ܕܐܡ̇ܪܬ ܥܲܠ ܒܲܪܢܵܫܵܐ 480 ܕܒܪܢܫܵܐ ܗ̄ܘ̣ܵܐ ܗ̇ܘ ܕܐܸܬܼܡܪܲܡ ܠܥܸܠ ܡ̣ܢ ܐ̄̇ܢܫܵܐ . 481 : ܒܪܢܫܵܐ ܗ̄ܘ̣ܵܐ ܕܐܟܼܪܸܙ ܣܲܒܼܪܵܐ ܠܒܢܝ̈ܢܫܵܐ 482 ܘܲܚܬܡܘ ܩ̈ܠܐ ܕܙܪܥ̣ܘ ܒܐܪܥܵܐ ܚܢܘܿܟ ܘܐܹܠܝܼܵܐ . 483 : ܒܪܢܫܵܐ ܗ̄ܘ̣ܵܐ ܕܣܠܸܩ ܘܐܡܠܟ ܠܥܸܠ ܒܫܡܲܝܵܐ 484 ܘܕܪܫ̣ ܐܘܼܪܚܵܐ ܕܢܸܗܘܘܿܢ ܐ̄ܢܫ̈ܐ ܫܡܝܢܝܹ̈ܐ . 485 : ܒܪܢܫܵܐ ܗ̄ܘ̣ܵܐ ܕܗܘ̤ܐ ܣܵܗܕܵܐ ܒܫܛܪ ܚܲܝܲܝ̈ܢ 486 ܘܐܪܡܝܼ ܐܝܕܵܐ ܘܚܬܡܹܗ ܒܲܕܡܹܗ ܕܠܵܐ ܢܬܕܓܲܠ . 487 : ܒܪܢܫܵܐ ܗ̄ܘ̣ܵܐ ܘܬܘܼܒ ܐܡ̇ܪ ܐ̄ܢܵܐ ܕܒܪܢܫܵܐ ܗ̄ܘ̣ܵܐ 488 ܘܐܸܢ ܚܡܝܼܬܝܼܢ ܗܪ̈ܛܝܼܒܹܐ ܢܩܥܘܿܢ ܣܲܓܝܼ . 489 : ܢܩܥܘܿܢ ܣܲܓܝܼ ܥܕܡܵܐ ܕܫܡ̇ܥ ܠܓܼܝܘܿܢ 490 ܡܝܠܸܠ ܥܲܡܗܘܿܢ ܐܲܝܟ ܗ̇ܘ ܩܵܠܵܐ ܕܩܕܵܡ ܡܵܪܲܢ . 491 : ܡܲܪܝܼܪܵܐܝܼܬ ܐܝܠܸܠ ܠܓܼܝܘܿܢ ܥܲܠ ܡܲܦܘܼܠܬܹܗ 492 ܘܣܓܝܼ ܕܡ̇ܐ ܩܵܠ ܬܲܠܡܝܼܕܹ̈ܐ ܠܕܗ̇ܘ ܕܪܒܐ . 493 : ܠܪܒܐ ܣܟܼܠܐ ܕܡ̇ܝܢ ܣܟܼ̈ܠܐ ܗܪ̈ܛܝܼܩܹܐ 494 ܘܠܵܐ ܡܸܣܬܟܠܝܼܢ ܕܡܚܒ ܚܝܒܝܢ ܒܩܵܠ ܡܸܠܝ̈ܗܘܿܢ . 495 : ܠܚܘܠܕܵܐ ܕܡ̇ܝܢ ܕܚܠܕܝܢ ܟܠܫܵܥ ܒܗܪܓܵܐ ܒܝܼܫܵܐ 496 ܘܡܵܐ ܕܨܵܬܼܘ ܩܵܐ̇̄ܐ ܕܡܸܠܲܬ ܩܘܼܫܬܼܵܐ ܦܩ̣ܪܘ ܘܐܫܬܚܝܢܘ . 497 : ܩܵܠ ܦܲܩܪܘܼܬܼܗܘܿܢ ܠܵܐ ܫܒܼܩܵܐ ܠܝܼ ܐܫܠܹܐ ܡܸܢܗܘܿܢ 498 ܘܠܵܐ ܝ̇ܗܸܒ ܠܝܼ ܕܐܥܒܪ ܐܢܘܿܢ ܕܠܵܐ ܪܫܝܢܵܐ . 499 : ܒܕܡܘܼܬ ܢܝܼܫܵܐ ܣܝܼܡ ܪܥܝܵܢܗܘܿܢ ܩܕܵܡ ܚܘܫܒܲܝ̈ 500 ܘܡܓܪܓܼ ܠܝܼ ܕܐܡܚܐ ܐܢܘܿܢ ܒܓܹܐܪܹ̈ܐ ܕܡܸܠܲܝ̈ . 501 : ܒܡܠܹ̈ܐ ܪܓܼܝܼܓ ܐ̄ܢܵܐ ܕܐܸܡܚܹܐ ܐܸܢܘܿܢ ܒܟܠܠܕܢ̈ܝܼ̈ܢ 502 ܒܕܠܵܐ ܫ̇ܠܝܢ ܡ̣ܢ ܡܨܘܬܐ ܕܠܘܼܩܒܼܵܠ ܡܸܠܲܝ̈ . 503 : ܒܗܪܓܵܐ ܕܡ̈ܠܐ ܗܘ̤ܵܐ ܠܝܼ ܗܸܪܓܵܐ ܠܡܬܗܲܓܵܝܘܼ 504 ܘܡܵܐ ܕܗܪܓܸܬ ܒܹܗ ܥܘܟܢܝ ܩܵܠ̇ܐ ܕܗܲܪ̈ܛܝܼܩܹܐ . 505 : ܫܠܘ ܡܸܢܝ ܐ̄ܢܫ̈ܐ ܩܥ̇ܝܬ ܨܐܕܲܝܗܘܿܢ ܒܟܼܠ ܐܣܟܹܝ̈ܡܝܼܢ 506 ܘܟܼܡܵܐ ܕܣܒܼܪܸܬ ܕܡܫܠܵܐ ܫ̇ܠܹܝܢ ܫܓܲܫܘ ܘܐܸܬܼܒܲܥܪܲܪܘ . 507 ܠܲܫܓܼܝܼܫܘܼܬܼܗܘܿܢ ܚܙܝ̇ܬ ܐܦ ܗܵܫܵܐ ܒܗܵܢܵܐ ܫܲܪܒܵܐ : pb. f.252v 508 ܘܫܒ̇ܩܸܬ ܡܠܬܝ ܕܐܸܟܹܐܐ ܒܡ̈ܠܹܐ ܕܓܘܼܕܦܲܝ̈ܗܘܿܢ . 509 : ܓܘܼܕܵܦܲܝ̈ܗܘܿܢ ܕܲܡܓܲܕܦܵܢܹ̈ܐ ܓܗܕܬ̤ ܡܠܬܝܼ 510 ܘܫܒܩܬ̤ ܡܠܬܗ̇ ܘܪܕܬ̤ ܒܐܘܼܪܚܵܐ ܕܠܘܼܩܒܼܵܠ ܥ̈ܛܠܹܐ . 511 : ܠܥܛܠ̈ܐ ܐܟܣܲܬܼ ܒܫܘܚܠܵܦ ܡ̈ܠܹܐ ܕܠܘܼܩܒܼܵܠ ܡ̈ܠܹܐ 512 ܘܠܠܐ ܪ̈ܕܝܐ ܪܚܝ̇ܬ ܒܦܝܣܵܐ ܕܫܪܝܼܪ̈ܬܼܵܐ . 513 : ܫܪܝܼܪܐܝܼܬ ܐܡ̇ܪܬ ܐܸܢܹܝܢ ܠܫܪܝܼܪ̈ܬܵܐ 514 ܕܡܢܐ ܗ̣̄ܝ ܥܠܝܬܐ ܫܠܛ ܡܘܬܵܐ ܒܐ̄̈ܢܫܐ ܕܡܸܢܲܢ . 515 ܐ̄ܢܫܐ ܕܡܸܢܢ ܚܙ̇ܝܬ ܕܐܬܥܠܝܼܘ ܠܥܸܠ ܡ̣ܢ ܡܵܘܬܼܵܐ . 516 ܘܪܟܒܲܬ̣ ܡ̈ܠܹܐ ܕܐܓܼܠܐ ܒܡܸܠܹ̈ܐ ܠܲܕܠܵܐ ܓܠܝܼ̈ܢ . 517 : ܠܠܵܐ ܓܠܝ̈ܬܐ ܒܥ̇ܝܬ ܕܐܫܬܥܹܐ ܩܕܼܵܡ ܫܵܡܘܿܥܹ̈ܐ 518 ܘܐܘܕܲܥ ܐܸܢܘܿܢ ܕܢܸܗܘܘܿܢ ܝܵܕܥܝܼܢ ܙܲܢܲܝ̈ ܟܛܣܝ̈ܬܐ . 519 : ܙܢܲܝ̈ ܟܣܝ̈ܬܐ ܟܣܐ ܗ̄ܘ̣ܵܐ ܒܫܪܒܵܐ ܕܗܵܠܹܝܢ ܕܬܢܝ̇ܬ 520 ܠܵܘ ܠܓܡܝܼܪܹ̈ܐ ܐܸܠܵܐ ܠܫܒܼܪܹܐ ܘܠܵܐ ܝܵܕܩܥܹ̈ܐ . 521 : ܠܠܵܐ ܝ̇ܕܘ̈ܥܹܐ ܓܠ̇ܝܬ ܥܠܠܬ̈ܐ ܕܫܘܢܝܵ ܐ̄ܢܫ̈ܐ 522 ܕܡܢܐ ܗ̣̄ܝ ܥܸܠܬܐ ܕܫܢܝܼܘ ܡܸܢܲܢ ܠܐܬܼܪܵܐ ܐ̄ܚܪܬܵܐ . 523 : ܠܐܬܪܵܐ ܐ̄ܚܪܹܢܐ ܫܲܬܝܼܘ ܡܢܲܢ ܚܢܘܿܟ ܘܐܹܠܝܼܵܐ 524 ܘܒܫܘܢܲܝܗܘܿܢ ܨܵܪܘ ܠܲܢ ܛܘܦܣܵܐ ܕܫܘܼܢܵܝ ܚܲܝܲܝ̈ܢ . 525 : ܚܲܝܹ̈ܐ ܚܕܬܹ̈ܐ ܐܫܬܘܕܝܼ ܠܲܢ ܪܚܸܡ ܓܸܢܣܲܢ 526 ܘܚܬܸܡ ܐܸܢܘܿܢ ܒܛܒܼ̈ܥܹܐ ܬܠܵܬܐ ܕܐ̄ܢܫܐ ܬܠܵܬܼܵܐ . 527 : ܐ̄ܢܫܐ ܬܠܬܐ ܐܡ̇ܪܸܬ ܐܸܢܘܿܢ ܠܬܠܬܲܝܗܘܿܢ 528 ܠܵܐ ܗ̄ܘ̣ܵܐ ܒܕܪܚܓܼܐ ܐܠܵܐ ܒܛܲܟܼܣܵܐ ܕܟܼܝܵܢ ܐ̄ܢܫܐ . 529 ܟܝܢܵܐ ܚܲܕ ܗ̄ܘ̣ ܕܬܠܬܝܗܘܿܢ ܒܦܓܼܪ ܘܒܪܘܼܚ . 530 ܕܪܓܹܐ ܠܵܐ ܫܘܐ ܫܕܠܵܐ ܕܡ̇ܝܢ ܥܒܕ̈ܐ ܠܡܵܪܐ . 531 : ܥܒܼܕܹ̈ܐ ܐܢܘܿܢ ܚܢܘܿܟ ܘܐܠܝܵܐ ܟܡܵܐ ܐܸܢ ܚܲܝܲܢ 532 ܡܫܝܼܚܵܐ ܕܡܢܢ ܡܪܐ ܗ̄ܘ̣ ܕܥܲܠ ܟܠ ܟܡܵܐ ܐܸܢ ܐ̄ܢܵܫܵܐ ܗ̣̄ܘ . 533 : ܚܢܘܿܟ ܘܐܠܝܼܵܐ ܒܐܲܪܥܵܐ ܢܛܝܼܪܝܼܢ ܥܲܕ ܢܘܼܚܡܵܐ 534 ܡܫܝܼܚܵܐ ܒܐܬܪܐ ܕܪܡ ܘܡܠܠܲܝ ܡ̣ܢ ܡܝܘ̈ܬܹܐ . 535 : ܠܵܐ ܡܝܬܵܐ ܗ̄ܘ̣ ܒܗ̇ܝ ܕܗܘ̤ܐ ܠܹܗ ܠܵܐ ܡܝܘܬܵܐ 536 ܘܗ̤ܘ ܒܠܚܕܵܘ ܩܲܒܠܵܗ̇ ܠܗܵܕܐ ܚܠܵܦ ܡܝܘ̈ܬܹܐ . 537 : ܚܠܦ ܡܝܘܬ̈ܐ ܓ̣ܒܝܗܝ ܒܪܘܿܝܵܐ ܡ̣ܢ ܡܝܘ̈ܬܐ 538 ܕܢܸܗܘܹܐ ܡܡܲܠܹܐ ܛܲܟܼܣܵܐ ܕܥܒܼܕ̈ܐ ܘܕܒܢܲܝ̈ ܚܸܐܪܹ̈ܐ . 539 : ܥܒܕܐ ܗ̄ܘ̣ ܐܦ ܗܘ̤ ܒܗ̇ܝ ܕܥܒ̇ܕܐ ܗ̄ܘ̣ ܕܡ̣ܢ ܥܒܘܕܐ 540 ܘܬܘܼܒ ܐܦ ܡܪܐ ܗ̄ܘ̣ ܒܕܢܣܒܼ ܕܪܓܼܐ ܐܠܗܝܵܐ . 541 : ܐܠܗܝܵܐ ܗ̄ܘ̣ ܡܸܛܠ ܕܪܓܹܗ ܕܪܵܡ ܡ̣ܢ ܟܠܐ 542 ܘܝܪܒܼ ܘܐܡܠܟ ܠܵܘ ܒܟܼܝܢܹܗ ܐܸܠܵܐ ܒܕܲܪܓܹܗ . 543 : ܒܕܪܓܹܗ ܝܼܪܸܒܼ ܗ̇ܘ ܒܪܢܵܫܵܐ ܕܡ̣ܢ ܐ̄ܢܫܘܼܬܲܢ 544 ܘܗܵܕܹܐ ܟܠܗ ܡܛܠ ܕܨܒܐ ܗ̇ܘ ܕܨܒܼܐ ܒܹܗ . 545 : ܐܠܗ ܟܠܐ ܨܒܼܵܐ ܕܢܟܢܝܼܘܗܝ ܒܫܸܡ ܪܲܒܘܼܬܹܗ 546 ܘܗܵܐ ܚܡܝܹܬܝܢ ܐ̄ܢܫܐ ܣܟܼܠ̈ܐ ܒܪܒܘܼܬܼ ܕܪܓܲܢ . 547 : ܐܪܐ ܣܟܼܠܐ ܠܡ̇ܢ ܟܪܝܐ ܠܟܼܘܿܢ ܥܲܠ ܪܘܡܪܵܡܲܢ 548 ܘܠܵܐ ܨܒܹܝܢ ܐ̄ܢܬܘܢ ܥܡܩܒܠܘܼ ܠܡܲܠܟܵܐ ܕܡܢܲܢ . 549 : ܐܪܐ ܐܢܫܵܐ ܚܕܘ ܕܗܘܲܝܬܘܿܢ ܐܠܗ̈ܝܹܐ 550 ܒܝܲܕ ܒܪܢܫܵܐ ܕܗܘ̤ܐ ܐܠܗ ܥܲܡ ܐܲܠܵܗܵܐ . 551 : ܐ̄ܢܫܐ ܕܡܢܢ ܥܡܼܪ ܒܗ ܡܸܠܬܼܵܐ ܒܪܐ ܕܐܠܗ̇ܐ 552 ܘܩ̣ܪܝܗܝ ܒܫܡܹܗ ܘܝܗ̣ܒܠܗ ܕܪܓܼܐ ܕܫܸܡ ܐܝܼܬܘܼܬܼܵܐ . 553 : ܫܡܗܹ̈ܐ ܝܗܒ̣ܠܹܗ ܘܐܦ ܣܘܥܪ̈ܢܹܐ ܕܪܡ̇ܝܢ ܡܸܢܹܗ 554 ܘܟܲܕ ܛܵܒܼ ܝܲܗ̄ܒܼܠܹܗ ܠܐ ܛܥܝܵܐ ܠܹܗ ܕܡܢܲܢ ܐܝܼܬܼܵܘܗܝ . 555 : ܡܢܲܢ ܐܝܼܬܼܵܘܗܝ ܘܚܠܦ ܚܲܝܲܝ̈ܢ ܣܠܸܩ ܘܐܸܬܼܪܡܕܼܵܡ 556 ܘܚ̇ܝܒܝܼܢܲܢ ܕܢܵܘܕܐ ܠܛܒܼܵܐ ܕܪܡܪܸܡ ܓܸܢܣܲܢ . 557 : ܬܘܼܕܝܼ ܠܛܵܒܼܵܐ ܢܐܡܲܪ ܟܠܹܗ ܟܝܵܢ ܡܝܘ̈ܬܹܐ 558 ܕܪܡܪܸܡ ܓܸܢܲܣܢ ܒܚܲܕ ܒܪܢܫܵܐ ܕܫܩܲܠ ܡܢܲܢ ܀ pb. f.253r 1 : ܚܛܝܬܼܵܐ ܘܡܵܘܬܼܵܐ ܢܦ̣ܠܘ ܥܲܠ ܐܵܕܼܵܡ ܐܝܟ ܓܝܣܹ̈ܐ 2 ܘܐܲܫܠܲܚܘ ܫܲܒܼܩܘܼܗܝ ܕܠܵܐ ܢܟܣܝܼܬܼܵܐ ܥܪܛܠܐܝܼܬ . 3 : ܥܪܛܠܐܝܼܬ ܢܦ̣ܩ ܪܸܫ ܓܸܢܣܢ ܡ̣ܢ ܦܲܪܕܝܣܵܐ 4 ܘܝܸܬܼܒܼܘ ܒܸܐܒܼܠܵܐ ܐ̄ܚܝܢ̈ܝ ܢܲܦܫܹܗ ܥܲܠ ܡܦܩܬܹܗ . 5 : ܒܐܸܒܼܠܐ ܪܲܒܵܐ ܝܼܬܸܒܘ ܪ̈ܘܚܢܹܐ ܥܲܠ ܒܪܢܫܵܐ 6 ܕܫܡܥܘ ܕܥܐܝܼܕ ܕܢܸܫܪܲܝܘ [ ܗ ] ܡܘܬܐ ܠܪܘܟܼܵܒܼ ܦܓܼܪܹܗ . 7 : ܒܓܙܪ ܕܝܼܢܵܐ ܕܥܲܠ ܣܲܟܼܠܘܼܬܹܗ ܡܬܒܲܝܢܝܼܢ ܗ̄ܘ̣ܵܘ 8 ܘܡܥܩܝܼܢ ܗ̄ܘ̣ܵܘ ܕܐܝܟܢ ܐܒܕ ܨܠܸܡ ܒܪܵܢܝܵܐ . 9 : ܨܠܸܡ ܒܪܵ ܘܿܢܵܐ ܩ̣ܪܵܝܗܝ ܒܪܘܝܵܐ ܟܕ ܡܬܩܸܢ ܠܹܗ 10 ܘܕܫܡܥ̣ܘ ܛܒܵܐ ܕܗ̇ܦܟ ܠܐܪܥܹܗ ܗܦ̣ܟܘ ܐܬܬܢܚܘ . 11 : ܗܦܘܟ̣ܝܐ ܕܠܐ ܪܥܹܗ ܐܟ̣ܡܪ ܐܢܘܿܢ ܠܫܡܝ̈ܢܐ 12 ܘܦܣܩܘ ܣܒܼܪܵܐ ܕܠܵܐ ܬܘܼܒܼ ܦܢܐ ܠܘܵܬ ܚܲܝܘܵܬܐ . 13 : ܒܚܝܘܼܬ ܚܝܵܘ̈ܗܝ ܐܲܣ [...] ܪܝܼܢ ܗ̄ܘ̣ܵܘ ܟܕܐ ܬܬܩܢ 14 ܘܐܟܪܝܼܘ ܣܲܓ̣ܝ ܥܲܠ ܦܘܼܪܫܵܢܹܗ ܕܡ̣ܢ ܨܐܕܲܝܗܘܿܢ . 15 : ܚܘܼܒܵܠ ܦܓܼܪܗ ܡܟܼܪܐ ܗ̄ܘ̣ܵܐ ܠܗܘܿܢ ܠܒܲܪ ܡ̣ܢ ܛܲܟܼܣܼܵܐ 16 ܕܐܝܟܢ ܦܪܫܝܼܢ ܡ̣ܢ ܥܢܝܢܹܗ ܕܨܠܡܵܐ ܡܠܝܼܠܵܐ . 17 : ܒܲܡܠܝܼܠܘܼܬܹܗ ܬܗܝܼܪܝܼܢ ܗ̄ܘ̣ܵܘ ܕܟܼܡܵܐ ܫܒܝܼܚܵܐ 18 ܕܠܥܙܵܐ ܢܲܦܫܹܗ ܒܪ̈ܓܫܝ ܦܲܓܼܪܵܐ ܩ̈ܠܐ ܡܠܝܼ̈ܠܐ . 19 : ܗܢܝܼܝܼ ܗ̄ܘ̣ܵܐ ܠܗܘܿܢ ܩܵܠ ܢܥܡܬܹ̈ܗ ܩܕܵܡ ܣܟܼܠܘܼܬܹܗ 20 ܘܕܐܣܟܸܠ ܘܚ̣ܛܐ ܬܘܪܘ ܘܐܬܕ ܡܲܪܘ ܥܲܠ ܡܲܦܘܼܠܬܹܗ . 21 : ܚܛܝܼܬܵܐ ܣܚܲܦܬܹܗ ܠܨܠܡܵܐ ܐ̄ܚܢܵܐ ܕܫܡܝܢܹ̈ܐ 22 ܘܝܗܒܬܹܗ ܓܙܪܐ ܠܡܘܬܐ ܝܥܢܵܐ ܘܒܣܒܸܣ ܦܓܼܪܹܗ . 23 : ܐܝܟ ܕܒܡܝܵܬܐ ܚܝܪܝܢ ܗ̄ܘ̣ܵܘ ܒܹܗ ܒܡܝܬܐ ܕܥܘ̣ܠܵܐ 24 ܘܠܵܐ ܫܵܠܝܢ ܗ̄ܘ̣ܵܘ ܡ̣ܢ ܟܲܪ ܝܘܼܬܼܵܐ ܕܥܲܠ ܡܝܼܬܘܼܬܹܗ . 25 : ܡܝܼܬܼܵܐ ܚܲܫܒܘܼܗܝ ܡ̣ܢ ܥܕܢ̇ܐ ܕܐܸܟܲܠ ܦܹܐܪܵܐ 26 ܘܝܬܝܪܐܝܼܬ ܡ̣ܢ ܗ̇ܘ ܩܵܠܵܐ ܕܠܐ ܪܥܵܐ ܬܗܦܘܟ . 27 : ܠܐܪܥܵܐ ܗܦܪܗ ܗ̇ܘ ܦܘܩܕܢܵܐ ܠܐܪܥܢܝܵܐ 28 ܘܲܢܦܲܩ ܕܲܝܵܪ ܠܒܼܵܪ ܡ̣ܢ ܢܘܡ̈ܝܐ ܕܒܼܦܪܕܝܣܵܐ . 29 : ܠܒܲܪ ܡ̣ܢ ܐܬܪܐ ܕܥܡ̇ܪ ܗ̄ܘ̣ܵܐ ܒܹܗ ܥܡ̣ܪ ܡܝܘܬܐ 30 ܘܐܟܪܟ ܒܐܦܘ̈ܗܝ ܫܘܼܪܵܐ ܕܢܘܼܪ̈ܐ ܕܠܵܐ ܢܸܥܘܿܠ ܠܹܗ . 31 : ܒܫܘܼܪܵܐ ܕܢܘܼܪܐ ܡܬܒܩܝܢ ܗ̄ܘ̣ܵܘ ܪ̈ܘܚܢܝܹܐ 32 ܘܬܡܝܼܗܝܼܢ ܗ̄ܘ̣ܵܘ ܕܡܵܢܵܐ ܥܒܕܬ̤ ܪܓܬ̤ ܦܐܲܪܵܐ . 33 : ܪܓܲܬ ܦܐܪܐ ܕܚܲܩܬܹܗ ܠܐܕܵܡ ܡ̣ܢ ܦܪܕܲܝܣܵܐ 34 : ܘܚܕܝܼܘ ܕܲܝܘܹ̈ܐ ܘܐܟܼܪܝܼܘ ܟܢܫܹ̈ܐ ܕܫܡܝ̈ܢܹ̈ܐ 35 : ܒܪܝܬܵܐ ܟܠܗ̇ ܝܵܬܒܵܐ ܒܐܸܒܠܵܐ ܕܥܲܠ ܡܦܩܬܹܗ 36 ܘܲܚܢܝܼܓܼܵܐܝܼܬ ܡܒܟܼܝܐ ܗܘ̣ܬ ܠܗ̇ ܠܡܝܼܬܘܼܬ ܥܵܘ̣ܠܗ . 37 : ܐܲܝܟ ܒܹܝܬ ܒܪܐ ܥܒܼܝܼܕ ܗ̄ܘ̣ܵܐ ܥܵܠܡܵܐ ܥܲܠ ܒܲܪ ܢܫܵܐ 38 ܘܩܵܠ ܐܟܼܠܝ̈ܬܹܗ ܡܬܡܲܠܲܠ ܗ̄ܘ̣ܵܐ ܡ̣ܢܟܠܦܘܼ ܡܝܼ̈ܢ . 39 : ܡܠܝܼ̈ܠܹܐ ܘܚܪ̈ܫܹܐ ܡܒܲܟܹܿܝܢ ܗ̄ܘ̣ܵܘ ܠܵܗ̇ ܠܡܵܝܘܿܬܘܼܬܹܗ 40 ܘܠܵܐ ܫܵܠܹܝܢ ܗ̄ܘ̣ܵܘ ܡ̣ܢ ܬܢܚ̈ܬܐ ܕܥܲܠ ܚܘܼܒܵܠܹܗ . 41 : ܚܒܘܼܬܹܗ ܣܓܬ̤ ܠܐܲܦܵܘ̈ܗܝ ܣܝܵܓܼܵܐ ܕܢܘܼܪܵܐ 42 ܘܡܬܝܐܲܒܼ ܗ̄ܘ̣ܵܐ ܘܠܵܐ ܡܸܫܟܲܚ ܗ̄ܘ̣ܵܐ ܕܢܸܥܘܿܠ ܠܐܲܬܪܹܗ . pb. f.248r 43 : ܠܐܸܟܣܘܿܪܝܵܐ ܫܕܝܗܝ ܦܘܼܩܕܵܢܵܐ ܐܲܠܵܗܝܵܐ 44 ܘܐܲܝܟ ܣܵܪܘܿܚܵܐ ܡܬܗܦܟ ܗ̄ܘ̣ܵܐ ܒܐܲܪܥܵܐ ܕܟܘܼܒܹ̈ܐ . 45 : ܒܟܘܒܹ̈ܐ ܘܕܪܕܪܹ̈ܐ ܡܬܬܪܣܹܐ ܗ̄ܘ̣ܵܐ ܡܲܠܟܵܐ ܕܐܲܪܥܵܐ 46 ܘܥܦܝܦܐܝܼܬ ܡܬܬܢܲܚ ܗ̄ܘ̣ܵܐ ܥܲܠ ܡܘܼܟܵܟܹܗ . 47 : ܥܡܝܼܠ ܗ̄ܘ̣ܵܐ ܥܲܡܠܹܗ ܘܲܫܚܝܼܩܝ ܪܵܗܛܹܗ ܘܒܨܝܼܪ ܐܘܼܟܼܠܹܗ 48 ܘܲܡܕܲܘܲܕ ܗܘܐ ܫܘܚܠܵܦ ܙܒܼܢܹ̈ܐ ܕܒܝܘܡ̈ܬܹܗ . 49 : ܒܚܫܲܝ̈ ܢܲܦܫܹܗ ܚܫܝܼܫܝܼܢ ܗ̄ܘ̣ܵܘ ܡܠܝܼ̈ܠܹܗ ܘܚܲܪ̈ܫܹܐ 50 ܘܡܬܢܝܢ ܗ̄ܘ̣ܵܘ ܙܢܝ̈ ܥܩ̈ܬܹܗ ܒܩܠܵܐ ܘܫܸܬܩܵܐ . 51 : ܒܩܠܐ ܘܫܬܩܵܐ ܡܬܡܠܠ ܗ̄ܘ̣ܵܐ ܙܢܲܝ̈ ܥܵܩܬܹ̈ܗ 52 ܘܕܪܐ ܠܕܵܪܵܐ ܡܝܲܒܸܠ ܗ̄ܘ̣ܵܐ ܠܵܗ̇ ܠܟܪܝܘܼܬ ܚܲܝܵܘ̈ܗܝ . 53 : ܒܝܲܕܼ ܣܘܼܥܪܢܵܐ ܝܠܦܹܗ ܠܫܡܵܐ ܕܡܵܝܘܿܬܘܼܬܵܐ 54 ܘܫܲܪܝܼ ܡܵܘܬܵܐ ܡܚܲܒܸܠ ܝܲܠܕܵܘ̈ܗܝ ܕܠܵܐ ܚܵܘܣܵܢܵܐ . 55 : ܒܲܒܼܢܵܘ̈ܗܝ ܕܐܕܡ ܫܪܝ ܡܵܘܬܼܵܐ ܕܐܥܸܠ ܐܕܼܵܡ 56 ܘܒܲܠܥܹܗ ܠܒܹܝܠ ܒܘܼܟܼܪ̈ܐ ܪܚܝܼܡܵܐ ܕܙܲܕܝܼܩܘܼܬܼܵܐ . 57 : ܒܡܵܘܬܹܗ ܕܟܐܢܵܐ ܐܡܠܟ ܡܘܬܵܐ ܥܲܠ ܡܵܝܘ̈ܬܹܗ 58 ܘܗܘ̤ܘ ܐ̄ܢܫܵܐ ܥܒܼ̈ܕܐ ܠܡܵܘܬܵܐ ܘܠܐ ܟܠܩܪܨܵܐ . 59 : ܫܠܸܡܘ ܒ̇ܥܒܕܐ ܓܙܪ̈ܝ ܕܝܢܐ ܕܥܠ ܚܝܒ̈ܬܐ 60 ܘܚܵܒܼ ܘܐܬܡܒܟܹܿܢ ܟܝܵܢ ܡܝܘ̈ܬܐ ܒܡܝܘܬܘܼܬܵܐ . 61 : ܐܝܟ ܡܸܫܟܢܵܐ ܫܩܠܬܹܗ ܚܛܝܼܬܵܐ ܠܦܓܼܪܗ ܕܐܵܕܵܡ 62 ܘܝܗܒܬܹܗ ܠܡܵܘܬܵܐ ܕܢܬܬܪܣܹܐ ܒܗ ܐܵܣܘܛܵܐܝܼܬ . 63 : ܐܣܘܛܹܐܝܬ ܐܟ̇ܠ ܗ̄ܘ̣ܵܐ ܠܹܗ ܐܟܼܠܵܐ ܠܐܘܼܟܼܠܵܐ 64 ܘܕܠܵܐ ܚܵܘܣܵܢ ܘܥܒܲܣܒܸܣ ܗ̄ܘ̣ܵܐ ܠܹܗ ܚܪܡܵܐ ܠܫܲܒܝܐ . 65 : ܒܟܼܠܗܘܿܢ ܐ̄ܢܫ̈ܐ ܥܒܪ ܚܘܒܠܹܗ ܕܡܚܒܠܢܵܐ 66 ܘܠܐ ܦܵܫ ܐ̄ܢܫܐ ܕܠܐ ܩܬܬܼ ܒܹܗ ܛܦܪܐ ܕܡܘܬܵܐ . 67 : ܥܲܠ ܚܘܼܒܠܹܗ ܐܒܝܠܝܼܢ ܗ̄ܘ̣ܵܘ ܫܡܝܵܐ ܘܐܪܥܵܐ 68 : ܘܡܬܬܢܚܝܼܢ ܗ̄ܘ̣ܵܘ ܘܡܚܠܒܝܼܢ ܗ̄ܘ̣ܵܘ ܚܫܝܼܫܵܐܝܼܬ 69 : ܚܒܠ̈ܐ ܕܡܘܬܼܵܐ ܡܚܝܢ ܗ̄ܘ̣ܵܘ ܠܵܗ̇ ܠܟܼܠܵܗ̇ ܒܪܝܼܬܼܵܐ 70 ܘܡܣܟܝܵܐ ܗ̄ܘ̣ܵܬ ܕ [ ܐܡܬܲܝ ] ܬܘܠܸܕ ܣܒܼܪ ܚܘܼܬܵܐ . 71 : ܠܗܠܹܝܢ ܚܫܹ̈ܐ ܘܝܙܵܐ ܒܵܪܘܿܝܵܐ ܕܚܙܐ ܠܹܗ ܟܠ 72 ܘܐܫܡܲܥ ܡ̣ܢܫܠܝ ܣܲܒܼܪܵܐ ܛܵܒܼܵܐ ܠܕܠܵܐ ܣܲܒܼܪܵܐ . 73 : ܣܒܼܪܵܐ ܛܒܼܵܐ ܙܪܲܥ ܒܵܪܘܿܝܵܐ ܒܐܕܢܝ̈ ܐ̄ܩ̈ܐ 74 ܒܚܲܕ ܕܠܵܐ ܐܫܬܥܒܲܕ ܠܢܒܕܘܼܬ ܡܵܘܬܵܐ . 75 : ܚܲܕ ܒܪܢܫܵܐ ܢܛܲܪ ܒܲܙܗܝܼܪܘ ܕܠܐ ܚܘܼܒܵܠܵܐ 76 ܘܒܲܝܐܹܗ ܠܥܠܡܵܐ ܡ̣ܢ ܟܲܪܝܘܼܬܼܵܐ ܕܥܲܠ ܒܪܢܫܵܐ . 77 : ܠܒܘܝܐ ܐ̄ܢܫܐ ܫܢܝܗ ܠܚܢܘܿܟ ܪܚ̇ܡ ܐ̄ܢܫܐ 78 ܘܢܛܪܹܗ ܒܚܝܹ̈ܐ ܕܢܗܘܹܐ ܢܛܝܼܪ ܒܹܗ ܣܒܼܪܵܐ ܠܐ̄ܢܵܫܵܐ ܀ 79 : ܣܒܼܪܐ ܐܟܼܪܸܙ ܒܝܲܕ ܫܘܢܹܝܗ ܕܗ̇ܘ ܫܲܦܝܼܪܵܐ 80 ܕܫܦ̣ܪ ܣܲܓܼܝ ܥܒܕܗ ܠܫܘܼܦܪܹܗ ܣܒܼܪܐ ܠܐ̄ܢܫܐ . 81 : ܫܦ̣ܪ ܠܲܡ ܟܐܢܵܐ ܟܬܝܼܒ ܥܲܠ ܟܹܐܢܵܐ ܒܣܦܪܹܗ ܕܡܘܼܬܫܹܐ 82 : ܘܡܸܛܠ ܕܫܦ̣ܪ ܢܛܪܗ ܠܫܘܦܦܪܹܗ ܒܓܙܵܐ ܕܚܝܹ̈ܐ : ܐܝܟ ܕܒܨܠܡܵܐ ܨܪܹܗ ܠܨܲܠܡܵܐ ܕܫܦܝܼܪ̈ܬܹܗ 83 ܘܡܫܚܗ ܚܟܹ̈ܐ ܠܵܐ ܡܝܘܬܐ ܕܠܵܐ ܢܬܚܒܲܠ . 84 : ܚܫ̈ܐ ܠܚܐܘܼܗܝ ܠܲܫܘܦܪܵܐ ܦܐܝܵܐ ܕܨܠܸܡ ܐܵܕܼܵܡ 85 ܘܚܕܬܹܗ ܒܲܚܢܘܿܟ ܠܗ̇ܘ ܬܘܼܩܢܵܐ ܕܚܒܸܠ ܡܘܬܵܐ . 86 : ܚܘܼܒܠ ܡܘܬܐ ܫܪܐ ܒܵܪܘܿܝܵܐ ܒܚܝܘ̈ܗܝ ܕܚܢܘܿܟ 87 ܘܒܝܐ ܐ̄ܢ̈ܫܐ ܕܠܵܐ ܬܘܼܒ ܢܟܼܪܘܢ ܥܲܠ ܚܘܼܒܵܬܐ . 88 : ܥܲܠ ܚܘܒܠܗܘܢ ܐܒܝܼܠܝܼܢ ܗ̄ܘ̣ܵܘ ܝܠܕܘܗ̇ܝ ܕܐܵܕܵܡ 89 ܡܢܗ ܕܐܕܡ ܥܕܡܵܐ ܕܫܦ̣ܪ ܚܢܘܿܟ ܠܐܠܵܐ . 90 : ܒܢܓܕ̈ܐ ܕܡܵܘܬܵܐ ܡܬܢܓܕܝܼܢ ܗ̄ܘ̣ܵܘ ܒܢܲܝ̈ ܡܝܘܬܵܐ 91 ܘܠܲܝܬ ܗ̄ܘ̣ܵܐ ܣܒܼܪܐ ܕܡܟܼܪܸܙ ܣܲܒܼܪܵܐ ܠܡܝܼܬܘܹܬ ܐ̄ܢܫܵܐ . 92 ܠܫܬܐ ܕܪ̈ܝܢ ܡܬܲܚ ܢܓܕܲܝ̈ܗܘܿܢ ܕܡܬܢܲܓܕܢܹ̈ܐ : pb. f.248v 93 ܘܒܫܝܠܝܵܐ ܫܡ̣ܥܘ ܒܪܬ̤ ܩܠܐ ܕܣܘܼܒܵܪ ܚ̈ܝܹܐ . 94 : ܒܕܪܐ ܕܫܒܼܥܵܐ ܫܡܥ̣ܘ ܡܝܘ̈ܬܐ ܣܒܪܬܵܐ ܕܚܲܝܹ̈ܐ 95 ܘܟܕ ܛܵܒܼ ܫܲܡܥܘܼܗ̇ ܠܐ ܣܦܩܘ ܐܕܪܸܟܼܘ ܚܲܬܝܼܬܵܐܝܐ . 96 : ܡܫܡܲܥ ܫܲܡܥܘܼܗ̇ ܠܗ̇ܝ ܒܪܬ ܩܵܠܵܐ ܕܚܝܘ̈ܗܝ ܕܲܚܢܘܿܟ 97 [ ܘܡܬܕ ] ܘܡܬܕܡܪܝܼܢ ܗ̄ܘ̣ܵܘ ܕܡܢܐ ܗ̣̄ܝ ܘܥܠܡ̇ܢ ܢܲܛܪܹܗ ܒܚ̈ܝܹܐ . 98 : ܟܠܗܘܢ ܫܡܥܘܼܗܝ ܠܫܸܡܵܥܐ ܛܵܒܼܵܐ ܕܫܘܼܢܵܝ ܟܹܐܢܵܐ 99 : ܘܠܵܐ ܝܵܕܥܝܼܢ ܗ̄ܘ̣ܵܘ ܠܡܸܚܢܵܐ ܠܫܝܼܫܵܐ ܕܚ̇ܝܬ ܡܝܼ̈ܬܹܐ 100 : ܠܘܓܲܠܝܵܐܝܼܬ ܝܲܠܦܘܼܗ̇ ܠܥܠܵܬܐ ܕܒܼܘܛܵܠ ܡܵܘܬܼܵܐ 101 : ܐܠܵܐ ܒܐ̄ܪܙܵܐ ܡܸܠܐ ܫܸܡܥܹܗ ܘܟܼܣܹܐ ܚܲܝܠܹܗ 102 : ܐ̄ܪܙܢܐܝܼܬ ܫܡܥܘܗ̇ ܠܗܵܕܹܐ ܪ̈ܘܚܢܝܹܐ 103 ܘܐ̄ܪܙܢܐܝܼܬ ܡܬܪܢܹܝܢ ܗ̄ܘ̣ܵܘ ܥܲܠ ܒܘܼܕܩܵܗ̇ . 104 : ܒ [ ܗܵܐ ] ܐ̄ܪܵܙܵܐ ܫܠܚܘ ܟܪܝܘܼܬܗܘܿܢ ܪ̈ܚܡܲܝ ܐ̄ܢܫ̈ܐ 105 ܘܫܪܝܼܘ ܚܵܕܝܢ ܒܛܸܒܵܐ ܛܵܒܼܵܐ ܕܚܘܼܕܬ ܐ̄ܢܫܐ . 106 : ܒܐܒܼܠܐ ܪܒܵܐ ܝܬܝܼܒܝܼܢ ܗ̄ܘ̣ܵܘ ܥܲܠ ܒܲܪܢܫܑܵܐ 107 ܘܕܫܡ̣ܥܘ ܟܠܗܘܿܢ ܛܸܒܵܐ ܕܚܲܝܵܘ̈ܗܝ ܚܕܝܼܘ ܘܐܬܒܝܐܲܘ . 108 : ܚܝܵܘ̈ܗܝ ܕܲܚܢܘܿܟ ܒܝܐܘ ܐܢܘܿܢ ܠ [ ܒ ] ܡܝ̈ܢܹܐ 109 ܘܚܦܛܘ ܐܢܘܿܢ ܠܡܪܕܵܐ ܒܛܲܟܼܣܵܐ ܕܣܘܼܥܪ݁ܢܲܝܗܘܿܢ . 110 : ܥܒܪ ܦܘܩܕܢܵܐ ܪܦܝܗ ܠܚܘܒܗܘܿܢ ܕܠܘܵܬ ܐ̄ܢܫܵܐ 111 : ܘܠܐ ܨ̇ܒܹܝܢ ܗ̄ܘ̣ܵܘ ܠܡܫܚܠܦܲܘ ܙܘܵܥܘ̈ܗܝ ܕܐܐܪ 112 : ܥܲܡܠܵܐ ܣܪܝܼܩܵܐ ܚܲܫܒܘܼܗܝ ܠܥܲܡܥܵܐ ܕܚܠܵܦ ܐ̄ܢܫܵܐ 113 ܘܡܸܫܥܣܩܝܼܢ ܗ̄ܘ̣ܵܘ ܠܡܪܕܵܐ ܒܐܘܼܪܚܵܐ ܕܣܥܘܿܪܘܼܬܹܗ . 114 : ܪܸܡܙܵܐ ܟܣܝܵܐ ܫܥܒܸܕ ܐܸܢܘܿܢ ܠܡܥܡܲܠ ܣܲܓܝܼ 115 ܘܩܒܠ ܘܫܠܡܸܘ ܠܗ̇ܘ ܦܘܼܩܕܢܵܐ ܕܫܥܒܸܕ ܐܸܢܘܿܢ . 116 : ܠܦܘܩܕܵܢ ܟܣܝܵܐ ܫܠܸܡܘ ܪ̈ܘܚܢܹܐ ܡܫܡܫܲܝ̈ ܐ̄ܢܫ̈ܐ 117 ܘܝܬܝܪܐܝܼܬ ܡ̣ܢ ܫܘܢܹܝܗ ܕܚܢܘܿܟ ܘܲܠܟܼܵܐ . 118 : ܚܢܘܿܟ ܐܪܝܼܡܹܗ ܠܲܓܼܙܪ ܕܝܼܢܵܐ ܕܡܵܝܘܿܬܘܼܬܼܵܐ 119 ܘܫܝܸܢ ܐ̄ܢܫܐ ܘܫܡܝ̈ܢܐ ܒܫܘܼܢܝܵ ܚܲܝܵܘ̈ܗܝ . 120 : ܚܲܝܵܘ̈ܗܝ ܦܣܩܘܼܗ̇ ܠܐܘܼܪܚܵܐ ܕܡܵܘܬܼܵܐ ܐ̄ܪܙܢܐܝܼܬ 121 ܩܕܵܡ ܗ̇ܘ ܙܲܒܼܢܵܐ ܕܡܬܦܣܩܵܐ ܒܹܗ ܒܗܘܿܢ ܒܥܒܕ̈ܐ . 122 : ܗܡܝܪܐ ܕܫܝܢܐ ܢܣܒܹܗ ܨܐܕܵܘܗܝ ܡܵܪܹܗ ܕܥܵܠܡܵܐ 123 ܘܢܛܪܹܗ ܒܚ̈ܝܹܐ ܕܢܟܼܪܙ ܚܲܝܹ̈ܐ ܠܲܒܢܲܝ̈ ܓܸܢܣܹܗ . 124 : ܡܸܪܕܵܐ ܐܩܝܼܡܘ ܒܢܲܝ̈ ܡܵܪܘܿܕܵܐ ܥܲܠ ܡܪܟܠ 125 ܡܒܸܫ ܐܢܘܿܢ ܒܢܓܕ̈ܐ ܩܫܝ̈ܐ ܕܡܵܝܘܿܬܘܼܬܼܵܐ . 126 : ܒܡܘܬܼܵܐ ܢܓܕܗ̇ ܠܗ̇ܝ ܩܫܝܘܼܬܵܐ ܡܩܝܡܲܬܼ ܡܸܪܕܵܐ 127 ܘܚܢܗ̇ ܒܪ̈ܚܡܹܐ ܒܢܘܼܛܵܪ ܚܲܝܹ̈ܐ ܕܚܲܕ ܒܪܢܫܵܐ . 128 : ܚܲܕ ܒܪܢܵܫܐ ܓܒܼܵܐ ܒܚܲܕ ܛܵܘܪܵܐ ܕܥܸܣܪܵܐ ܕܵܪ̈ܝܼܢ 129 : ܘܠܒܟܹܗ ܨܐܕܵܘܗܝ ܐܝܟ ܡܫܟܢܵܐ ܚܠܵܦ ܚܝ̈ܒܹܐ . ܚܝܒܹ̈ܐ ܗ̄ܘ̣ܵܘ ܟܠܹܗ ܓܸܢܣܵܐ ܐܕܵܡܵܝܵܐ 130 ܘܡܸܫܬܘܕܝܢ ܗ̄ܘ̣ܵܘ ܘܠܵܐ ܦܪܥܝܼܢ ܗ̄ܘ̣ܵܘ ܚܘܒܲܬܼ ܚܵܘܒܹ̈ܐ . 131 : ܒܗܕܐ ܬܢܘܝ ܫܩܠܹܗ ܠܲܚܢܘܿܟ ܐܝܟ ܡܫܟܢܵܐ 132 ܕܢܗܘܘܿܢ ܥܗܕܝܼܢ ܠܡܦܪܲܥ ܚܘܼܒܵܐ ܠܡܬܩܢ ܟܠܵܐ . 133 : ܫܛܪܐ ܕܚܵܘ̈ܒܹܐ ܚܲܝܒܝܼܢ ܗ̄ܘ̣ܵܘ ܡ̣ܢ ܫܘܪܝܵܐ 134 ܘܕܠܵܐ ܦܪܥܘܼܗܝ ܦܪܥܘܼܗܝ ܒܲܚܢܘܿܟ ܟܕ ܠܵܐ ܨ̇ܒܝܢ . 135 : ܐܲܝܟ ܥܲܪܒܐ ܗܘ̤ܐ ܫܦܝܼܪܵܐ ܠܒܢܲܝ̈ ܓܸܢܣܹܗ 136 ܕܢܗܘܘܿܢ ܦܪܥܝܼܢ ܫܛܪ ܚܘ̈ܒܬܵܐ ܕܣܘܼܥܪ̈ܢܲܝܗܘܿܢ . 137 : ܒܝܲܕ ܥܠܠܬܐ ܐܲܠܸܦ ܐܸܢܘܿܢ ܠܡܦܪܲܥ ܚܘܒܵܐ 138 ܘܐܩܨܗ ܚܘܼܒܵܐ ܕܒܲܣܝܼܡܘܼܬܹܗ ܥܲܠ ܙܕܝ̈ܩܹܐ . 139 : ܠܘ ܙܕܝܩܹ̈ܐ ܥܨܐܘܗܝ ܘܥܒܼܕ ܫܝܢ̇ܐ ܠܐ̄̈ܢܫܐ 140 ܕܗܘ̤ ܝ̇ܕܥ ܗ̄ܘ̣ܵܐ ܩܕܼܵܡ ܕܢܫܝܼܢ ܫܝܢܵܐ ܥܒ̈ܕ . 141 ܚ̣ܙܵܐ ܗ̄ܘ̣̈ܐ ܠܚܘܼܒܹܗ ܫܝܢܵܐ ܕܥܒܼܕ ܒܙܒܼܢܹܗ ܕܲܚܢܘܿܟ : pb. f.249r 142 ܘܡܛܝܸܒܼ ܗ̄ܘ̣ܵܐ ܐܵܦ ܫܘܢܝܹܗ ܩܕܵܡ ܕܲܢܫܢܝܘܼܗܝ . 143 : ܝ̇ܕܥ ܗ̄ܘ̣ܵܐ ܠܗ̇ ܠܗܵܕܹܐ ܕܣܥ̣ܪ ܒܫܘܼܪܵܝ ܙܒܼܢܹ̈ܐ 144 ܘܥܲܠܝܵܐ ܗ̄ܘ̣ܵܬ ܠܹܗ ܗ̇ܝ ܕܲܥܬܝܼܕܵܐ ܒܙܒܼܢܵܐ ܕܬܼܪܹܝܢ . 145 : ܟܠܗܘܿܢ ܙܒܼܢܹ̈ܐ ܚܙܝܹܢ ܗ̄ܘ̣ܵܘ ܡܸܡܢܘܡ ܠܡܬܩܸܢ ܙܒܢܹ̈ܐ 146 ܘܡܛܟܣܝܼܢ ܗ̄ܘ̣ܘ ܫܘܚܠܦܲܝ̈ܗܘܿܢ ܥܲܕܠܵܐ ܢܸܗܘܘܿܢ . 147 : ܡܦܣ ܗ̄ܘ̣ܵܐ ܒܛܘܥܝܲܝ ܒܐܕܵܡ ܘܲܒܼܢܵܘ̈ܗܝ ܥܲܕ ܠܵܐ ܢܛܥܘܵܢ 148 ܘܡܛܝܸܒܼ ܗ̄ܘ̣ܵܐ ܕܢܫܪܐ ܡܵܘܬܵܐ ܘܢܥܒܲܪ ܛܘܥܝܲܝ . 149 : ܒܝܲܕ ܥܠܠ̈ܬܐ ܓܠܐ ܨܒܝܢܹܗ ܨܒ̇ܐ ܒܚܲܝܲܝ̈ܢ 150 ܘܝܗ̣ܒ ܠܲܢ ܣܒܼܪܐ ܒܝܲܕ ܫܘܼܢܵܝܵܐ ܕܐ̄ܢܫܐ ܕܡܢܝܢ . 151 : ܫܢܝ ܠܚܡܘܿܟ ܘܢܛܪܹܗ ܒܝܲܚܹ̈ܐ ܠܵܐ ܡܝܘ̈ܬܹܐ 152 ܘܒܫܘܢܹܝܗ ܐܩܢܝܼ ܣܒܼܪܵܐ ܠܟܸܣܪܵܐ ܕܪ̈ܝܢ . 153 : ܣܒܼܪܐ ܛܒܼܐ ܩܢܵܘ ܩܕܡ̈ܝܵܐ ܒܚܲܝܵܘ̈ܗܝ ܕܚܡܘܿܟ 154 ܘܐܝܟ ܗܕܝܼܐܐ ܗܘ̤ܐ ܫܘܢܹܝܗ ܠܕ ܒܬܪܟܢ . 155 : ܒܐܘܪܚܵܐ ܕܚ̈ܝܐ ܪܕܘ ܝܠܕܬܹ̈ܗ ܒܣܲܒܼܪܵܐ ܕܚܲܝܹ̈ܐ 156 ܘܫܪܝܼܘ ܬܵܢܝܼܢ ܐ̄ܪܙ ܚܲܝܲܝ̈ܗܘܿܢ ܕܪܵܐ ܠܕܪܵܐ . 157 : ܠܡܟ ܓܐܝܐܝܼܬ ܡܦܫܸܩ ܗ̄ܘ̣ܵܐ ܠܹܗ ܠܗܢܐ ܐ̄ܪܙܵܐ 158 ܟܲܕ ܬܢܐ ܗ̄ܘ̣ܵܐ ܙܢܲܝ̈ ܛܒ̈ܬܐ ܕܠܘܵܬ ܐ̄ܢܫܵܐ . 159 : ܢܘܿܚ ܐܲܝܟ ܪܲܥܡܵܐ ܡܫܡܲܥ ܗ̄ܘ̣ܵܐ ܠܹܗ ܠܩܵܠ ܒܘܪ̈ܟܬܹܗ 160 ܘܡܚܘܐ ܗ̄ܘ̣ܵܐ ܕܩܪܒ ܙܲܒܼܢܵܐ ܕܚܘܼܕܵܬ ܐ̄ܢܫܵܐ . 161 : ܒܝܲܕ ܒܘܼܪ̈ܟܵܬܹܗ ܓܠ̣ܐ ܙܕܝܼܩܵܐ ܨܒܝܵܢ ܡܪܹܗ 162 ܕܡܛܝܸܒܼ ܗ̄ܘ̣ܵܐ ܕܢܦܪܘܿܩ ܐ̄ܢܫܐ ܒܝܲܕ ܒܪܢܫܵܐ . 163 : ܨܝܕ ܐܒܼܪ ܗܵܡ ܫܠܡܘ ܟܠ ܩܠܝ̈ܢ ܛܥܝܢܲܝ̈ ܣܲܒܼܪܵܐ 164 ܕܒܲܠܡܹܐܝܢ ܚܘܒܹܗ ܢܝܝ ܣܟܼܟܝܵܐ ܕܥܸܣܪܝܼܢ ܕܪ̈ܝܼܢ . 165 : ܥܣܪܝܼܢ ܕܵܪ̈ܝܼܢ ܪܕܵܘ ܡ̣ܢ ܐܵܕܵܡ ܥܕܲܡܵܐ ܠܐܲܒܼܪܵܡ 166 ܡܵܚܘ ܪ̈ܗܛܲܝܗܘܿܢ ܒܲܠܡܐܹܝܢ ܫܲܝܢܵܐ ܕܚܲܕ ܒܲܪܢܫܵܐ . 167 : ܚܲܕ ܗ̄ܘ̣ܵܐ ܐܒܼܪܡ ܘܚܲܕ ܗ̄ܘ̣ܵܐ ܚܘܼܒܹܗ ܕܠܘܵܬ ܡܵܪܹܗ 168 ܘܡܸܛܠ ܚܘܼܒܹܗ ܥܒܼܕܗ ܠܡܹܐܢܵܐ ܠܟܢܘ̈ܬܹܗ . 169 : ܠܡܹܐܢܵܐ ܕܫܝܢܵܐ ܗܘ̤ܐ ܐܲܒܼܪܗܵܡ ܠܒܢܲܝ̈ ܓܸܢܣܹܗ 170 ܘܒܗ ܢܵܝܝ ܐܸܠܦܹ̈ܐ ܕܪܘܼܚ ܓܠܝܢܹ̈ܐ ܐܠܗܝܹ̈ܐ . 171 : ܡ̣ܢ ܐܒܪܗܵܡ ܫܪܝܼܘ ܐ̄ܢ̈ܫܐ ܒܪܸܚܡܲܬܼ ܩܘܼܫܬܼܵܐ 172 ܐܵܦ ܒܪܘܿܝܵܐ ܓ̣ܠܵܐ ܨܒܝܢܹܗ ܕܠܘܵܬ ܐ̄ܢܫܐ . 173 : ܚܲܕ ܨܒܝܼܢܵܐ ܗܘ̤ܵܐ ܠܐܲܗܐ ܠܘܵܬ ܒܪܢܫܑܵܐ 174 : ܘܒܕܩܹܗ ܒܟܐܢܹ̈ܐ ܒܝܲܕ ܥܠ̈ܠܬܐ ܕܟܼܠ ܐܣܟܹܝܡܝܼ̈ܢ 175 : ܠܐܒܼܕܡ ܐܡ̣ܪ ܕܒܝܲܕ ܙܪܥܹܗ ܡܒܪܟ ܥܡܡܹ̈ܐ 176 ܘܠܒܲܪ ܐܝܫܲܝ ܕܡ̣ܢ ܝܘܼܒܠܹܗ ܡܩܝܼܡ ܡܲܠܟܘܼܬܼܵܐ . 177 : ܚܲܕ ܒܬܲܪ ܚܲܕ ܝܒܠܘ ܐܢܘܿܢ ܠܫܘܼܘܵܕܝ ܡܸܠܵܘ̈ܗܝ 178 ܘܠܵܐ ܗ̄ܘ̣ܵܐ ܙܒܼܢܵܐ ܕܠܵܐ ܚܵܘܝܼ ܒܹܗ ܙܢܲܝ̈ ܨܒܼܝܢܹܗ . 179 : ܠܛܒ̈ܐ ܚܵܘܝܹܗ ܚܘܼܒܵܠ ܪܲܒܵܐ ܕܒܲܣܝܹܡܘܼܬܹܗ 180 ܕܢܸܗܘܘܿܢ ܙܪܥܝܼܢ ܣܒܼܪܵܐ ܛܵܒܼܵܐ ܒܵܐܕܢܲܝ̈ ܐ̄ܢܫ̈ܐ . 181 : ܒܟܼܠܗܘܿܢ ܙܒܼܢ̈ܐ ܙܲܪܥܹܗ ܠܙܲܪܥܵܐ ܕܦܘܼܪܩܵܢ ܐ̄ܢܫܵܐ 182 ܟܡܵܐ ܡܫܩܐ ܗ̄ܘ̣ܵܐ ܚܠܵܦ ܢܘܛ̈ܦܬܼܵܐ ܙܢܲܝ̈ ܓܸܠܝ̈ܢܹܐ . 183 : ܒܝܲܕ ܓܠܝ̈ܢܹܐ ܚܲܟܸܡ ܐ̄ܢܫ̈ܐ ܘܫܡܝ̈ܢܹܐ 184 ܕܢܸܗܘܘܿܢ ܝܕܥܝܼܢ ܠܡܪܕܵܐ ܒܐܘܼܚܵܐ ܕܫܸܡ ܐܝܼܬܘܼܬܵܐ . 185 : ܐܘܪܚܵܐ ܪܒܬܐ ܕܪܫ̣ ܒܢܒ̈ܬܿܐ ܠܡܸܪܕܵܐ ܨܹܐܕܵܘܗܝ 186 ܘܝܬܝܼܪ ܚܘܝܗ̇ ܒܒܲܪ ܬܘܬܒܹ̈ܐ ܢܒܝܼܵܐ ܘܟܵܗܢܵܐ . 187 : ܢܒܝܼܵܐ ܘܟܗܢܵܐ ܓܒ̣ܵܐ ܠܹܗ ܒܙܒܼܢܵܐ ܕܦܠܓܘܼܬ ܙܒܼܢܹ̈ܐ 188 ܕܢܗܘܹܐ ܡܚܵܘܹܐ ܙܢܲܝ̈ ܨܒܝܢܹܗ ܠܒܼܢܝ̈ܢܫܵܐ . 189 : ܟܠܹܗ ܚܲܝܠܵܐ ܕܣܥܘܿܪܘܬܹܗ ܐܫܠܸܡ ܒܐܝܵܕܘ̈ܗܝ 190 ܕܢܪܕܹܐ ܘܢܩܢܐ ܠܒܼܢܲܝ̈ ܥܡܹܗ ܒܕܚܠܲܬܼ ܩܘܼܫܬܼܵܐ . 191 : ܐܦܛܪܘܦܵܐ ܐܠܗܝܵܐ ܥܲܒܼܕܹܗ ܒܲܐܪܥܵܐ 192 ܕܢܸܗܘܹܐ ܙ̇ܐܵܢ ܥܒܼܕܲܝ̈ ܡܪܹܗ ܡ̣ܢ ܒܹܝܬ ܡܵܪܹܗ . pb. f.249v 193 : ܦܪܣܐ ܟܐܢܵܐ ܦܪܝܼܝܣ ܟܐܢܵܐ ܠܥܒܕ̈ܝ ܡܵܪܹܗ 194 ܘܚܲܟܼܝܵܡܵܐܝܼܬ ܝܗܒ̣ ܡܙܘܢܵܐ ܒܟܲܦܢܐ ܘܣܲܒܼܥܵܐ . 195 : ܒܢܓܕܵܐ ܕܟܦܫܵܐ ܪܕܵܐ ܠܡܵܪ̈ܘܿܕܹܐ ܕܠܘܼܩܒܵܠ ܡܵܪܹܗ 196 : ܘܐܠܸܦ ܐܸܢܘܿܢ ܕܠܵܐ ܢܫܬܩܠܘܿܢ ܥܲܠ ܒܵܪܘܿܝܵܐ 197 : ܩܕܠܵܐ ܩܲܫܝܵܐ ܩܢ̣ܵܘ ܡܵܪ̈ܘܕܹܐ ܒܢܲܝ̈ ܐܲܒܼܪܗܵܡ 198 ܘܐܝܟ ܕܒܼܢܝܵܪܵܐ ܟܒܸܫ ܐܢܘܿܢ ܒܲܪ ܬܘܬܒܹ̈ܐ . 199 : ܢܝܪܐ ܩܫܝܵܐ ܗܘ̤ܬ ܒܪܬ ܩܵܠܹܗ ܕܗ̇ܘ ܛܲܢܵܢܵܐ 200 ܘܟܒܸܫ ܐܸܢܘܿܢ ܠܒܲܥܪܝܼܪ̈ܝܹܐ ܟܲܕ ܠܵܐ ܨܵܒܹ̇ܝܢ . 201 : ܟܲܕ ܠܵܐ ܨܒܝܢ ܓܒ̣ܵܘ ܡܪܘܼܬܵܐ ܕܫܸܡ ܐܲܠܵܗܵܐ 202 ܘܟܲܕ ܠܵܐ ܡܢܚܝܢ ܐܲܣܠܝܼܘ ܘܫܕܵܘ ܠܦܘܠܝܼܚܵܢ ܕܝܘ̈ܐ . 203 : ܡ̣ܢ ܐܝܢܢܫܹܐ ܕܫܸܡ ܒܵܪܘܿܝܵܐ ܪܚܸܡܘ ܒܵܪܘܿܝܵܐ 204 ܘܡ̣ܢ ܛܢܦܘܬܵܐ ܕܦܬܟܼܪܘܬܼܵܐ ܣܢܵܘ ܥܸܢܝܵܢܵܗ̇ . 205 : ܢܒܼܥܵܐ ܕܢܓܼܕ̈ܐ ܥܒܼܝܼܕ ܗ̄ܘ̣ܵܐ ܦܘܼܡܹܗ ܕܒܲܪ ܬܵܘܬܵܒܹ̈ܐ 206 ܘܡܲܫܩܹܐ ܗ̄ܘ̣ܵܐ ܠܗܘܿܢ ܙܢܲܝ̈ ܡܚܘ̈ܬܐ ܥܙܝܙܬ̈ܐ . 207 : ܐܝܟ ܕܠܫܒܼܛܵܐ ܐܚܝܼܕ ܗ̄ܘ̣ܵܐ ܠܹܗ ܦܘܼܩܕܵܢ ܡܵܪܹܗ 208 ܘܪܕܐ ܗ̄ܘ̣ܵܐ ܒܹܗ ܠܥܲܡܵܐ ܥܲܛܠܵܐ ܪܚ̇ܡ ܦܸܗܝܵܐ . 209 : ܒܟܼܠ ܐܣܟܹܝܡܝܼ̈ܢ ܟܒܫ ܐܸܢܘܿܢ ܟܐܢܵܐ ܠܥܛ̈ܠܐ 210 ܘܒܟܼܠ ܦܘܼܪ̈ܣܝܼܢ ܬܒܼܪܘܼܗܝ ܗܸܢܘܿܢ ܠܢܝܼܪܵܐ ܕܡܸܠܵܘ̈ܗܝ . 211 : ܢܝܼܪܵܐ ܗ̣̄ܝ ܩܫܝܵܐ ܫܩܝܘܼܬ ܡܸ̈ܠܹܐ ܕܒܲܢܒܝܼܘܼܬܵܐ 212 ܘܐܘܡܢܐܝܼܬ ܡܟܒܫ ܠܐܢ̈ܫܐ ܒܕܚܲܠܬ ܩܘܼܫܬܵܐ . 213 : ܒܚܝܼܪ ܒܲܐܟܪܹ̈ܐ ܗܘ̤ܐ ܐܠܝܼܵܐ ܒܢܒܝܼܘܼܬܹܗ 214 ܘܕܦܠܚ ܣܲܓܼܝܼ ܢܚ̣ ܒܠܡܐܢܵܐ ܕܪܡ ܡ̣ܢ ܩܸܢܛܵܐ . 215 : ܒܠܡܹܐܝܢ ܫܝܢܵܐ ܕܪܡ ܡ̣ܢ ܩܸܢܛܵܐ ܢܚ ܟܫܝܼܪܵܐ 216 ܘܕܪܫ ܐܘܼܪܚܵܐ ܠܦܠܝܲܝ̈ ܫܲܦܝܼܪ ܕܢܪܕܘܼܢ ܥܲܡܹܗ . 217 : ܒܐܘܼܚܵܐ ܫܦܝܼܬܵܐ ܕܠܵܐ ܬܘܩ̈ܠܬܐ ܪܕܐ ܙܕܝܼܩܵܐ 218 ܕܕܪܝܫܵܐ ܗ̄ܘ̣ܵܬ ܠܲܚܢܘܿܟ ܟܹܐܢܵܐ ܒܫܲܘܦܪܵܐ ܕܢܦܲܫܹܗ 219 : ܫܘܦܪܐ ܕܢܲܦܫܹܗ ܕܗ̇ܘ ܫܦܝܼܪܵܐ ܚ̣ܙܵܐ ܒܵܪܘܿܝܵܐ 220 ܘܢܛܪܹܗ ܠܚ̈ܝܹܐ ܕܠܵܐ ܢܸܬܼܚܲܒܠܘܿܢ ܫܘܦܪ̈ܐ ܕܢܦܫܹܗ . 221 : ܒܹܗ ܒܗܵܢ ܫܘܼܦܪܵܐ ܕܫܦܝܼܪ̈ܬܵܐ ܫܦ̣ܪ ܐܠܝܼܵܐ 222 ܘܣܥ̣ܪ ܨܐܸܢ ܕܵܘܗܝ ܗ̇ܝ ܕܐܣܬܥܪܬ̤ ܨܝܕ ܫܲܦܝܼܪܵܐ . 223 : ܠܚܲܕ ܦܘܼܪܥܢܵܐ ܐܲܫܘܝܼ ܐܸܢܘܿܢ ܠܕܟܝܲܝ̈ ܢܲܦܫܵܐ 224 ܘܠܵܐ ܝܗܒ̣ ܐܲܬܪܵܐ ܠܡܵܘܬܼܵܐ ܝܲܥܢܵܐ ܥܲܠ ܦܓܪ̈ܝܗܘܿܢ . 225 : ܠܥܸܠ ܡ̣ܢ ܡܵܘܬܵܐ ܐܲܪܝܲܡ ܐܸܢܘܿܢ ܠܥܒܕܹ̈ܐ ܛܵܒܹ̈ܐ 226 ܕܢܪܡܐ ܛܢܢܐ ܒܪܥܝܢ ܐ̄ܢܫܐ ܕܢܸܗܘܘܿܢ ܛܵܒܹ̈ܐ . 227 : ܠܐ̄ܢ̈ܫ ܐܠܦ ܒܲܬܪܹܝܢ ܐ̄ܢܫ̈ܐ ܕܫܲܢܝܼ ܨܹܐܕܵܘܗܝ 228 ܕܠܵܐ ܢܸܬܦܠܓܘܿܢ ܥܲܠ ܪܗܒܼܘܢܵܐ ܚܚܝ̇ܬ ܡܝܼ̈ܬܹܐ . 229 : ܣܝܡܲܬܼ ܚ̈ܝܐ ܣܝܼܡܵܐ ܗ̄ܘ̣ܵܬ ܠܹܗ ܕܢܓܼܠܐ ܠܐ̄ܢܫܐ 230 ܘܩܲܕܸܡ ܚܘܝܗ̇ ܒܲܬܪܹܝܢ ܓܲܒܼܪ̈ܝܢ ܚܢܘܿܟ ܘܐܠܝܼܵܐ . 231 : ܚܢܘܿܟ ܘܐܠܝܼܵܐ ܗܘ̤ܘ ܗܕ̈ܝܐܐ ܠܟܼܝܵܢ ܐ̄ܢܫܐ 232 ܕܢܸܪܕܘܢ ܐ̄̈ܢܫܐ ܒܐܘܼܪܚܵܐ ܕܚܝܹ̈ܐ ܠܵܐ ܡܝܘ̈ܬܐ . 233 : ܠܲܚܢܘܿܟ ܫܢܝܹܗ ܒܛܵܘܪܐ ܩܲܕܡܵܐ ܕܥܸܣܪܵܐ ܕܵܪ̈ܝܢ 234 ܘܒܲܪ ܬܵܘܬܒܹ̈ܐ ܒܬܪܝܢܵܐ ܕܡܨܥܲܬ ܙܒܢ̈ܐ . 235 : ܒܡܨܥܲܬܼ ܙܒܼܢܹ̈ܐ ܥܒܲܕ ܫܘܼܢܵܝܹܗ ܕܥܒܼܕܵܐ ܛܵܒܼܵܐ 236 ܕܢܸܗܘܹܐ ܡܥܗܸܕ ܩܕܡ̈ܝܬܵܐ ܘܐ̄ܚܪ̈ܝܬܐ . 237 : ܠܬܠܬܼ ܙܒܢܝܼ̈ܢ ܦܠܓܗ ܠܥܵܠܡܵܐ ܡܵܪܹܗ ܕܥܵܠܡܵܐ 238 ܘܟܼܠ ܚܲܕ ܙܒܼܢܵܐ ܫܩܠ ܚܲܕ ܐ̄ܢܫܐ ܘܢܛܪܹܗ ܒܝܼܚܲܝܹ̈ܐ . 239 : ܒܗ̇ܘ ܩܲܕܡܝܵܐ ܫܲܢܝܼ ܠܝܢܘܟ ܓܒܼܪܵܐ ܟܹܐܢܵܐ 240 ܘܒܬܪܝܢܐ ܕܒܲܪ ܐܹܠܝܼܵܐ ܢܒܝܐ ܒܚܝܼܪܵܐ . 241 : ܒܬܠܝܼܬܝܐ ܪܵܡܵܐ ܡܢܢ ܡܸܠܬܐ ܕܲܥܠܵܘܗܝ 242 ܘܠܐ ܡܨܐ ܦܘܼܡܵܐ ܕܢܹܐܡܲܪ ܕܟܼܡܵܐ ܫܒܝܼܚ ܫܘܼܢܵܝܹܗ . 243 ܐܲܝܟ ܕܒܼܕ ܪܓܼܵܐ ܪܕܵܐ ܨܒܝܢܹܗ ܒܫܘܼܠܸܡ ܙܒܼܢܹ̈ܐ : pb. f.250r 244 : ܘܕܪܸܓ ܐ̄ܢܫ̈ܐ ܡ̣ܢ ܡܟ̈ܬܐ ܠܫܒܝܼܚ̈ܬܐ 245 : ܒܨܝܼܪܘ̣ܵܐ ܙܒܼܢܵܐ ܕܫܲܢܹܝܗ ܠܲܚܢܘܵܟ ܡ̣ܢ ܕܐܠܝܵܐ 246 ܘܡܬܚܬܲܝ ܗ̄ܘ̣ܵܐ ܕܒܲܪ ܬܘܬܒ̈ܐ ܕܡ̣ܢ ܕܡܫܚܝܐ . 247 : ܚܢܘܿܟ ܕܐܫܢܝܼ ܐܡ̣ܪ ܒܠܚܘܕ ܥܲܠ ܫܘܼܢܹܝܗ̇ 248 ܘܠܵܐ ܒܕܩ ܠܲܢ ܕܐܝܟܵܐ ܫܢܝܹܗ ܘܐܲܝܟܵܐ ܣܡܹܗ . 249 : ܐ̄ܪܙܢܐܝܼܬ ܪܡܙ ܠܲܢ ܡܘܼܫܹܐ ܥܲܠ ܫܘܼܢܝܹܗ 250 ܘܠܵܐ ܦܫܸܩ ܠܲܢ ܕܡܢܐ ܗ̣̄ܝ ܥܸܠܬܐ ܕܐܫܬܢܝܼ ܒܵܗ̇ . 251 : ܐܲܝܟ ܕܠܫܒܼܪܹ̈ܐ ܠܓܠܓ ܐܢܝܢ ܠܗܵܠܹܝܢ ܕܲܚܡܘܿܟ 252 ܒܗ̇ܝ ܕܫܒܼܪ ܗ̄ܘ̣ܵܐ ܗ̇ܘ ܕܘܼܒܵܪܵܐ ܕܫܘܼܪܵܝ ܙܒ̈ܢܹܐ . 253 : ܫܒܼܪ ܗ̄ܘ̣ܵܐ ܣܲܓܝܼ ܙܒܼܢܹܗ ܕܲܚܢܘܿܟ ܡ̣ܢ ܕܐܹܠܝܼܵܐ 254 ܪܒܨܝܼܪܝܼܢ ܗ̄ܘ̣ܵܘ ܙܢܲܝ̈ ܫܘܼܢܝܵܐ ܡ̣ܢ ܫܘܼܢܵܝܵܐ . 255 : ܩܵܠܵܐ ܫܚܝܼܡܵܐ ܫܡ̣ܥܘ ܩܲܕܡܵܝܹ̈ܐ ܒܫܲܪܒܹܗ ܕܲܚܢܘܿܟ 256 ܕܐܠܝܼܵܐ ܕܹܝܢ ܩ̈ܠܐ ܣܒܼܝܼ̈ܣܹܐ ܕܲܢܒܝܼܘܼܬܼܵܐ . 257 : ܩ̈ܠܹܐ ܣܒܼܝ̈ܣܹܐ ܡܫܬܥܝܼܢ ܗ̄ܘ̣ܵܘ ܥܲܠ ܐܹܠܝܼܵܐ 258 ܕܩܪܸܒܼ ܙܒܼܢܵܐ ܕܡܫܬܢܹܐ ܠܹܗ ܡ̣ܢ ܨܝܕ ܐ̄ܢܵܫܵܐ . 259 : ܢܒܼܝܵܐ ܠܚܒܼܪܹܗ ܡܫܬܥܹܐ ܗ̄ܘ̣ܵܐ ܫܡܥܵܐ ܕܩܲܒܸܿܠ 260 ܘܡܝܒܠܝܼܢ ܗ̄ܘ̣ܵܘ ܓܠܝܢܲܝ̈ܗܘܿܢ ܡ̣ܢ ܚܲܕ ܠܐ̄ܚܪܝܼܢ . 261 : ܡ̣ܢ ܚܲܕ ܠܐ̄ܚܪܹܝܢ ܡܬܝܒܸܿܠ ܗ̄ܘ̣ܵܐ ܝܘܿܡ ܫܘܢܝܹܗ 262 ܟܕ ܓܵܕܠܝܼܢ ܠܹܗ ܟܠܝܼܠ ܩܘܼܠܣܹ̈ܐ ܕܓܠܝܢܝ̈ [ ܗܘܿܢ .] 263 : ܒܩܵܠ ܓܸܠܝܢܵܐ ܡܬܩܠܲܣ ܗ̄ܘ̣ܵܐ ܐܬܠܝܛ ܪܘܼܚܵܐ 264 ܘܡܙܚܝܼܢ ܗ̄ܘ̣ܵܘ ܢܒܝ̈ܐ ܕܪܘܼܚܐ ܠܐܲܬܠܝܛܘܼ [ ܬܹܗ .] 265 : ܐܬܠܝܛܐܹܝܬ ܡܫܬܢܐ ܗ̄ܘ̣ܵܐ ܡ̣ܢ ܕܘܼܟ ܠܐ̄ܚܪܝܢ 266 ܘܟܲܕ ܝ̇ܕܥ ܗ̄ܘ̣ܵܐ ܡܣܬܲܪ ܗ̄ܘ̣ܵܐ ܠܹܗ ܠܝܘܿܡ ܫܘܼܢܹܝܗ . 267 : ܠܵܐ ܨ̇ܒܐ ܗ̄ܘ̣ܵܐ ܢܟܼܦܐ ܕܢܸܓܼܠܹܐ ܠܫܒܚܝܘܼܬܹܗ 268 ܕܠܵܐ ܢܨܘܲܕܘܼܢܵܝܗܝ ܦܚ̈ܐ ܨܢܝܼ̈ܥܹܐ ܕܫܘܼܒܼܚܵܐ ܣܪܝܼܩܵܐ . 269 : ܚܟܝܡܐܝܼܬ ܡܦܲܪ [ ܢ ] ܣ ܗ̄ܘ̣ܵܐ ܠܵܗ̇ ܠܗ̇ܝ ܕܐܣܬܪܲܬ̤ 270 ܥܕܡܵܐ ܕܒܼܩܹܗ ܪܘܼܚ ܓܸܠܝܢܵܐ ܕܒܟܼܘ̈ܙܹܐ . 271 : ܪܘܼܚ ܓܸܠܝܢܵܐ ܥܨܝܗܝ ܗ̄ܘ̣ܵܐ ܐܵܦܠܗ̇ ܕܢܓܠ̣ܐ ܕܟܣܝ̈ܢ 272 ܘܟܲܕ ܠܵܐ ܨ̇ܒܐ ܓ̣ܠܐ ܥܲܠ ܙܒܼܢܵܐ ܕܡܫܬܢܹܐ ܒܹܗ . 273 : ܥܠܬܢܐܝܼܬ ܪܟܸܒܼ ܥ̈ܠܠܹܐ ܩܕܼܵܡ ܬܠܡܝܼܪܹܗ 274 ܕܡܵܪܝܵܐ ܫܲܕܼܪܹܗ ܒܐܸܝܼܙܓܕܘܼܬܐ ܐܪܙܢܐܝܼܬ . 275 : ܐ̄ܪܙܢܐܝܼܬ ܡܚܵܘܹܐ ܗ̄ܘ̣ܵܐ ܠܹܗ ܠܐ̄ܪܙ ܫܘܼܢܹܝܹܗ 276 ܐܲܝܟ ܡܵܐ ܕܦܐܹܐ ܠܒܢܲܝ̈ ܐܪ̈ܙܹܐ ܐܠܗ̈ܝܹܐ . 277 : ܐܠܗ ܟܠܐ ܡܚܟܸܡ ܗ̄ܘ̣ܵܐ ܠܹܗ ܠܥܲܒܼܕܵܐ ܛܒܐ 278 ܕܢܥܸܒܼܕ ܛܟܼܣܐ ܠܫܘܼܢܵܝ ܚܲܝܹ̈ܐ ܠܵܐ ܡܝܘ̈ܬܐ . 279 : ܠܚ̈ܝܐ ܕܠܵܐ ܚܒܼܵܠ ܡܫܬܢܹܐ ܗ̄ܘ̣ܵܐ ܒܲܪ ܡܝܘܬ̈ܐ 280 ܘܚܲܟܝܼܡܐܝܼܐ ܝܲܩܪ ܐܢܘܿܢ ܩܕܵܡ ܡܝܘܬܹ̈ܐ . 281 : ܒܐܘܼܪܚܵܐ ܡܬܚܝܬܐ ܕܠܲܝܬ ܒܵܗ̇ ܡܝܼ̈ܐܹܐ ܥܬܝܼܪ ܗ̄ܘ̣ܵܐ ܕܢܸܪܕܹܐ 282 ܘܡܬܚܹܗ ܠܗܘܢܹܗ ܠܦܘܼܬ ܗ̇ܘ ܡܬܚܵܐ ܕܠܵܐ ܡܸܢܝܵܢܵܐ . 283 : ܒܥܝܢܵܐ ܕܪܘܼܚܵܐ ܚ̣ܙܝܗܝ ܚܲܙܝܵܐ ܠܗ̇ܘ ܒܘܼܣܡܵܐ 284 ܘܗܘܸܐ ܥܵܠܡܵܐ ܐܲܝܟ ܠܵܐ ܥܠܡܵܐ ܩܕܼܵܡ ܪܸܥܝܵܢܹ̈ܗ . 285 : ܥܠܡܵܐ ܐܚܪܢܵܐ ܚ̣ܙܵܐ ܒܲܚܙܲܬܵܐ ܠܵܐ ܡܓܫܡܬܼܵܐ 286 ܘܫܵܛ ܟܠܡܸܕܸܡ ܘܪܚܸܡ ܡܸܕܸܡ ܕܠܵܐ ܡܸܬܼܚܲܒܲܠ . 287 : ܚܙܵܐ ܕܟܼܡܵܐ ܪܲܒܼ ܗ̇ܘ ܕܘܒܵܪܐ ܕܡܫܢܹܐ ܠܹܗ 288 ܘܬܡܗ ܘܲܕܡܲܪ ܒܚܘܼܒܵܐ ܕܡܵܪܹܗ ܕܟܼܡܵܐ ܪܚܡܹܗ . 289 ܪܚܡܲܬܼ ܡܪܗ ܚ̣ܙܵܐ ܫܲܪܝܼܪܵܐ ܕܟܼܡܵܐ . 290 ܘܟܼܡܐ ܡܢܨܲܚ ܠܲܒܢܲܝ̈ ܒܲܝܡܹܗ ܒܲܫܒܼܚ̈ܬܼܵܐ . 291 : ܫܒܚܼܝ ܗ̄ܘ̣ܵܐ ܝܘܡܵܐ ܕܐܫܬܒܲܝܝ ܒܹܗ ܒܲܪ ܬܘܬܒܹ̈ܐ 292 ܘܗܕܝܼܪܝܼܢ ܗ̄ܘ̣ܵܘ ܙܢܲܝ̈ ܓܠܝܢ̈ܐ ܕܪܲܗܛܵܐ ܕܐܘܼܪܚܹܗ . 293 : ܚܙܵܬܐ ܕܬܲܗܪܵܐ ܚܙ̣ܵܐ ܟܲܕ ܨܝܼܪܵܐ ܠܥܸܠ ܡ̣ܢ ܐܲܪܥܵܐ 294 ܙܢܵܐ ܕܡܲܪܟܒܼܵܬܐ ܢܘܼܪܢܵܝܵܬܵܐ ܕܪܗܛܵܐ ܒܐܐܪ . 295 ܪ̈ܟܢܐ ܕܢܘܼܪܵܐ ܚ̣ܙܵܐ ܕܟܼܕܝܼܢܝܼܢ ܒܓܼܝܼ̈ܓܼܠܐ ܕܢܘܼܪܵܐ . 296 ܘܠܥܸܠ ܡܸܢܗܘܿܢ ܩܝܼܡ ܗܢܝܘܟܵܐ ܢܘܪܢܝܵܐ . 297 ܢܘܼܪܵܐ ܒܢܘܼܪܵܐ ܚܙ̣ܵܐ ܕܐܣܝܼܪܵܐ ܒܥܪ̈ܩܲܝ ܢܘܼܪܵܐ : pb. f.250v 298 ܘܡܬܕܡܲܪ ܗ̄ܘ̣ܵܐ ܒܪܲܒܘܼܬ ܫܘܼܒܼܚܵܐ ܕܐܬܚܘܼܝ ܠܹܗ . 299 : ܒܪܒܘܼܬ ܫܘܼܒܼܚܵܐ ܕܝܘܿܡ ܫܘܼܡܝܹܗ ܡܬܕܡܲܪ ܗ̄ܘ̣ܵܐ 300 ܘܠܵܐ ܣܒܿܥ ܗ̄ܘ̣ܵܐ ܠܡܸܚܙܵܐ ܫܲܦܝܼܪ ܠܕܫܦܝܼܪ̈ܲܢ . 301 : ܚܙܵܐ ܟܡܵܐ ܕܡܨܐ ܐ̄ܢܫܐ ܠܡܚܙܵܐ ܪ̈ܘܼܚܵܢܝܵܬܵܐ 302 ܘܦܵܫ ܡ̣ܢ ܬܲܗܪܵܐ ܘܦܢ̣ܵܐ ܠܡܡܠܠܵܐ ܕܥܲܡ ܬܠܡܝܼܕܹܗ . 303 : ܓܠ̣ܐ ܠܹܗ ܒܚܓܠܝܵܐ ܕܡܫܬܢܐ ܐ̄̈ܢܵܐ ܫܲܪܝܼܪܵܐܝܼܬ 304 ܘܦܩܕܗ ܠܡܫܐܲܠ ܐܝܕܵܐ ܕܦܐܝܐ ܠܪܒܵܐ ܠܡܬܠ . 305 : ܫܐ̇ܠ ܡܸܢܝ ܐܡ̣ܪ ܪܒܵܐ ܡܗܝܼܕܵܐ ܠܘܵܬ ܬܲܠܡܝܼܕܹܗ 306 ܘܣܒܼ ܠܵܟ ܡܕܡ ܕܗܵܘܹܐ ܥܲܡܵܟ ܘܡܢܨܲܝܝ ܠܵܟ . 307 : ܫܐܠ ܬܠܡܝܼܕܵܐ ܕܪܓܼܐ ܥܦܝܼܦܵܐ ܕܲܢܒܝܼܘܼܬܵܐ 308 ܘܚܟܡܹܗ ܪܒܹܗ ܕܐܝܟܵܢ ܢܸܫܐܠ ܘܐܝܟܵܢ ܢ̇ܣܒ . 309 : ܫܐܸܠ ܫܵܐܘܠܵܐ ܘܝܗ̣ܒ ܝܗܘܿܒܼܵܐ ܬܪܬܹܝܢ ܒܲܚܕܵܐ 310 ܘܫܪܝܼ ܢܒܝܼܵܐ ܕܢܪܕܐ ܒܐܘܼܪܚܵܐ ܕܠܐ ܚܙܝܵܐ ܠܹܗ . 311 : ܝܼܬܸܒ ܥܦܪܢܵܐ ܥܲܠ ܡܪ ܟܒܲܬܼܵܐ ܪܘܼܚܵܢܵܝܬܵܐ 312 ܘܐܚܲܕ ܒܐܝܼܕܵܘ̈ܗܝ ܥܪ̈ܩܹܐ ܕܢܘܼܪܵܐ ܘܠܵܐ ܐܬܚܪܟ . 313 : ܪܡܚܢܐܝܼܬ ܕܕܹܝܢ ܗ̄ܘ̣ܵܐ ܪܘܼܚܵܐ ܬܚܹܝܬ ܥܦܪܢܵܐ 314 ܘܡܕܒܲܪ ܗ̄ܘ̣ܵܐ ܦܓܼܪܐ ܠܪܘܼܚܵܐ ܘܪܘܼܚܵܐ ܠܦܲܓܼܪܵܐ . 315 : ܒܪܘܼܚ ܦܪܚ ܗ̄ܘ̣ܵܐ ܢܒܝܼܵܐ ܕܪܘܼܚܵܐ ܠܟܪ ܕܐܙܠ ܗܘܐ 316 : ܘܡܣܬܒܪܵܐ ܗ̄ܘ̣ܵܬ ܕܠܐܦܲܝ̈ ܪܘܡܵܐ ܡܸܬܥܠܹܐ ܗ̄ܘ̣ܵܐ 317 : ܠܐܦܝ̈ ܪܘܡܵܐ ܢ̇ܓܕ ܗ̄ܘ̣ܵܐ ܠܹܗ ܪܸܡܙܵܐ ܠܡܹܐܙܲܠ 318 ܠܵܘ ܠܫܡܝܵܐ ܐܸܠܵܐ ܠܐܬܪܐ ܕܪܵܡ ܡ̣ܢ ܐܲܪܥܵܐ . 319 : ܠܵܘ ܠܫܡܝܵܐ ܣܠܸܩ ܐܠܝܼܵܐ ܒܝܘܿܡ ܫܘܼܢܹܝܗ 320 ܐܠܵܐ ܠܐ ܝܟܵܐ ܕܐܸܫܬܢܝܼ ܗ̄ܘ̣ܵܐ ܚܢܘܿܟ ܒܲܪ ܓܸܢܣܹܗ . 321 : ܗܘ̤ ܗ̇ܘ̣ ܪܸܡܙܵܐ ܕܫܢܝܹܗ ܠܲܚܢܘܿܟ ܫܲܢܹܝܗ ܐܵܦܠܹܗ 322 ܘܒܚܲܕ ܐܬܪܵܐ ܬܚܹܗ ܐܸܢܘܿܢ ܕܢܸܗܘܘܿܢ ܐܟ̄ܚܕ . 323 : ܚܕܵܐ ܗ̄ܘ̣ܬ ܥܠܬܐ ܕܐܫܬܢܝܼܘ ܒܵܗ̇ ܡ̣ܢ ܨܝܕ ܐ̄ܢܫܵܐ 324 ܘܒܼܚܲܕ ܐܲܬܼܪܵܐ ܘܚܲܕ ܥܸܢܝܵܢܵܐ ܦܐܹܐ ܗ̄ܘ̣ܵܐ ܕܢܸܗܘܘܿܢ . 325 : ܒܫܘܒܼܚܵܐ ܒܠܚܘܕ ܥܒܼܕ ܦܘܼܪܫܢܵܐ ܟܕ ܡܫܬܢܝܼܢ 326 ܠܦܘܼܬ ܕܘܼܒܵܪܵܐ ܕܒܹܝܬ ܫܒܼܪܘܼܬܼܵܐ ܠܲܓܼܡܝܼܪܘܼܬܵܐ . 327 : ܫܒܼܪ ܗ̄ܘ̣ܵܐ ܙܲܒܢܵܐ ܕܐܫܬܢܝܼ [ ܗ̄ܘ̣ܵܐ ] ܒܹܗ ܚܢܘܿܟ ܫܲܦܝܼܪܵܐ 328 ܘܒܨܝܼܪܝܼܢ ܗ̄ܘ̣ܵܘ ܙܢܲܝ̈ ܫܘܢܹܝܗ ܕܡ̣ܢ ܐܹܠܝܼܵܐ . 329 : ܚܡܝܼܪ ܗ̄ܘ̣ܵܐ ܙܒܢܹܗ ܕܒܲܪ ܬܘܬܒܹ̈ܐ ܡ̣ܢ ܗ̇ܘ ܕܲ̇ܚܢܘܿܟ 330 ܘܫܒܼܚ̈ܝܢ ܗܘ̣̈ܝ ܐܦ ܕܡܘ̈ܬܐ ܕܝܘܿܡ ܫܘܢܹܝܗ . 331 : ܒܝܲܕ ܕܡܘ̈ܬܐ ܪ̈ܘܚܢܝܬܐ ܦܲܪܫ ܐܸܢܘܿܢ 332 ܕܢܓܠܐ ܠܐ̄ܢܫ̈ܐ ܥܲܠ ܦܘܼܪܫܵܢܵܐ ܕܗ̇ܘܐ ܠܚܲܪܬܵܐ . 333 : ܝܘܿܡ ܫܘܼܠܡܵܐ ܨܵܪ ܒܚܙܬܵܐ ܕܫܘܢܵܝ ܟܹܐܢܹ̈ܐ 334 ܘܝܬܝܪܐܝܼܬ ܒܝܘܿܡ ܫܘܢܹܝܗ ܕܒܲܪ ܬܘܬܒܹ̈ܐ . 335 : ܠܪܘܡܵܐ ܕܠܥܸܠ ܥܬܝܼܕ ܗ̄ܘ̣ܵܐ ܕܢܣܩܝܼܘܗܝ ܠܓܢܣܵܐ ܕܐ̄ܢܫܐ 336 ܘܩܕܡ ܨܪܗ̇ ܠܗ̇ܝ ܡܣܩܬܵܐ ܒܫܘܼܢܵܝ ܥܲܒܼܕܹܗ . 337 : ܠܪܵܘܡܵܐ ܬܠܹܐ ܗ̄ܘ̣ܵܐ ܚܝܵܪܵܐ ܕܪܗܛܵܐ ܕܗ̇ܝ ܡܪܟܒܼܬܼܵܐ 338 ܠܐܝܟܵܐ ܕܲܥܬܝܼܕ ܟܠܹܗ ܟܝܵܢܵܐ ܠܡܸ [ ܬ ] ܥܠܝܘ . 339 : ܒܗܵܕܹܐ ܬܸܢܘܵܝ ܐܡܝܼܪ ܕܣܠܸܩ ܒܲܪ ܬܘܬܒܹ̈ܐ 340 ܠܵܐ ܗ̄ܘ̣ܵܐ ܕܣܠܸܩ ܐܠܐ ܕܢܨܘܪ ܐ̄ܪܵܙ ܡܣܩܬܼܵܐ . 341 : ܐ̄ܪܵܙ ܡܣܩܬܵܐ ܨܵܪ ܒܲܚܙܵܬܵܐ ܕܐܫܬܢܝܼ ܒܵܗ̇ 342 ܕܗܵܟܼܵܢ ܣܠܸܩ ܟܝܵܢ ܡܝܘ̈ܬܹܐ ܒܐ̈ܪܙ ܡܲܣܲܩܬܹܗ . 343 : ܐܘܪܚܵܐ ܕܚ̈ܝܐ ܕܪܫ̣ܘ ܠܲܢ ܟܸܐܢܹ̈ܐ ܚܢܘܿܟ ܘܐܹܠܝܼܵܐ 344 ܘܢܚܘ ܒܲܠܡܹܐܢܵܐ ܕܫܘܼܠܵܡ ܐܘܼܪܚܵܐ ܕܠܐ ܡܝ̈ܘܬܹܐ . 345 : ܒܚܲܝܹ̈ܐ ܕܠܵܐ ܚܒ̣ܵܠ ܢܛܝܼܪܝܼܢ ܒܐܲܬܼܪܵܐ ܕܐܙܡܢܘ ܠܗ 346 ܘܟܼܝܵܢܐܝܼܬ ܡܢܝܢ ܚܝ̈ܐ ܒܡܸܕܸܡ ܕܲܒܼܨܝܼܪ . 347 ܒܡܸܕܸܡ ܕܒܼܨܝܼܪ ܚܐܝܢ ܟܸܐܢܹ̈ܐ ܟܲܪ ܕܐܝܬܲܝܗܘܿܢ . 348 ܒܚܹܝܠ ܗ̇ܘ ܪܘܼܚܵܐ ܕܦܫܝܼ̈ܩܵܢ ܠܹܗ ܐܵܦ ܥܣܩ̈ܬܐ . pb. f.251r 349 : ܒܚܝܹܠ ܦܘܼܩܵܕܢܹܗ ܢܛܝܼܪܝܼܢ ܒܐܪܥܵܐ ܐܪ̈ܥܢܝܹܐ 350 ܟܲܕ ܠܵܐ ܚܝܒܝܼܢ ܡܟ̣ܢ ܥܣܩ̈ܬܐ ܕܐܪ̈ܥܢܝܹܐ . 351 : ܒܹܗ ܒܟܝܵܢܐ ܡܠܹܐ ܢܘܝܢܐ ܡܟܢܝܢ ܚ̇ܐܹܝܢ 352 ܘܗܵܢܘ ܬܲܗܪܵܐ ܕܠܐ ܡܸܬܚܠܝܼܢ ܡ̣ܢ ܢܟܝܢܹ̈ܐ . 353 : ܬܗܪܐ ܗ̄ܘ̣ ܪܲܒܵܐ ܕܠܝܟܢ ܚ̇ܐܝܢ ܚܝܹ̈ܐ ܕܐ̄ܢܫܐ 354 ܘܠܵܐ ܡܸܫܬܲܚܩܝܼܢ ܡ̣ܢ ܚܘܬܚ̈ܬܐ ܕܓܠܠܹ̈ܐ ܫܚܝܼ̈ܩܹܐ . 355 : ܒܗܘܿܢ ܐܬܝܗܘܿܢ ܙܢܲܝ̈ ܚܘܬܚ̈ܬܐ ܕܠܚ̈ܝ ܐ̄ܢܫܐ 356 ܘܡܫܲܠܹܐ ܠܗܘܿܢ ܗ̇ܘ ܦܘܼܩܕܢܵܐ ܕܫܢܝܼ ܐܸܢܘܿܢ . 357 : ܗ̇ܘ ܦܘܩܕܢܵܐ ܡܫܠܐ ܡܸܢܗܘܿܢ ܙܢܲܝ̈ ܚܘܼܬܚ̈ܬܐ 358 ܘܠܵܐ ܡܬܪܦܝܢ ܡ̣ܢ ܥܢܝܢܐ ܕܫܒܼܚ̈ܝܬܐ . 359 : ܫܒܚܹܝ ܥܸܢܝܵܢܗܘܿܢ ܘܦܐܐ ܪܗܛܵܐ ܕܕܘܼܩܵܪ̈ܲܝܗܘܿܢ 360 ܘܡܲܢ̣ܘ ܣܦ̇ܩ ܕܢܬܢܐ ܗܸܪܓܐ ܕܐܡܝܼܢܝܼܢ ܒܹܗ . 361 : ܠܵܐ ܡܬܡܠܲܠ ܗܸܪܓܵܐ ܕܗܪܓܝܼܢ ܗܪ̈ܓܝ ܫܲܦܝܼܪ 362 ܘܣܗ̇ܕ ܦܘܠܘܿܣ ܕܐܙܠ ܒܙܒܢ ܘܨܬܼ ܥܢܝܵܢܗܘܿܢ . 363 : ܒܗ̇ܘ ܥܢܝ̈ܢܐ ܕܠܐ ܡܝܘܬ̈ܐ ܥܢܹܝܢ ܡܝܘ̈ܬܹܐ 364 ܘܥܲܡ ܠܐ ܓܫܝܼܡܹ̈ܐ ܡܗܲܠܠܝܼܬ ܩ̈ܠܐ ܪ̈ܘܚܢܹܝܐ . 365 : ܐܲܝܟ ܪ̈ܘܚܢܹܐ ܥܬܝܼܕܹܝܢ ܕܢܸܗܘܘܿܢ ܐܪ̈ܥܢܲܝܹ̇ܐ 366 : ܘܩܲܕܸܡ ܫܲܢܝܼ ܬܪܹܝܢ ܦܓܼܪ̈ܢܹܐ ܠܫܘܼܪܵܪ ܟܠܐ 367 : ܠܫܘܼܪܵܪ ܟܠܵܐ ܫܢܝܼ ܐܸܢܘܿܢ ܠܬܪܹܝܢ ܐ̄ܢܫܐ 368 : ܕܒܫܘܢܝܗܘܿܢ ܢܫܪܲܪܐ̄ܢܫܐ ܒܲܥܬܼܝܼܕ̈ܬܵܐ 369 : ܗܡܝܪ̈ܐ ܕܫܝܢܐ ܩܲܒܸܠܪ ܐܸܢܘܿܢ ܠܕܟܼܝܝ ܢܦܫܵܐ 370 ܕܗܘܹܐ ܩܲܝܡܵܐ ܫܲܝܢܵܐ ܕܐ̄ܢܫܵܐ ܠܘܵܬ ܒܵܪܘܿܝܵܐ . 371 : ܟܝܢܵܐ ܪܦܝܵܐ ܟܝܵܢ ܡܝܘܬܹ̈ܐ ܡ̣ܢ ܫܘܼܪܝܵܐ 372 ܘܕܠܵܐ ܛܲܟܼܣܵܐ ܡܥܕܝܢ ܦܗܝܢ ܒܪ̈ܓܝܓܬܐ . 373 : ܦܸܗܝܵܐ ܣܢܝܵܐ ܕܪ̈ܥܝܢܲܝܗܘܿܢ ܚ̣ܙܵܐ ܚ̇ܙܐ ܟܠ 374 ܘܢܣܒܼ ܡܢܗܘܿܢ ܬܪܹܝܢ ܡܫܟܢܹ̈ܐ ܕܢܸܗܘܘܿܢ ܨܹܐܕܵܘܗܝ . 375 : ܠܐܬ̤ܵܐ ܕܫܲܝܢܵܐ ܫܢܝܼ ܐܸܢܘܿܢ ܡ̣ܢ ܨܝܕ ܐ̄ܢܫܐ 376 ܕܢܸܗܘܘܿܢ ܐ̄ܢܫܐ ܢܛܪܝܼܢ ܚܘܼܒܵܐ ܠܘܿܬ ܟܣܝܘܼܬܹܗ . 377 : ܠܫܲܝܢܵܐ ܕܐ̄̈ܢܫܐ ܡܫܪܪܝܼܢ ܟܠܫܵܥ ܬܪܹܝܢ ܫܲܪܝܪܹ̈ܐ 378 ܘܡܚܲܨ ܠܹܗ ܒܗܸܪܓܵܐ ܛܒܼܵܐ ܕܪ̈ܥܝܲܢܝܗܘܿܢ . 379 : ܠܨܠܸܡ ܐ̄ܢܫܐ ܪܚܸܡ ܐܵܦ ܪܵܚܸ̇ܡ ܪܚܸ̇ܡ ܐ̄ܢܫܐ 380 ܘܒܟܼܠ ܥܠ̈ܠܢ ܗܕܐ ܒ̇ܥܐ ܕܢܚܘܢ ܐ̄ܢܫ̈ܐ . 381 : ܠܚ̈ܝܹܐ ܕܐ̄ܢܫܐ ܚܣܟ ܡ̣ܢ ܡܵܘܬܵܐ ܬܪܹܝܢ ܡܵܝܘ̈ܬܹܐ 382 ܕܒܝܲܚܝܲܝ̈ܗܘܿܢ ܢܥܗܕܘܢ ܠܐ̄ܢܫ̈ܐ ܥܲܠ ܚܲܝܲܘ̈ܗܘܿܢ . 383 : ܠܟܼܠܹܗ ܟܝܢܵܐ ܡܠܝܼܟܝܼܢ ܚܲܝܹ̈ܐ ܠܵܐ ܡܝܘ̈ܬܹܐ 384 : ܘܣܗܕ̈ܐ ܕܗܵܕܹܐ ܬܪܹܝܢ ܥܲܪ̈ܒܹܐ [ ܗܘ̤ܵܘ ܚܝ̇ܗܘܿܢ ܠܡܵܝܘܿܬܘܼܬܼܗܘܿܢ ] ܚܢܘܿܟ ܘܐܹܠܝܼܵܐ 385 : ܘܐܝܟ ܥܪ̈ܒܹܐ ܗܘ̤ܵܘ ܚܝ̈ܗܘܿܢ ܠܡܵܝܘܬܘܼܬܲܢ 386 ܕܠܵܐ ܢܬܪܦܹܐ ܡ̣ܢ ܬܘܟܼܠܢܵܐ ܕܚ̈ܝܹܐ ܡܠܝܼܟܹ̈ܐ . 387 : ܚܲܝܹ̈ܐ ܕܠܵܐ ܚܒܼܵܠ ܛܝܸܒܼ ܛܵܒܼܵܐ ܠܟܼܝܵܢ ܐ̄ܢܫܐ 388 ܘܟܬܒܼ ܐܢܘܿܢ ܒܬܪܹܝܢ ܣܸܦܪܹ̈ܐ ܘܣܵܗܕ̈ܐ ܬܠܵܬܼܵܐ . 389 : ܒܣܦܪܐ ܩܕܡܵܐ ܐܪܡܝܼܘ ܐܝܼܕܵܐ ܚܢܘܿܟ ܘܐܠܝܼܵܐ 390 ܘܒܬܪܝܢܵܐ ܚܲܕ ܥܪܒܼܵܐ ܘܣܗܕܵ [ ܐ ] ܒܚܝܼܪܵܐ . 391 : ܣܗܕܵܐ ܒܚܝܼܪܵܐ ܒܚܪ ܒܵܪܘܿܝܵܐ ܡ̣ܢ ܡܵܝܘ̈ܬܹܐ 392 ܕܢܗܘܹܐ ܣܗ̇ܕ ܥܲܠ ܛܒ̈ܬܐ ܕܒܢܲܝ̈ ܓܸܢܣܹܗ . 393 : ܠܣܗܕܘܬ ܐ̄ܢܫܐ ܗܵܘܝܵܐ ܒܐܲܪܥܵܐ ܟܠ ܣܗܕܘܼܬܼܵܐ 394 ܘܬܠܝܬܐܝܼܬ ܡܥܕܹܝܢ ܛ̇ܒܥܝܼܢ ܫܛܪ ܚܘ̈ܒܬܐ . 395 : ܫܛܪܐ ܕܚܘ̈ܒܹܐ ܟܬܲܒܼ ܒܵܪܘܿܝܵܐ ܒܹܝܬ ܠܹܗ ܠܐ̄ܢܫ̈ܐ 396 ܘܛܒܥܗ ܒܛܟܼܣܵܐ ܐܪܥܢܝܵܐ ܘܫܡܝܫܵܐ . 397 : ܬܠܵܬܐ ܣܗ̈ܕܐ ܥܒܼܕ ܒܹܗ ܣܗ̈ܕܐ ܒܫܛܪ ܚܲܝܲܝ̈ܢ 398 ܚܢܘܿܟ ܘܐܠܝܐ ܘܲܬܠܝܼܵܬܐܝܼܬ ܡܫܝܼܚܵܐ ܕܡܸܢܲܢ . 399 : ܡܫܝܼܚܵܐ ܕܡܸܢܲܢ ܛܒܥܗ ܒܲܕ ܡܹܗ ܠܫܛܪ ܚܲܝܲܝ̈ܢ 400 ܕܢܗܘܹܐ ܫܪܝܼܪ ܡܘܼܠܟܿܢ ܚ̈ܝܹܐ ܠܟܼܠܹܗ ܓܸܢܣܹܗ . 401 : ܒܡܘܬܹܗ ܚܪܪܢ ܡ̣ܢ ܥܲܒܼܕܘܼܬܼܵܐ ܕܒܝܼܫܵܐ ܘܡܵܘܬܼܵܐ 402 ܘܲܒܼܢܘܼܚܵܡܹܗ ܡ [ ܠܸܟ ܠܲܢ ] ܚܲܝܹ̈ܐ ܠܵܐ ܡܝܘ̈ܬܹܐ . 403 ܠܵܐ ܡܝܘܬܵܐ ܗܘ̤ܐ ܒܟܝܢܹܗ ܒܬܲܪ ܡܵܘܬܹܗ : pb. f.251v 404 ܕܢܸܗܘܘܿܢ ܚܲܝܵܘ̈ܗܝ ܣܗܕܹ̈ܐ ܒܚܝܼܪܹ̈ܐ ܠܓܸܢܣܵܐ ܕܐ̄ܢܫܐ . 405 : ܠܚܝܹ̈ܐ ܕܐ̄ܢܫܐ ܓܒܝܗܝ ܒܵܪܘܿܝܵܐ ܠܗ̇ܘ ܒܲܪܢܵܫܵܐ 406 ܘܐܪܝܼܡ ܕܪܓܹܗ ܠܕܲܪܓܼܵܐ ܪܡܵܐ ܕܐܠܗܘܼܬܹܗ . 407 : ܠܵܐ ܗ̄ܘ̣ܵܐ ܒܛܟܼܣܵܐ ܕܐܠܗܘܼܬܹܗ ܟܲܝ [ ܐ ] ܢܹ̄ܐ ܠܕܪܓܹܗ 408 ܐܠܵܐ ܒܛܲܟܼܣܵܐ ܕܗ̇ܘ ܛܘܼܟܵܣܵܐ ܕܠܲܝܬ ܠܹܗ ܦܸܚܡܵܐ . 409 : ܠܝܬ ܠܹܗ ܦܚܡܵܐ ܠܕܪܓܼܐ ܕܡܩ ܒܹܗ ܪܫܝܼܬ ܓܸܢܣܢ 410 ܘܠܵܐ ܡܬܦܚܡܵܐ ܪܫܢܘܼܬܹܗ ܥܲܡ ܕܥܒܝܼܕ̈ܐ . 411 : ܠܘ ܐܝܟ ܥܒܼܕܐ ܥܒܼܕܗ ܕܢܹܐܪܲܒܼ ܒܡܢܘ̈ܬܐ 412 : ܘܠܵܐ ܠܫܘܢܹܝܗ ܥܒܲܕ ܐܝܟ ܕܚܢܘܟ ܘܐܝܟ ܕܐܹܠܝܼܵܐ 413 : ܚܢܘܿܟ ܘܐܠܝܼܵܐ ܡ̣ܢ ܨܝܕ ܐ̄ܢܫܐ ܫܲܢܝܼ ܐܸܢܘܿܢ 414 ܘܐܥܡܲܪ ܐܢܘܿܢ ܒܐܬܪܵܐ ܐ̄ܚܪܢܵܐ ܕܐܝܬܼܘܗܝ ܒܐܲܪܥܵܐ . 415 : ܒܐܪܥܵܐ ܥܡܪܝܼܢ ܐܪ̈ܥܢܝܹܐ ܚܢܘܟ ܘܐܹܠܝܼܵܐ 416 ܘܒܹܗ ܒܟܼܝܢܵܐ ܕܡܝܘܬܘܬܐ ܢܛܝܼܪܝܼܢ ܒܐܲܪܥܵܐ . 417 : ܠܐܬܪܵܐ ܕܥܕܢ ܥ̣ܠܘ ܫܲܪܝܼܪܹ̈ܐ ܠܡܕܝܼܪܘܼ 418 : ܐܝܟܵܐ ܕܥܡܼܪ ܐܕܼܵܡ ܪܹܫܵܐ ܕܟܼܠܹܗ ܓܸܢܣܲܢ 419 : ܐܕܵܡ ܕܬܪܹܝܢ ܬܪܥܹܗ ܠܫܘܼܪܵܠ ܕܒܐܦܝ̈ ܐ̄ܢ̈ܫܐ 420 ܘܐܲܥܸܠ ܐ̄ܢܫܐ ܠܐܬܪܐ ܕܣܝܼܓ ܗ̄ܘ̣ܵܐ ܒܓܼܙܪ ܕܝܼܢܵܐ . 421 : ܒܓܼܙܪ ܕܝܢܐ ܟܠܹܝܢ ܗ̄ܘ̣ܵܘ ܐ̄ܢܫܐ ܡ̣ܢ ܗ̇ܘ ܐܲܬܼܪܵܐ 422 ܥܕܡܵܐ ܕܫܼܪܵܝܗܝ ܚܲܕ ܒܲܪ ܢܫܵܐ ܘܫܪܪ ܐ̄ܢܫܐ . 423 : ܚܲܕ ܒܪܢܫܵܐ ܡܫܝܼܚܵܐ ܕܡܸܢܲܢ ܥܠ ܠܹܗ ܠܘܼܩܕܵܡ 424 ܘܝܗ̣ܒ ܡܥܠܬܹܗ ܠܟܼܠܗܘܿܢ ܐ̄ܢܫ̈ܐ ܒܝܲܕ ܢܦܫ̈ܬܐ . 425 : ܚܢܘܿܟ ܘܐܠܝܼܵܐ ܥܠ̣ܘ ܗ̄ܘ̣ܵܘ ܒܲܠܚܘܿܕ ܒܦܓܼܪ ܘܒܪܘܼܚ 426 ܘܐܝܬܝܗܘܿܢ ܒܹܗ ܥܕܡܵܐ ܠܙܲܒܲܢܵܐ ܕܡܥܒܲܪ ܙܲܒܼܢܹ̈ܐ . 427 : ܡܥܒܪ ܙܒܢܹ̈ܐ ܥܠ ܠܹܗ ܠܘܼܩܵܕܵܡ ܒܪܘܼܚ ܠܵܘ ܒܦܓܼܪ 428 ܘܢܦ̣ܩ ܡܢܗ ܘܣܠܸܩ ܠܐܬܪܐ ܕܦܐܹܐ ܡܸܢܹܗ . 429 : ܠܐܬܢܪܐ ܕܪܘܡܐ ܕܪܵܡ ܡ̣ܢ ܪܘܡܵܐ ܣܠܸܩ ܪܫܝܬܲܢ 430 ܠܩܕܘܿܫ ܩܘܕܫ̈ܐ ܕܠܵܐ ܥܸܠܲܬ̤ ܠܹܗ ܪܓܼܠܵܐ ܕܐ̄ܢܫܵܐ . 431 : ܩܕܵܡ ܐܝܬܘܼܬܼܵܐ ܥܲܠ ܕܢܟܲܗܸܢ ܟܗܢܵܐ ܕܡܸܢܲܢ 432 ܒܐܬܪܐ ܕܕܟܹܐ ܡ̣ܢ ܢܟܼܝܢܹ̈ܐ ܘܡ̣ܢ ܡܟܝ̈ܢܹܐ . 433 : ܒܕܡܵܐ ܕܢܲܦܫܹܗ ܟܗܢ ܚܕܵܐ ܙܒܲܢ ܒܹܝܬ ܐܪ̈ܥܢܹܐ 434 ܘܣܦ̣ܩ ܕܒܚܵܐ ܕܩܲܕܝܼܫܘܼܬܹܗ ܚܠܵܦ ܟܠ ܒܸܪ̈ܝܵܢ . 435 : ܚܠܵܦ ܟܠ ܒܸܪ̈ܝܵܢ ܓܒܝܗܝ ܒܵܪܘܿܝܵܐ ܡ̣ܢ ܒܪ̈݁ܝܬܼܵܐ 436 ܘܩܲܒܠܹܗ ܠܡܵܘܬܹܗ ܐܝܟ ܦܘܼܪܩܵܢܵܐ ܚܠܵܦ ܡܝܘ̈ܬܹܗ . 437 : ܥܘܠ̣ܐ ܕܐ̄ܢܫܐ ܟܬܡܹܗ ܠܥܠܡܵܐ ܒܫܟܝܼܪ̈ܬܵܐ 438 ܘܦܢܐ ܛܒ̣ܵܐ ܘܕܲܟܼܝܹܗ ܒܡܵܘܬܵܐ ܕܚܲܕ ܒܲܪܢܫܵܐ . 439 : ܒܹܝܬ ܒܗ̇ܘ ܡܸܕܸܡ ܕܥܲܠ ܒܹܗ ܡܵܘܬܵܐ ܘܚܸܒܸܠ ܐ̄ܢܫܐ 440 ܒܗ ܥܠ̣ܘ ܚܲܝܹ̈ܐ [ ܘܒܛܠ ] ܡܘܬܵܐ ܡ̣ܢ ܐ̄ܢܫܘܼܬܼܵܐ . 441 : ܐܕܼܵܡ ܕܣܫܗ̇ ܠܐܘܼܪܚܵܐ ܕܡܵܘܬܵܐ ܒܪܓܲܬܼ ܦܐܪܵܐ 442 ܘܥܒܪ ܡܵܘܬܵܐ ܒܟܼܠܹܗ ܟܝܵܢܵܐ ܐܕܡܝܵܐ . 443 : ܥܒ̣ܪ ܦܘܩܕܢܵܐ ܫܥܒܸܕ ܐ̄ܢܫܐ ܠܥܒܕܘܼܬ ܡܵܘܬܵܐ 444 ܘܐܲܘܚܸܠܘ ܐ̄ܢܫܐ ܕܠܵܐ ܬܘܼܒܼ ܚ̇ܐܝܢ ܓܸܢܣܵܐ ܕܐ̄ܢܫܐ . 445 : ܠܣܒܼܪܵܐ ܕܐ̄ܢܫܵܐ ܓܒܼܵܐ ܒܵܪܘܿܝܵܐ ܬܠܵܬܐ ܐ̄ܢܫܐ 446 ܘܲܥܒܼܕ ܐܸܢܘܿܢ ܣܗ̈ܕܹܐ ܕܣܵܗܕܹܝܢ ܠܚ̈ܝܹܐ ܕܐ̄ܢܫܵܐ . 447 : ܠܚ̈ܝܹܵܐ ܕܐ̄ܢܫܐ ܣܗܕܹܝܢ ܒܐܪܥܵܐ ܚܢܘܿܟ ܘܐܠܝܼܵܐ 448 [...] ܫܝܼܬ ܚܲܝܹ̈ܢ ܠܥܸܠ ܒܲܫܡܝܵܐ ܡܫܪܲܪ ܚܲܝ̈ܢ . 449 : ܬܪܹܝܢ ܫܲܪܝܼܪܹ̈ܐ ܣܗܕܹܝܢ ܒܲܐܪܥܵܐ ܥܲܠ ܚܘܼܕܬܲܢ 450 ܘܚܲܕ ܒܲܫܡܲܝܵܐ ܡܚܬܸܡ ܡ̈ܠܹܐ ܕܠܥܸܠ ܘܕܠܬܲܝܬ . 451 : ܬܪܹܝܢ ܐܲܝܟ ܥܒܕ̈ܐ ܡܦܝܣܝܢ ܒܐܲܪܥܵܐ ܚܢܘܿܟ ܘܐܹܠܝܼܵܐ 452 ܘܚܲܕ ܐܝܟ ܡܲܠܟܵܐ ܫܪܹܐ ܒܫܡܝܐ ܘܦܩܕ ܒܐܪܥܵܐ . 453 : ܠܵܘ ܥܲܡ ܥܲܒܼܕܹ̈ܐ ܡܢܝܬܹܗ ܓܡܲܠܟܵܐ ܕܐܡܠܸܟ 454 ܘܠܵܐ ܫܘܠܛܢܹܗ ܐܲܝܟ ܫܘܼܠܛܵܢܵܐ ܕܒܢܲܝ̈ ܐܪܥܵܐ . 455 ܠܵܘ ܒܪܢܫܵܐ ܫܚܝܼܡܵܐ ܩܪܝܬܹܗ ܐܲܝܟ ܒܲܪܢܵܐ : pb. f.252r 456 ܘܠܵܐ ܠܫܘܢܹܝܗ ܐܲܝܟ ܫܘܼܢܵܝܵܐ ܕܒܢܝ̈ ܒܸܣܪܵܐ . 457 : ܠܵܐ ܢܸܬܠܲܕ ܠܘܢ ܗܪ̈ܛܝܼܩܹܐ ܐܝܟ ܕܡܥܕܝܼܢ 458 : ܕܐܢܐ ܠܵܐ ܡܥܕ ܐ̄ܢܵܐ ܠܡܬܠ ܐܲܬܼܪܵܐ ܠܥܘܕܠܲܝ̈ܗܘܿܢ 459 : ܝܕܥ ܐ̄ܢܵܐ ܠܗܘܿܢ ܕܥܠ݁̈ܐ ܡܪܟܒܝܼܢ ܐܲܝܟ ܨܝܕܹ̈ܐ 460 ܘܠܵܐ ܛܥܝܵܐ ܠܝܼ ܕܟܼܡ̇ܐ ܥܪܝܼܡܝܼܢ ܠܲܡܨܵܕ ܡ̈ܠܹܐ . 461 : ܡ̈ܠܹܐ ܨܵܝܕܝܼܢ ܨܝܕ̈ܝ ܡܠ̈ܐ ܕܗܝܡܢܘܼܬܼܵܐ 462 ܘܡܵܐ ܕܨܵܕܘ ܐܢܹܝܢ ܦܪ̣ܝܝ ܐܝܟ ܥܵܘܦܵܐ ܡ̣ܢ ܐܝܼܕܲܝ̈ܗܘܿܢ . 463 : ܠܵܐ ܡܬܬܨܝܼܕܵܐ ܗܲܝܡܢܘܼܬܼܵܢ ܒܐܝܕܲܝ̈ ܣܟܼܠܹ̈ܐ 464 ܒܕܠܵܐ ܣܦܩܝܼܢ ܠܡܐܚܲܕ ܚܲܝܠܵܗ̇ ܒܪ̈ܥܝܢܲܝܗܘܿܢ . 465 : ܡܚܝܼܠܝܼܢ ܣܓܝܼ ܡ̣ܢ ܕܲܠܡܹܐ ܚܲܕ ܕܪܐ ܒܓܼܠܝܵܐ 466 ܘܟܼܪܐ ܪܗܛܵܐ ܕܦܬܓܲܡܝ̈ܗܘܿܢ ܡ̣ܢ ܒܘܼܢܝܵܐ . 467 : ܠܵܐ ܡܨܝܢ ܠܡܨܵܕ ܡ̈ܠܹܐ ܒܡܸܠܹ̈ܐ ܐܝܟ ܡܵܐ ܕܪܵܢܹܝܢ 468 ܘܐܦܠܵܐ ܠܡܸܬܠ ܦܝܵܣܵܐ ܓܲܠܝܵܐ ܥܲܠ ܟܣܝ̈ܬܵܐ . 469 : ܟܣܝܵܐ ܡܸܢܗܘܿܢ ܡܠܬܵܐ ܚܠܝܡܬܵܐ ܕܗܲܝܡܢܘܼܬܵܐ 470 ܘܡܵܐ ܕܐܬܓܠܝܬ̤ ܒܦܘܼܡ ܝܵܕܘ̈ܥܹܐ ܬܘܲܪܘ ܘܐܬܕܡܲܪܘ . 471 : ܡܸܠܬܵܐ ܚܠܝܼܡܬܵܐ ܕܗܲܝܡܢܘܼܬܵܐ ܬܢܝ̇ܬ ܬܐܗܵܫܵܐ 472 ܘܠܵܐ [ ܛܥ ] ܝܐ ܠܝܼ ܕܡܸܬܬܲܒܠܝܼܢ ܒܵܗ̇ ܗܸܕܝܘܿܛܵܐܝܼܬ . 473 : ܠܵܐ ܗܕܝܘܛܹ̈ܐ ܠܵܘ ܣܟܼܠܐܝܼܬ ܣܕܪܸܬ ܡܸ̈ܠܹܐ 474 ܠܟܼܘܿܢ ܠܵܐ ܪ̈ܕܝܢ ܒܲܕ ܠܵܐ ܪܕܝܢ ܐ̄ܢܬܘܿܢ ܒܪܕܝܘܼܬ ܡ̈ܠܹܐ . 475 : ܠܵܐ ܝܵܕܥܝܼܢ ܐ̄ܢܬܘܿܢ ܠܡܸܪܕܵܐ ܒܐܘܼܪܚܵܐ ܕܗܲܝܡܢܘܼܿܬܼܵܐ 476 ܘܠܵܐ ܡܫܝܼܚ̈ܝܵܢ ܠܟܼܘܿܢ ܡ̈ܠܐ ܕܣܝܼ̈ܡܵܢ ܒܹܝܬ ܣܘܼܟܵܠܹܝ̈ܗ . 477 : ܒܠܵܐ ܒܘܼܝܢܵܐ ܡܸܬܬܩܠܝܼܢ ܐ̄ܢܬܘܿܢ ܐܲܝܟ ܕܒܟܼܐܦܵܐ 478 ܘܠܵܐ ܦܪܫܝܼܢ ܐ̄ܢܬܘܢ ܠܡܒܚܪ ܣܢܝܵܐ ܡ̣ܢ ܝܲܦܝܼܪܵܐ . 479 : ܫܦܝܼܪ ܐܡ̇ܪܬ ܒܫܪܒܵܐ ܕܐܡ̇ܪܬ ܥܲܠ ܒܲܪܢܵܫܵܐ 480 ܕܒܪܢܫܵܐ ܗ̄ܘ̣ܵܐ ܗ̇ܘ ܕܐܸܬܼܡܪܲܡ ܠܥܸܠ ܡ̣ܢ ܐ̄̇ܢܫܵܐ . 481 : ܒܪܢܫܵܐ ܗ̄ܘ̣ܵܐ ܕܐܟܼܪܸܙ ܣܲܒܼܪܵܐ ܠܒܢܝ̈ܢܫܵܐ 482 ܘܲܚܬܡܘ ܩ̈ܠܐ ܕܙܪܥ̣ܘ ܒܐܪܥܵܐ ܚܢܘܿܟ ܘܐܹܠܝܼܵܐ . 483 : ܒܪܢܫܵܐ ܗ̄ܘ̣ܵܐ ܕܣܠܸܩ ܘܐܡܠܟ ܠܥܸܠ ܒܫܡܲܝܵܐ 484 ܘܕܪܫ̣ ܐܘܼܪܚܵܐ ܕܢܸܗܘܘܿܢ ܐ̄ܢܫ̈ܐ ܫܡܝܢܝܹ̈ܐ . 485 : ܒܪܢܫܵܐ ܗ̄ܘ̣ܵܐ ܕܗܘ̤ܐ ܣܵܗܕܵܐ ܒܫܛܪ ܚܲܝܲܝ̈ܢ 486 ܘܐܪܡܝܼ ܐܝܕܵܐ ܘܚܬܡܹܗ ܒܲܕܡܹܗ ܕܠܵܐ ܢܬܕܓܲܠ . 487 : ܒܪܢܫܵܐ ܗ̄ܘ̣ܵܐ ܘܬܘܼܒ ܐܡ̇ܪ ܐ̄ܢܵܐ ܕܒܪܢܫܵܐ ܗ̄ܘ̣ܵܐ 488 ܘܐܸܢ ܚܡܝܼܬܝܼܢ ܗܪ̈ܛܝܼܒܹܐ ܢܩܥܘܿܢ ܣܲܓܝܼ . 489 : ܢܩܥܘܿܢ ܣܲܓܝܼ ܥܕܡܵܐ ܕܫܡ̇ܥ ܠܓܼܝܘܿܢ 490 ܡܝܠܸܠ ܥܲܡܗܘܿܢ ܐܲܝܟ ܗ̇ܘ ܩܵܠܵܐ ܕܩܕܵܡ ܡܵܪܲܢ . 491 : ܡܲܪܝܼܪܵܐܝܼܬ ܐܝܠܸܠ ܠܓܼܝܘܿܢ ܥܲܠ ܡܲܦܘܼܠܬܹܗ 492 ܘܣܓܝܼ ܕܡ̇ܐ ܩܵܠ ܬܲܠܡܝܼܕܹ̈ܐ ܠܕܗ̇ܘ ܕܪܒܐ . 493 : ܠܪܒܐ ܣܟܼܠܐ ܕܡ̇ܝܢ ܣܟܼ̈ܠܐ ܗܪ̈ܛܝܼܩܹܐ 494 ܘܠܵܐ ܡܸܣܬܟܠܝܼܢ ܕܡܚܒ ܚܝܒܝܢ ܒܩܵܠ ܡܸܠܝ̈ܗܘܿܢ . 495 : ܠܚܘܠܕܵܐ ܕܡ̇ܝܢ ܕܚܠܕܝܢ ܟܠܫܵܥ ܒܗܪܓܵܐ ܒܝܼܫܵܐ 496 ܘܡܵܐ ܕܨܵܬܼܘ ܩܵܐ̇̄ܐ ܕܡܸܠܲܬ ܩܘܼܫܬܼܵܐ ܦܩ̣ܪܘ ܘܐܫܬܚܝܢܘ . 497 : ܩܵܠ ܦܲܩܪܘܼܬܼܗܘܿܢ ܠܵܐ ܫܒܼܩܵܐ ܠܝܼ ܐܫܠܹܐ ܡܸܢܗܘܿܢ 498 ܘܠܵܐ ܝ̇ܗܸܒ ܠܝܼ ܕܐܥܒܪ ܐܢܘܿܢ ܕܠܵܐ ܪܫܝܢܵܐ . 499 : ܒܕܡܘܼܬ ܢܝܼܫܵܐ ܣܝܼܡ ܪܥܝܵܢܗܘܿܢ ܩܕܵܡ ܚܘܫܒܲܝ̈ 500 ܘܡܓܪܓܼ ܠܝܼ ܕܐܡܚܐ ܐܢܘܿܢ ܒܓܹܐܪܹ̈ܐ ܕܡܸܠܲܝ̈ . 501 : ܒܡܠܹ̈ܐ ܪܓܼܝܼܓ ܐ̄ܢܵܐ ܕܐܸܡܚܹܐ ܐܸܢܘܿܢ ܒܟܠܠܕܢ̈ܝܼ̈ܢ 502 ܒܕܠܵܐ ܫ̇ܠܝܢ ܡ̣ܢ ܡܨܘܬܐ ܕܠܘܼܩܒܼܵܠ ܡܸܠܲܝ̈ . 503 : ܒܗܪܓܵܐ ܕܡ̈ܠܐ ܗܘ̤ܵܐ ܠܝܼ ܗܸܪܓܵܐ ܠܡܬܗܲܓܵܝܘܼ 504 ܘܡܵܐ ܕܗܪܓܸܬ ܒܹܗ ܥܘܟܢܝ ܩܵܠ̇ܐ ܕܗܲܪ̈ܛܝܼܩܹܐ . 505 : ܫܠܘ ܡܸܢܝ ܐ̄ܢܫ̈ܐ ܩܥ̇ܝܬ ܨܐܕܲܝܗܘܿܢ ܒܟܼܠ ܐܣܟܹܝ̈ܡܝܼܢ 506 ܘܟܼܡܵܐ ܕܣܒܼܪܸܬ ܕܡܫܠܵܐ ܫ̇ܠܹܝܢ ܫܓܲܫܘ ܘܐܸܬܼܒܲܥܪܲܪܘ . 507 ܠܲܫܓܼܝܼܫܘܼܬܼܗܘܿܢ ܚܙܝ̇ܬ ܐܦ ܗܵܫܵܐ ܒܗܵܢܵܐ ܫܲܪܒܵܐ : pb. f.252v 508 ܘܫܒ̇ܩܸܬ ܡܠܬܝ ܕܐܸܟܹܐܐ ܒܡ̈ܠܹܐ ܕܓܘܼܕܦܲܝ̈ܗܘܿܢ . 509 : ܓܘܼܕܵܦܲܝ̈ܗܘܿܢ ܕܲܡܓܲܕܦܵܢܹ̈ܐ ܓܗܕܬ̤ ܡܠܬܝܼ 510 ܘܫܒܩܬ̤ ܡܠܬܗ̇ ܘܪܕܬ̤ ܒܐܘܼܪܚܵܐ ܕܠܘܼܩܒܼܵܠ ܥ̈ܛܠܹܐ . 511 : ܠܥܛܠ̈ܐ ܐܟܣܲܬܼ ܒܫܘܚܠܵܦ ܡ̈ܠܹܐ ܕܠܘܼܩܒܼܵܠ ܡ̈ܠܹܐ 512 ܘܠܠܐ ܪ̈ܕܝܐ ܪܚܝ̇ܬ ܒܦܝܣܵܐ ܕܫܪܝܼܪ̈ܬܼܵܐ . 513 : ܫܪܝܼܪܐܝܼܬ ܐܡ̇ܪܬ ܐܸܢܹܝܢ ܠܫܪܝܼܪ̈ܬܵܐ 514 ܕܡܢܐ ܗ̣̄ܝ ܥܠܝܬܐ ܫܠܛ ܡܘܬܵܐ ܒܐ̄̈ܢܫܐ ܕܡܸܢܲܢ . 515 ܐ̄ܢܫܐ ܕܡܸܢܢ ܚܙ̇ܝܬ ܕܐܬܥܠܝܼܘ ܠܥܸܠ ܡ̣ܢ ܡܵܘܬܼܵܐ . 516 ܘܪܟܒܲܬ̣ ܡ̈ܠܹܐ ܕܐܓܼܠܐ ܒܡܸܠܹ̈ܐ ܠܲܕܠܵܐ ܓܠܝܼ̈ܢ . 517 : ܠܠܵܐ ܓܠܝ̈ܬܐ ܒܥ̇ܝܬ ܕܐܫܬܥܹܐ ܩܕܼܵܡ ܫܵܡܘܿܥܹ̈ܐ 518 ܘܐܘܕܲܥ ܐܸܢܘܿܢ ܕܢܸܗܘܘܿܢ ܝܵܕܥܝܼܢ ܙܲܢܲܝ̈ ܟܛܣܝ̈ܬܐ . 519 : ܙܢܲܝ̈ ܟܣܝ̈ܬܐ ܟܣܐ ܗ̄ܘ̣ܵܐ ܒܫܪܒܵܐ ܕܗܵܠܹܝܢ ܕܬܢܝ̇ܬ 520 ܠܵܘ ܠܓܡܝܼܪܹ̈ܐ ܐܸܠܵܐ ܠܫܒܼܪܹܐ ܘܠܵܐ ܝܵܕܩܥܹ̈ܐ . 521 : ܠܠܵܐ ܝ̇ܕܘ̈ܥܹܐ ܓܠ̇ܝܬ ܥܠܠܬ̈ܐ ܕܫܘܢܝܵ ܐ̄ܢܫ̈ܐ 522 ܕܡܢܐ ܗ̣̄ܝ ܥܸܠܬܐ ܕܫܢܝܼܘ ܡܸܢܲܢ ܠܐܬܼܪܵܐ ܐ̄ܚܪܬܵܐ . 523 : ܠܐܬܪܵܐ ܐ̄ܚܪܹܢܐ ܫܲܬܝܼܘ ܡܢܲܢ ܚܢܘܿܟ ܘܐܹܠܝܼܵܐ 524 ܘܒܫܘܢܲܝܗܘܿܢ ܨܵܪܘ ܠܲܢ ܛܘܦܣܵܐ ܕܫܘܼܢܵܝ ܚܲܝܲܝ̈ܢ . 525 : ܚܲܝܹ̈ܐ ܚܕܬܹ̈ܐ ܐܫܬܘܕܝܼ ܠܲܢ ܪܚܸܡ ܓܸܢܣܲܢ 526 ܘܚܬܸܡ ܐܸܢܘܿܢ ܒܛܒܼ̈ܥܹܐ ܬܠܵܬܐ ܕܐ̄ܢܫܐ ܬܠܵܬܼܵܐ . 527 : ܐ̄ܢܫܐ ܬܠܬܐ ܐܡ̇ܪܸܬ ܐܸܢܘܿܢ ܠܬܠܬܲܝܗܘܿܢ 528 ܠܵܐ ܗ̄ܘ̣ܵܐ ܒܕܪܚܓܼܐ ܐܠܵܐ ܒܛܲܟܼܣܵܐ ܕܟܼܝܵܢ ܐ̄ܢܫܐ . 529 ܟܝܢܵܐ ܚܲܕ ܗ̄ܘ̣ ܕܬܠܬܝܗܘܿܢ ܒܦܓܼܪ ܘܒܪܘܼܚ . 530 ܕܪܓܹܐ ܠܵܐ ܫܘܐ ܫܕܠܵܐ ܕܡ̇ܝܢ ܥܒܕ̈ܐ ܠܡܵܪܐ . 531 : ܥܒܼܕܹ̈ܐ ܐܢܘܿܢ ܚܢܘܿܟ ܘܐܠܝܵܐ ܟܡܵܐ ܐܸܢ ܚܲܝܲܢ 532 ܡܫܝܼܚܵܐ ܕܡܢܢ ܡܪܐ ܗ̄ܘ̣ ܕܥܲܠ ܟܠ ܟܡܵܐ ܐܸܢ ܐ̄ܢܵܫܵܐ ܗ̣̄ܘ . 533 : ܚܢܘܿܟ ܘܐܠܝܼܵܐ ܒܐܲܪܥܵܐ ܢܛܝܼܪܝܼܢ ܥܲܕ ܢܘܼܚܡܵܐ 534 ܡܫܝܼܚܵܐ ܒܐܬܪܐ ܕܪܡ ܘܡܠܠܲܝ ܡ̣ܢ ܡܝܘ̈ܬܹܐ . 535 : ܠܵܐ ܡܝܬܵܐ ܗ̄ܘ̣ ܒܗ̇ܝ ܕܗܘ̤ܐ ܠܹܗ ܠܵܐ ܡܝܘܬܵܐ 536 ܘܗ̤ܘ ܒܠܚܕܵܘ ܩܲܒܠܵܗ̇ ܠܗܵܕܐ ܚܠܵܦ ܡܝܘ̈ܬܹܐ . 537 : ܚܠܦ ܡܝܘܬ̈ܐ ܓ̣ܒܝܗܝ ܒܪܘܿܝܵܐ ܡ̣ܢ ܡܝܘ̈ܬܐ 538 ܕܢܸܗܘܹܐ ܡܡܲܠܹܐ ܛܲܟܼܣܵܐ ܕܥܒܼܕ̈ܐ ܘܕܒܢܲܝ̈ ܚܸܐܪܹ̈ܐ . 539 : ܥܒܕܐ ܗ̄ܘ̣ ܐܦ ܗܘ̤ ܒܗ̇ܝ ܕܥܒ̇ܕܐ ܗ̄ܘ̣ ܕܡ̣ܢ ܥܒܘܕܐ 540 ܘܬܘܼܒ ܐܦ ܡܪܐ ܗ̄ܘ̣ ܒܕܢܣܒܼ ܕܪܓܼܐ ܐܠܗܝܵܐ . 541 : ܐܠܗܝܵܐ ܗ̄ܘ̣ ܡܸܛܠ ܕܪܓܹܗ ܕܪܵܡ ܡ̣ܢ ܟܠܐ 542 ܘܝܪܒܼ ܘܐܡܠܟ ܠܵܘ ܒܟܼܝܢܹܗ ܐܸܠܵܐ ܒܕܲܪܓܹܗ . 543 : ܒܕܪܓܹܗ ܝܼܪܸܒܼ ܗ̇ܘ ܒܪܢܵܫܵܐ ܕܡ̣ܢ ܐ̄ܢܫܘܼܬܲܢ 544 ܘܗܵܕܹܐ ܟܠܗ ܡܛܠ ܕܨܒܐ ܗ̇ܘ ܕܨܒܼܐ ܒܹܗ . 545 : ܐܠܗ ܟܠܐ ܨܒܼܵܐ ܕܢܟܢܝܼܘܗܝ ܒܫܸܡ ܪܲܒܘܼܬܹܗ 546 ܘܗܵܐ ܚܡܝܹܬܝܢ ܐ̄ܢܫܐ ܣܟܼܠ̈ܐ ܒܪܒܘܼܬܼ ܕܪܓܲܢ . 547 : ܐܪܐ ܣܟܼܠܐ ܠܡ̇ܢ ܟܪܝܐ ܠܟܼܘܿܢ ܥܲܠ ܪܘܡܪܵܡܲܢ 548 ܘܠܵܐ ܨܒܹܝܢ ܐ̄ܢܬܘܢ ܥܡܩܒܠܘܼ ܠܡܲܠܟܵܐ ܕܡܢܲܢ . 549 : ܐܪܐ ܐܢܫܵܐ ܚܕܘ ܕܗܘܲܝܬܘܿܢ ܐܠܗ̈ܝܹܐ 550 ܒܝܲܕ ܒܪܢܫܵܐ ܕܗܘ̤ܐ ܐܠܗ ܥܲܡ ܐܲܠܵܗܵܐ . 551 : ܐ̄ܢܫܐ ܕܡܢܢ ܥܡܼܪ ܒܗ ܡܸܠܬܼܵܐ ܒܪܐ ܕܐܠܗ̇ܐ 552 ܘܩ̣ܪܝܗܝ ܒܫܡܹܗ ܘܝܗ̣ܒܠܗ ܕܪܓܼܐ ܕܫܸܡ ܐܝܼܬܘܼܬܼܵܐ . 553 : ܫܡܗܹ̈ܐ ܝܗܒ̣ܠܹܗ ܘܐܦ ܣܘܥܪ̈ܢܹܐ ܕܪܡ̇ܝܢ ܡܸܢܹܗ 554 ܘܟܲܕ ܛܵܒܼ ܝܲܗ̄ܒܼܠܹܗ ܠܐ ܛܥܝܵܐ ܠܹܗ ܕܡܢܲܢ ܐܝܼܬܼܵܘܗܝ . 555 : ܡܢܲܢ ܐܝܼܬܼܵܘܗܝ ܘܚܠܦ ܚܲܝܲܝ̈ܢ ܣܠܸܩ ܘܐܸܬܼܪܡܕܼܵܡ 556 ܘܚ̇ܝܒܝܼܢܲܢ ܕܢܵܘܕܐ ܠܛܒܼܵܐ ܕܪܡܪܸܡ ܓܸܢܣܲܢ . 557 : ܬܘܼܕܝܼ ܠܛܵܒܼܵܐ ܢܐܡܲܪ ܟܠܹܗ ܟܝܵܢ ܡܝܘ̈ܬܹܐ 558 ܕܪܡܪܸܡ ܓܸܢܲܣܢ ܒܚܲܕ ܒܪܢܫܵܐ ܕܫܩܲܠ ܡܢܲܢ ܀ pb. f.253r ܥܲܠ ܫܘܼܢܚܹܗ ܕܚܢܘܿܟ ܘܕܐܠܝܐ ܥܲܠ ܫܘܼܢܚܹܗ ܕܚܢܘܿܟ ܘܕܐܠܝܐ