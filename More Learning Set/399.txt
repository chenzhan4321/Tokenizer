ܕܲܒܼܡܵܢܵܐ ܡܸܬܼܥܲܕܲܪ ܒܲܪܢܵܫܵܐ ܠܡܸܬܼܩܲܪܵܒܼܘܼ ܒܠܸܒܹܗ ܠܘܵܬܼ ܐܲܠܵܗܵܐ : ܘܡܵܢܲܐ ܗ̣̄ܝ ܥܸܠܬܼܵܐ ܚܲܬܝܼܬܬܵܐ ܕܡܸܬܼܩܲܪܲܒܼ ܠܹܗ ܥܘܼܕܼܪܵܢܵܐ ܒܟܸܤܝܵܐ : ܘܐܲܝܕܵܐ ܥܸܠܬܼܵܐ ܕܒܼܵܗ̇ ܡܸܬܼܩܲܪܲܒܼ ܐ̄ܢܵܫ ܠܡܲܟܿܝܼܟܼܘܼܬܼܵܐ . ܚ . ܕܲܒܼܡܵܢܵܐ ܡܸܬܼܥܲܕܲܪ ܒܲܪܢܵܫܵܐ ܠܡܸܬܼܩܲܪܵܒܼܘܼ ܒܠܸܒܹܗ ܠܘܵܬܼ ܐܲܠܵܗܵܐ : ܘܡܵܢܲܐ ܗ̣̄ܝ ܥܸܠܬܼܵܐ ܚܲܬܝܼܬܬܵܐ ܕܡܸܬܼܩܲܪܲܒܼ ܠܹܗ ܥܘܼܕܼܪܵܢܵܐ ܒܟܸܤܝܵܐ : ܘܐܲܝܕܵܐ ܥܸܠܬܼܵܐ ܕܒܼܵܗ̇ ܡܸܬܼܩܲܪܲܒܼ ܐ̄ܢܵܫ ܠܡܲܟܿܝܼܟܼܘܼܬܼܵܐ . ܚ . ܛܘܼܒܼܵܘܗܝ ܠܒܲܪܢܵܫܵܐ ܕܝܼܕܲܥ̣ ܡܚܝܼܠܘܼܬܹܗ ! ܗܵܕܹܐ ܝܑܼܕܲܥܬܼܵܐ : ܗܵܘ̇ܝܵܐ ܠܹܗ ܫܲܬܼܐܸܤܬܼܵܐ ܘܫܘܼܪܵܝܵܐ ܕܲܠܘܵܬܼ ܟܠܗܹܝܢ ܛܵܒܼ̈ܬܼܵܐ ܘܫܲܦܝܼܪ̈ܵܬܼܵܐ . ܡܵܐ ܕܹܝܢ ܕܝܼܕܲܥ̣ ܒܲܪܢܵܫܵܐ ܘܐܲܪܓܸܫ̣ : ܕܚܲܬܿܝܼܬܼܵܐܝܼܬܼ ܘܐܲܝܟܼ ܕܒܲܫܪܵܪܵܐ ܡܚܝܼܠ ܗ̄ܘ̣ : ܗܵܝܕܹܝܢ ܩܵܦܹ̇ܣ ܢܲܦܫܹܗ ܡ̣ܢ ܐܲܫܝܼܕܼܘܼܬܼܵܐ : ܕܐܝܼܬܹܝܗ̇ ܡܦܲܠܗ ܕܵܢܝܼܬܼܵܐ ܕܝܼܕܲܥܬܼܵܐ : ܘܡܲܤܓܸܐ ܙܗܝܼܪܘܼܬܼܵܐ ܠܢܲܦܫܹܗ . ܐܸܠܵܐ ܓܹܝܪ ܐܸܫܬܿܒܸܩ ܒܨܝܼܪ ܩܲܠܝܼܠ : ܘܲܗܘ̤ܵܬܼ ܠܘܵܬܹܗ ܡܲܗܡܝܵܢܘܼܬܼܵܐ ܙܥܘܿܪܬܵܐ : ܘܚܲܕܼܪܘܼܗܝ ܡܢܲܤ̈ܝܵܢܹܐ : ܐܵܘ ܒܡܲܚܫܵܢ̈ܝܬܼܵܐ ܕܦܲܓܼܪܵܐ : ܐܵܘ ܒܚܵܫܘܿܫܘܼܬܼܵܐ ܕܢܲܦܫܵܐ : ܠܵܐ ܡܸܫܟܲܚ ܒܲܪܢܵܫܵܐ ܡܲܪܓܸܫ ܒܲܡܚܝܼܠܘܼܬܹܗ . ܗܵܝܕܹܝܢ ܡ̣ܢ ܦܘܼܚܵܡܵܐ ܕܲܡܚܝܼܠܘܼܬܹܗ : ܚܵܟܹ̇ܡ ܐܵܦ ܠܥܘܼܕܼܪܵܢܵܐ ܕܡ̣ܢ ܐܲܠܵܗܵܐ : ܕܲܟܼܡܵܐ ܪܲܒܿ ܀ ܘܡܵܐ ܬܘܼܒܼ ܕܚܵܙܹ̇ܐ : ܕܲܟܼܡܵܐ ܐܸܢ ܡܸܬܼܦܲܪܲܣ ܘܡܲܤܓܸܐ ܙܗܝܼܪܘܼܬܼܵܐ : ܘܩܵܦܹ̇ܣ ܘܲܡܤܲܬܲܪ ܢܲܦܫܹܗ pb. 105 ܒܪܸܒܿܘܿ ܬܵܘܵܢ̈ܝܼܢ : ܘܲܟܼܡܵܐ ܐܸܢ ܡܸܬܼܦܲܪܲܣ ܠܢܲܦܫܹܗ ܥܸܠ̈ܠܵܬܼܵܐ ܕܬܘܼܟܼܠܵܢܵܐ : ܥܕܲܟܹܝܠ ܠܸܒܵܐ ܠܵܐ ܫܵܠܹ̇ܐ ܡ̣ܢ ܩܸܢܛܵܐ . ܗܵܝܕܹܝܢ ܡܸܬܼܒܲܝܲܢ ܘܪܵܢܹ̇ܐ ܕܟܼܠܹܗ ܗܵܢܵܐ ܙܵܘܥܵܐ ܕܠܸܒܵܐ : ܡܸܕܸܡ ܐ̄ܚܪܹܝܢ ܕܝܲܬܿܝܼܪ ܐܵܠ̇ܨܵܐ ܥܠܵܘܗܝ ܡܵܘܕܲܥ ܕܚܲܤܝܼܪ : ܗܵܢܵܘ ܕܹܝܢ : ܕܥܲܠ ܥܘܼܕܼܪܵܢܵܐ ܐ̄ܚܪܹܢܵܐ ܤܢܝܼܩ . ܒܲܕܼܗ̤ܘ ܠܸܒܵܐ ܤܵܗܹ̇ܕܼ ܡ̣ܢ ܠܵܓܼܵܘ ܒܕܸܚܠܬܼܵܐ ܕܪܵܦ̇ܬܼܵܐ ܒܹܗ : ܕܚܲܤܝܼܪܘܼܬܼܵܐ ܕܡܸܕܸܡ ܡܵܘܕܥܵܐ . ܘܡܸܛܠܵܗܵܢܵܐ : ܠܵܐ ܡܸܫܟܲܚ ܫܵܪܹܐ ܒܬܼܘܼܟܼܠܵܢܵܐ . ܡܥܲܕܼܪܵܢܘܼܬܼܵܐ ܠܲܡ ܕܲܐܲܠܵܗܵܐ : ܡܸܬܼܒܲܥܝܵܐ ܠܫܘܼܘܙܵܒܼܵܐ . ܘܡܵܐ ܕܝܼܕܲܥ̣ ܕܲܤܢܝܼܩ ܥܲܠ ܥܘܼܕܼܪܵܢܵܐ ܐܲܠܵܗܵܝܵܐ : ܡܲܤܓܸܐ ܨܠܘܿܬܼܵܐ . ܘܡܵܐ ܕܐܲܤܓܝܼ ܟܘܼ̈ܫܵܦܹܐ : ܐܸܬܼܡܲܟܲܟܼ ܠܸܒܵܐ . ܡܸܛܠ ܕܲܠܝܬܿ ܕܲܤܝܼܩ ܘܫܵܐܹ̇ܠ : ܘܠܵܐ ܡܲܟܿܝܼܟܼ . ܘܠܸܒܵܐ ܫܚܝܼܩܵܐ ܘܡܲܟܼܝܼܟܼܵܐ : ܐܲܠܵܗܵܐ ܠܵܐ ܡܲܤܠܸܐ . ܥܕܲܡܵܐ ܕܡܸܬܼܡܲܟܲܟܼ ܠܸܒܵܐ : ܠܵܐ ܫܵܠܹ̇ܐ ܡ̣ܢ ܦܸܗܝܵܐ . ܡܲܟܿܝܼܟܼܘܼܬܼܵܐ ܠܠܸܒܵܐ : ܩܵܦ̇ܤܵܐ ܠܹܗ . ܘܡܵܐ ܕܐܸܬܼܡܲܟܲܟܼ ܒܲܪܢܵܫܵܐ : ܒܲܪ ܫܵܥܬܹܗ ܚܲܕܼܪܘܼܗܝ ܪ̈ܲܚܡܹܐ ܘܥܲܦܩ̣ܘܗܝ . ܘܡܵܐ ܕܲܩ̣ܪܸܒܼܘ ܪ̈ܲܚܡܹܐ : ܡܸܚܕܼܵܐ ܐܲܪܓܸܫ̣ ܠܸܒܵܐ ܒܥܘܼܕܼܪܵܢܵܐ . ܒܗܵܝ̇ : ܕܐܵܦ ܬܘܼܟܼܠܵܢܵܐ ܡܸܕܸܡ ܘܚܲܝܠܵܐ ܪܵܦܹ̇ܬܼ ܒܹܗ . ܘܡܵܐ ܕܐܲܪܓܸܫ̣ ܒܡܹܐܬܼܝܼܬܹܗ ܕܥܘܼܕܼܪܵܢܵܐ ܐܲܠܵܗܵܝܵܐ ܕܲܠܘܵܬܹܗ : ܘܲܕܼܗ̤ܘܝܘܼ ܡܤܲܝܥܵܢܹܗ ܘܥܵܕܼܘܿܪܹܗ : ܗܵܝܕܹܝܢ ܒܲܪܫܵܥܬܹܗ ܠܸܒܵܐ ܡܸܬܼܡܠܸܐ ܗܲܝܡܵܢܘܼܢܼܵܐ . ܘܡܸܬܼܒܲܝܼܢ ܡܸܟܹܝܠ ܡ̣ܢ ܗܵܪܟܵܐ ܘܡܸܤܬܲܟܲܠ : ܕܲܨܠܘܿܬܼܵܐ ܠܡܹܐܢܵܐ ܗ̣̄ܝ ܕܥܘܼܕܼܪܵܢܵܐ : ܘܡܲܒܿܘܼܥܵܐ ܕܦܘܼܪܩܵܢܵܐ : ܘܤܝܼܡܬܼܵܐ ܕܬܼܘܼܟܼܠܵܢܵܐ : ܘܐܹܘܩܝܵܢܵܐ ܡܫܵܘܙܒܼܵܢܵܐ ܒܹܝܬܼ ܡܲܚܫ̈ܘܼܠܹܐ : ܘܡܲܢܗܪܵܢܝܼܢܼܵܐ ܕܚܲܫܝܼ̈ܟܹܐ : ܘܬܲܩܕܵܐ ܕܲܡܚܝܼ̈ܠܹܐ : ܘܤܸܬܵܪܵܐ ܒܲܙܒܲܢ ܢܸܤ̈ܝܘܿܢܹܐ : ܘܡܲܚܠܡܵܢܝܼܬܼܵܐ ܒܲܙܒܲܢ ܟܘܼܪ̈ܗܵܢܹܐ : ܘܤܲܟܿܪܵܐ ܕܥܘܼܕܼܪ̈ܵܢܹܐ ܒܲܩܪܵܒܼܵܐ : ܘܓܹܐܪܵܐ ܫܢܝܼܢܵܐ ܠܘܼܩܒܲܠ ܒܥܸܠܕܒܼܵܒܹ̈ܐ ܀ pb. 106 ܘܲܕܼܗܵܠܹܝܢ ܟܠܗܹܝܢ ܛܵܒܼ̈ܬܼܵܐ ܒܝܲܕܼ ܨܠܘܿܬܼܵܐ ܐܸܫܟܲܚ ܡܲܥܠܵܢܵܐ ܠܘܵܬܼܗܹܝܢ : ܘܡܸܟܹܝܠ ܘܲܠܗܲܠ ܡܸܬܼܦܲܪܦܲܥ ܒܲܨܠܘܿܬܼܵܐ ܕܗܲܝܡܵܢܘܼܬܼܵܐ : ܟܲܕܼ ܪܵܘܹ̇ܙ ܠܸܒܹܗ ܒܬܼܘܼܟܼܠܵܢܵܐ : ܘܠܵܘ ܤܲܡܝܵܐܝܼܬܼ ܘܲܒܼܡܸܠܬܼܵܐ ܕܦܘܼܡܵܐ ܒܲܠܚܘܿܕܼ ܐܲܝܟܼ ܕܲܥܕܲܡܵܐ ܠܗܵܫܵܐ . ܘܡܵܐ ܕܗܵܡܹܐ ܝܑܼܕܲܥ̣ : ܩܢܸܐ ܠܵܗ̇ ܡܸܟܹܝܠ ܠܲܨܠܘܿܬܼܵܐ ܐܲܝܟܼ ܤܝܼܡܬܼܵܐ ܒܓܼܵܘ ܢܲܦܫܹܗ . ܘܡ̣ܢ ܚܲܕܼܘܼܬܹܗ : ܡܫܲܚܠܸܦ ܠܹܗ ܠܢܝܼܫܵܐ ܕܲܨܠܘܿܬܹܗ ܠܩܵܠܹ̈ܐ ܕܬܼܵܘܼ̈ܕܝܵܬܼܵܐ . ܘܗܵܕܲܐ ܗ̣̄ܝ ܡܸܠܬܼܵܐ ܕܐܲܡܝܼܪܵܐ ܠܚܲܟܝܼܡ ܒܩܲܕܝܼ̈ܫܹܐ ܡܵܪܝ ܐܹܘܲܓܼܪܝܼܣ : ܗܵܘ̇ ܕܤܝܼܡ ܗ̄ܘ̣ܵܐ ܠܹܗ ܢܝܼܫܵܐ ܠܟܼܠ ܨܒܼܘܼ : ܕܲܨܠܘܿܬܼܵܐ ܠܲܡ ܐܝܼܬܹܝܗ̇ : ܚܲܕܼܘܼܬܼܵܐ ܕܡܲܤܪܚܵܐ ܬܵܘܕܝܼܬܼܵܐ . ܥܲܠ ܥܵܕܹܐ ܨܠܘܿܬܼܵܐ ܕܒܼܵܬܲܪ ܡܩܲܒܿܠܵܢܘܼܬܼܵܐ ܕܝܼܕܲܥܬܹܗ ܕܐܲܠܵܗܵܐ ܐܵܡܲ݁ܪ : ܗܵܝ̇ ܕܹܝܢ ܕܡܲܤܪܚܵܐ : ܒܗܵܝ̇ ܕܠܵܘ ܗ̤ܘ ܐ̄ܢܵܫ ܡܨܲܠܸܐ ܘܲܒܼܥܲܡܠܵܐ : ܐܲܝܟܼ ܫܲܪܟܵܐ ܕܲܨܠܘܿܬܼܵܐ ܕܚܲܫܵܐ : ܕܡ̣ܢ ܩܕܼܵܡ ܡܲܪܓܫܵܢܘܼܬܼܵܐ ܕܲܒܼܛܲܝܒܿܘܼܬܼܵܐ : ܐܸܠܵܐ ܗ̤ܘ ܠܸܒܵܐ ܟܲܕܼ ܡܠܸܐ ܚܲܕܼܘܼܬܼܵܐ ܘܬܸܡܗܵܐ : ܡܸܒܲܗ ܢܵܒܲܗ ܤܒܼܝܼܤܵܐܝܼܬܼ ܒܙܵܘ̈ܥܹܐ ܕܬܼܵܘܕܝܼܬܼܵܐ ܘܲܕܼܩܘܼܒܵܠܛܲܝܒܿܘܼܬܼܵܐ : ܒܫܸܬܼܩܵܐ ܕܲܤܝܼܡ ܒܘܼܪܟܹܗ . ܒܲܪܓܼܘܿܢ ܡ̣ܢ ܚܹܐܦܵܐ ܕܡ̣ܢ ܠܓܼܵܘ : ܕܤܲܓܝܼ ܡܸܬܿܬܿܙܝܼܥ ܒܕܼܘܼܡܵܪܵܐ ܥܲܠ ܤܘܼ̈ܟܵܠܹܐ ܕܛܲܝ̈ܒܿܘܵܬܹܗ ܕܐܲܠܵܗܵܐ : ܡ̣ܢ ܫܹܠܝ ܡܪܝܼܡ ܩܵܠܹܗ ܘܲܡܫܲܒܲܚ ܕܠܵܐ ܤܲܒܼܥܵܐ : ܟܲܕܼ ܡܲܤܪܲܚ ܠܵܗ̇ ܠܬܼܵܘܕܝܼܬܹܗ ܗ̤ܘ ܚܹܐܦܵܐ ܕܡ̣ܢ ܠܓܼܵܘ ܘܐܵܦ ܒܠܸܫܵܢܵܐ : ܘܬܼܵܢܹ̇ܐ ܢܲܓܝܼܪܵܐܝܼܬܼ ܘܡܸܬܿܡܲܪܵܢܵܐܝܼܬܼ : ܡܲܢ̣ܘܼ ܗܘ̤ܵܐ ܒܗܵܠܹܝܢ ܩܪܝܼܚܵܐܝܼܬܼ ܘܠܵܐ ܒܲܗܘܼܪܵܐܝܼܬܼ : ܘܤܵܡ̣ ܒܗܹܝܢ ܝܲܕܼܥܑܵܐ ܒܦܘܼܪܫܵܢܵܐ : ܢܤܸܬܲܟܲܠ ܡܸܕܸܡ ܕܐܵܡܲ݁ܪܢܵܐ : ܕܠܲܝܬܿ ܒܹܗ ܫܘܼܚܠܵܦܵܢܵܐ : ܡܸܛܠ ܢܸܤܝܵܢܵܗ̇ ܤܲܓܝܼܐܵܐ ܕܲܨܒܼܘܼܬܼܵܐ . ܘܡܸܟܵܐ ܗܵܟܹܝܠ ܦܵܐܹ̇ܫ ܡ̣ܢ pb. 107 ܤܪ̈ܝܼܩܵܬܼܵܐ : ܘܲܠܘܵܬܼ ܐܲܠܵܗܵܐ ܡܸܬܼܐܡܸܢ ܕܠܵܐ ܫܘܼܢܵܝ ܒܐܲܡܝܼܢܘܼܬܼܵܐ ܕܲܨܠܘܿܬܼܵܐ : ܟܲܕܼ ܩܵܢܹ̇ܛ ܠܡܸܬܼܓܠܵܙܘܼ ܡ̣ܢ ܪܸܕܝܵܐ ܕܥܘܼܕܼܪ̈ܵܢܹܝܗ̇ ܀ ܗܵܠܹܝܢ ܟܠܗܹܝܢ ܫܲܦܝܼܪ̈ܵܬܼܵܐ ܡܸܬܼ̈ܝܼܠܕܵܢ ܡ̣ܢ ܗܵܝ̇ ܕܢܲܪܓܸܫ ܐ̄ܢܵܫ ܒܲܡܚܝܼܠܘܼܬܹܗ . ܕܡ̣ܢ ܗܵܪܟܵܐ ܡܸܛܠ ܝܘܼܐܵܒܼܵܐ ܕܲܠܥܘܼܕܼܪܵܢܵܐ : ܚܵܒܹ̇ܨ ܠܘܵܬܼ ܐܲܠܵܗܵܐ ܒܲܦܝܵܤܹ̈ܐ ܕܲܨܠܘܿܬܹܗ . ܘܲܟܼܡܵܐ ܕܗ̤ܘ ܡܸܬܼܩܲܪ̈ܲܒܼ ܒܬܲܪܥܝܼܬܹܗ ܠܘܵܬܹܗ : ܡܸܬܼܦܲܪܲܒܼ ܐܲܠܵܗܵܐ ܠܘܵܬܹܗ ܒܝܲܕܼ ܫܘܼܟܵܢܵܘ̈ܗܝ . ܘܠܵܐ ܡܸܡܬܼܘܿܡ ܡܪܝܼܡ ܡܸܢܹܗ ܡܲܓܿܢܵܢܘܼܬܹܗ : ܡܸܛܠ ܡܲܟܝܼܟܼܘܼܬܹܗ ܤܲܓܝܼܐܬܼܵܐ . ܕܐܲܝܟܼ ܐܲܪܡܲܠܬܼܵܐ ܠܘܵܬܼ ܕܲܝܵܢܵܐ ܓܵܥܹ̇ܐ ܒܟܼܠܥܸܕܵܢ : ܬܒܲܥܲܝܢܝ ܡ̣ܢ ܒܥܸܠܕܝܼܢܝ . ܡܸܛܠܗܵܬܹܗ : ܐܲܝܟܼ ܕܝܲܬܝܼܪ ܬܸܗܘܸܐ ܠܹܗ ܥܸܠܬܼܵܐ ܠܩܘܼܪܵܒܼܵܐ ܕܲܠܘܵܬܹܗ . ܘܡܸܛܠ ܤܢܝܼܩܘܼܬܹܗ : ܢܸܬܼܐܡܸܢ ܠܘܵܬܼ ܡܲܒܿܘܼܥܵܐ ܕܥܘܼܕܼܪ̈ܵܢܹܐ . ܟܲܕܼ ܡܸܢܗܹܝܢ ܕܫܸ̈ܐܠܵܬܹܗ ܡܦܲܢܸܐ ܠܹܗ ܩܲܠܝܼܠܵܐܝܼܬܼ : ܘܡܸܢܗܹܝܢ ܠܵܐ . ܗܵܢܵܘ ܕܹܝܢ : ܐܲܝܕܵܐ ܕܝܵܕܲܥ̇ ܕܒܸܠܥܵܕܹܝܗ̇ ܠܵܐ ܡܨܸܐ ܚܵܝܹ̇ܐ : ܘܫܲܪܟܵܐ ܡܬܲܗܸܐ . ܘܲܒܼܡܸܕܸܡ ܡܸܕܸܡ ܙܵܓܲܪ ܡܸܢܹܗ ܚܹܐܦܵܐ ܕܲܒܼܥܸܠܕܒܼܵܒܹ̈ܐ : ܘܲܒܼܡܸܕܸܡ ܡܸܕܸܡ ܝܵܗܹ̇ܒܼ ܐܝܼܕܼܵܐ ܠܢܸܤܝܘܿܢܹܗ . ܐܲܝܟܼ ܕܗ̤ܝ ܗܵܕܹܐ : ܐܲܝܟܼ ܕܐܸܡ̇ܪܹܬܼ : ܬܸܗܘܸܐ ܠܹܗ ܥܸܠܬܼܵܐ ܠܩܘܼܪܵܒܹܗ ܕܲܠܘܵܬܼ ܐܲܠܵܗܵܐ : ܘܲܕܼܢܸܬܼܚܲܟܲܡ ܡܸܢܗܘܿܢ ܕܢܸܤܝ̈ܘܿܢܹܐ : ܘܗܵܕܹܐ ܗ̣̄ܝ ܗܵܝ̇ ܕܐܲܡܝܼܪܵܐ ܒܲܟܼܬܼܵܒܼܵܐ : ܕܲܫܒܲܩ̣ ܡܵܪܝܵܐ ܥܲܡ̈ܡܹܐ ܤܲܓܝܼ̈ܐܹܐ : ܘܠܵܐ ܐܵܘܒܸܿܕܼ ܐܸܢܘܿܢ ܒܲܥܓܲܠ : ܘܠܵܐ ܐܲܫܠܸܡ̣ ܐܸܢܘܿܢ ܒܐܝܼܕܼܵܐ ܕܝܼܫܘܿܥ : ܠܲܡܢܲܤܵܝܘܼ ܒܗܘܿܢ ܠܝܼܤܪܵܝܹܠ : ܘܡܸܛܠ ܕܢܸܕܥܘܼܢ ܕܵܪܹ̈ܐ ܕܲܒܼܢܲܝ̈ ܝܑܼܤܪܵܝܹܠ ܕܢܹܐܠܦܘܼܢ ܩܪܵܒܼܵܐ ܀ pb. 108 ܙܲܕܝܼܩܵܐ ܕܠܵܐ ܡܦܵܣ ܒܲܡܚܝܼܠܘܼܬܹܗ : ܒܩܸܢܛܵܐ ܐܝܼܬܲܝܗܹܝܢ ܨܸܒܼ̈ܘܵܬܹܗ . ܘܠܵܐ ܪܲܚܝܼܩ ܡ̣ܢ ܡܲܦܘܼܠܬܼܵܐ : ܘܠܵܐ ܡܲܒܼܥܲܕܼ ܡܸܢܹܗ ܐܲܪܝܵܐ ܡܚܲܝܒܿܠܵܢܵܐ : ܫܹܐܕܵܐ ܕܪܵܡܘܼܬܼܵܐ . ܕܚܲܤܝܼܪ ܡ̣ܢ ܝܑܼܕܲܥܬܼܵܐ ܕܲܡܚܝܼܠܘܼܬܹܗ : ܚܲܤܝܼܪ ܡ̣ܢ ܡܲܟܿܝܼܟܼܘܼܬܼܵܐ . ܕܚܲܤܝܼܪ ܡ̣ܢ ܡܲܟܿܝܼܟܼܘܼܬܼܵܐ : ܚܲܤܝܼܪ ܡ̣ܢ ܓܡܝܼܪܘܼܬܼܵܐ . ܕܚܲܤܝܼܪ ܡ̣ܢ ܓܡܝܼܪܘܼܬܼܵܐ : ܩܲܢܝܼܛܵܐ ܐܝܼܬܼܵܘܗܝ ܥܕܲܟܹܝܠ . ܘܐܸܡܲܬܼܝ ܕܗ̤ܘ : ܐܝܼܬܼ ܠܹܗ ܐܲܬܼܪܵܐ ܠܲܒܼܥܸܠܕܒܼܵܒܼܵܐ ܥܠܵܘܗܝ . ܒܲܕܼܠܵܐ ܡܫܲܪܪܵܐ ܡܕܼܝܢ̄ܬܹܗ ܒܡܘܼ̈ܟܼܠܹܐ ܕܦܲܪܙܠܵܐ : ܘܒܸܐܤ̈ܟܿܦܵܬܼܵܐ ܕܲܢܚܵܫܵܐ . ܐܵܦܠܵܐ ܓܹܝܪ ܘܗ̤ܝ ܡܲܟܿܝܼܟܼܘܼܬܼܵܐ ܡܸܬܼܩܲܢܝܵܐ ܒܸܠܥܵܕܼ ܡ̣ܢ ܥܸܠ̈ܠܵܬܼܵܗ̇ : ܕܡܸܛܠܵܬܼܗܹܝܢ ܗܘ̤ܵܐ ܬܒܼܵܪ ܠܸܒܵܐ ܐܲܡܝܼܢܵܐܝܼܬܼ ܘܲܡܤܲܚܦܝܼܢ ܚܘܼ̈ܫܵܒܹܐ ܕܡܲܤܒܿܪܵܢܘܼܬܼܵܐ . ܒܸܠܥܵܕܼ ܡܲܟܿܝܼܟܼܘܼܬܼܵܐ ܠܵܐ ܡܸܬܼܚܲܬܲܡ ܦܘܼܠܚܵܢܹܗ ܕܒܲܪܢܵܫܵܐ . ܠܵܐ ܤܝܼܡ ܥܲܠ ܐܸܫܛܵܪܵܐ ܕܚܹܐܪܘܼܬܹܗ ܥܕܲܟܹܝܠ ܛܲܒܼܥܵܐ ܕܪܘܼܚܵܐ : ܥܕܲܟܹܝܠ ܥܲܒܼܕܵܐ ܐܝܼܬܼܵܘܗܝ : ܘܠܵܐ ܡܥܲܠܲܝ ܡ̣ܢ ܩܸܢܛܵܐ ܦܘܼܠܚܵܢܹܗ . ܠܵܐ ܒܸܠܥܵܕܼ ܡܘܼܟܵܟܼܵܐ ܡܸܫܬܲܪܲܪ ܦܘܼܠܚܵܢܹܗ : ܘܠܵܐ ܒܸܠܥܵܕܼ ܢܸܤܝ̈ܘܿܢܹܐ ܩܵܢܹ̇ܐ ܚܸܟܼܡܬܼܵܐ : ܘܠܵܐ ܒܸܠܥܵܕܼ ܚܸܟܼܡܬܼܵܐ ܡܵܛܹ̇ܐ ܠܡܲܟܿܝܼܟܼܘܼܬܼܵܐ . ܡܸܛܠܗܵܢܵܐ : ܐܵܠܨܵܐܝܼܬܼ ܫܵܒܹ̇ܩ ܐܲܠܵܗܵܐ ܥܲܠ ܩܲܕܝܼ̈ܫܹܐ ܥܸܠ̈ܠܵܬܼܵܐ ܕܡܲܟܿܝܼܟܼܘܼܬܼܵܐ : ܘܲܬܼܒܼܵܪ ܠܸܒܵܐ ܘܲܨܠܘܿܬܼܵܐ ܚܲܫܝܼܫܬܼܵܐ ܘܲܕܼܠܵܐ ܦܸܗܝܵܐ . ܟܲܕܼ ܒܲܙܒܲܢ ܒܝܲܕܼ ܥܵܪ̈ܨܵܬܼܵܐ ܕܚܲܫܵܘ̈ܗܝ ܕܲܟܼܝܵܢܵܐ ܡܩܲܦܲܚ ܠܗܘܿܢ : ܘܲܒܼܡܸܬܼܥܲܒܼܪ̈ܵܢܘܵܬܼܵܐ ܕܲܒܼܝܲܕܼ ܚܘܼ̈ܫܵܒܹܐ ܢܕܝܼ̈ܕܹܐ . ܘܒܲܙܒܲܢ ܒܨܲܥܪܵܐ : ܘܲܒܼܩܘܼ̈ܩܵܚܹܐ ܕܡܲܓܵܢ ܕܤܵܒܼ̇ܠܝܼܢ ܡ̣ܢ ܒܢܲܝ̈ܢܵܫܵܐ ܘܟܹܐܒܹ̈ܐ ܕܦܲܓܼܪܵܐ . ܘܒܲܙܒܲܢ ܒܡܸܤܟܹܢܘܼܬܼܵܐ : ܘܚܲܤܝܼܪܘܼܬܼܵܐ ܕܡ̣ܢ ܐܲܠ̇ܨܵܬܼܵܐ . ܘܒܲܙܒܲܢ : ܒܝܲܕܼ ܚܲܫܹ̈ܐ ܬܲܩܝܼ̈ܦܹܐ ܕܕܸܚܠ̱ܬܼܵܐ ܕܒܲܩܪ̈ܵܒܹܐ pb. 109 ܓܠܲܝ̈ܐ ܕܫܹܐܕܹ̈ܐ : ܕܫܵܒܹ̇ܩ ܥܠܲܝܗܘܿܢ : ܠܲܡܙܵܥܘܼܬܼܗܘܿܢ ܬܟܼܝܼܒܼܵܐܝܼܬܼ : ܘܲܒܼܫܘܼ̈ܚܠܵܦܹܐ ܕܚܝܼ̈ܠܹܐ : ܕܚܲܕܼ ܡ̣ܢ ܚܲܒܼܪܹܗ ܬܲܩܝܼܦ ܘܲܓܼܢܝܼܚ ܘܲܥܤܸܩ . ܘܟܼܠܗܹܝܢ ܗܵܠܹܝܢ : ܐܲܝܟܼ ܕܬܸܗܘܸܐ ܠܗܘܿܢ ܥܸܠܬܼܵܐ ܠܡܲܟܿܝܼܟܼܘܼܬܼܵܐ : ܘܲܠܗܵܝ̇ ܕܠܵܐ ܢܸܗܘܘܿܢܬ ܢܵܝ̇ܡܝܼܢ ܒܡܲܗܡܝܵܢܘܿܬܼܵܐ : ܐܵܘ ܕܐܲܝܠܹܝܢ ܕܩܵܝ̈ܡܵܢ ܘܲܒܼܗܹܝܢ ܟܪܝܼܗ ܐܲܬܼܠܹܝܛܵܐ : ܐܵܘ ܡ̣ܢ ܩܸܢܛܵܐ ܕܗܵܝ̇ ܕܲܥܬܼܝܼܕܼܵܐ . ܡܵܕܹܝܢ ܢܸܤܝ̈ܘܿܢܹܐ ܐܵܠܨܵܐܝܼܬܼ ܦܵܩ̇ܚܝܼܢ ܠܲܒܼܢܲܝ̈ܢܵܫܵܐ . ܘܠܵܘ ܗܵܕܲܐ ܗ̣̄ܝ ܕܐܵܡܲ݁ܪܢܵܐ : ܕܙܵܕܹܩ ܠܹܗ ܡܸܟܹܝܠ ܕܐܲܝܟܼ ܕܢܸܗܘܸܐ ܠܹܗ ܥܸܠܬܼܵܐ ܠܡܘܼܟܵܟܼܵܐ : ܢܸܬܼܪܲܦܸܐ ܒܨܸܒܼܝܵܢܹܗ ܠܘܵܬܼ ܒܝܼ̈ܫܵܬܼܵܐ : ܐܲܝܟܼ ܕܢܸܬܼܡܲܟܲܟܼ ܟܹܐܡܲܬܼ ܒܥܘܼܗܕܵܢܗܹܝܢ : ܐܵܘ ܕܢܸܤܬܲܪܗܲܒܼ ܠܘܵܬܼ ܗܵܠܹܝܢ ܢܸܤܝ̈ܘܿܢܹܐ ܐ̄ܚܪ̈ܵܢܹܐ : ܐܸܠܵܐ ܦܐܸܐ ܗ̄ܘ̣ܵܐ ܠܹܗ ܕܥܲܡ ܗܵܝ̇ ܕܦܵܠܲܚ ܘܥܵܡܹ̇ܠ ܒܫܲܦܝܼܪ̈ܵܬܼܵܐ : ܡܥܝܼܪ ܗ̄ܘ̣ܵܐ ܢܲܦܫܹܗ ܐܲܡܝܼܢܵܐܝܼܬܼ : ܘܢܸܬܼܚܲܫܲܒܼ ܕܲܥܒܼܝܼܕܼܵܐ ܐܝܼܬܼܵܘܗܝ : ܘܡܸܨܛܲܠܝܵܢܘܼܬܼܵܐ ܠܒܼܝܼܫ . ܘܟܼܠ ܕܲܥܒܼܝܼܕܼܵܐ ܗ̄ܘ̣ : ܐܵܦ ܥܲܠ ܚܲܝܠܵܐ ܐ̄ܚܪܹܢܵܐ ܤܢܝܼܩ . ܗܵܢܵܘ ܕܹܝܢ : ܠܬܲܥܕܝܼܕܵܐ . ܘܐܲܝܢܵܐ ܕܥܲܠ ܐܲܥܕܝܼܪܵܐ ܕܡ̣ܢ ܐ̄ܚܪܹܢܵܐ ܤܢܝܼܩ : ܚܲܤܝܼܪܘܼܬܼܵܐ ܕܲܟܿܝܵܢܹܗ ܡܫܵܘܕܥܵܐ . ܘܟܼܠ ܕܝܵܕܲܥ̇ ܕܚܲܤܝܼܪ : ܐܵܦ ܡܘܼܟܵܟܼܵܐ ܙܵܕܹܩ ܠܹܗ : ܐܲܝܟܼ ܕܢܸܤܲܒܼ ܗܵܘ̇ ܡܵܐ ܕܲܤܢܝܼܩ : ܡ̣ܢ ܗܵܘ̇ ܡ̇ܢ ܕܤܵܦܹ̇ܩ ܕܢܸܬܸܠ ܠܹܗ . ܘܲܠܗܵܠܹܝܢ ܟܠܗܹܝܢ ܐܸܢ ܡ̣ܢ ܫܘܼܪܵܝܵܐ ܝܵܕܲܥ̇ ܗ̄ܘ̣ܵܐ : ܘܲܒܼܗܹܝܢ ܚܵܐܲܪ ܒܟܼܠܥܸܕܵܢ : ܠܵܐ ܕܵܡܹ̇ܟܼ ܗ̄ܘ̣ܵܐ . ܐܸܢ ܠܵܐ ܕܡܸܟܼ : ܠܵܐ ܐܸܫܬܿܠܸܡ ܗ̄ܘ̣ܵܐ ܠܐܝܼܕܼܵܐ ܕܐܵܠܘܿܨܹ̈ܐ ܐܲܡܥܵܪܘܼܬܹܗ . ܡܵܕܹܝܢ ܙܵܕܹܩ ܠܹܗ ܠܗܵܘ̇ ܕܪܵܕܹܐ ܒܐܘܼܪܚܵܐ ܕܐܲܠܵܗܵܐ : ܕܲܒܼܟܼܠܡܸܕܸܡ ܕܐܵܬܹ̇ܐ pb. 110 ܥܠܵܘܗܝ ܢܵܘܕܹܐ : ܘܢܸܥܕܘܿܠ ܘܲܢܩܲܦܲܚ ܢܲܦܫܹܗ : ܟܲܕܼ ܝܵܕܲܥ̇ : ܕܐܵܘ ܡܸܛܠ ܕܐܲܗܡ̣ܝܼ : ܐܲܥܝܼܪܵܗ̇ ܡܢܲܤܝܵܢܵܐ ܒܦܘܼܩܕܵܢܵܐ ܕܲܡܕܲܒܿܪܵܢܵܐ : ܐܵܘ ܡܸܛܠ ܕܐܸܬܿܬܿܪܝܼܡ . ܘܒܲܕܼܓܼܘܿܢ ܠܵܐ ܢܸܫܘܲܪ ܘܢܸܙܕܲܥܙܲܥ . ܘܲܢܩܝܼܡ ܢܲܦܫܹܗ ܕܠܵܐ ܥܸܕܸܠܵܝ : ܕܠܵܐ ܬܸܥܘܿܦ ܒܝܼܫܬܹܗ . ܠܲܝܬܿ ܓܹܝܪ ܥܵܘ̣ܠܵܐ ܠܘܵܬܼ ܐܲܠܵܗܵܐ : ܚܵܣ : ܗܵܘ̇ ܡܲܒܿܘܼܥܵܐ ܕܙܲܕܝܼܩܘܼܬܼܵܐ . ܛܘܼܒܼܵܘܗܝ ܠܒܲܪܢܵܫܵܐ ܕܝܼܕܲܥ̣ ܡܚܝܼܠܘܼܬܹܗ ! ܗܵܕܹܐ ܝܑܼܕܲܥܬܼܵܐ : ܗܵܘ̇ܝܵܐ ܠܹܗ ܫܲܬܼܐܸܤܬܼܵܐ ܘܫܘܼܪܵܝܵܐ ܕܲܠܘܵܬܼ ܟܠܗܹܝܢ ܛܵܒܼ̈ܬܼܵܐ ܘܫܲܦܝܼܪ̈ܵܬܼܵܐ . ܡܵܐ ܕܹܝܢ ܕܝܼܕܲܥ̣ ܒܲܪܢܵܫܵܐ ܘܐܲܪܓܸܫ̣ : ܕܚܲܬܿܝܼܬܼܵܐܝܼܬܼ ܘܐܲܝܟܼ ܕܒܲܫܪܵܪܵܐ ܡܚܝܼܠ ܗ̄ܘ̣ : ܗܵܝܕܹܝܢ ܩܵܦܹ̇ܣ ܢܲܦܫܹܗ ܡ̣ܢ ܐܲܫܝܼܕܼܘܼܬܼܵܐ : ܕܐܝܼܬܹܝܗ̇ ܡܦܲܠܗ ܕܵܢܝܼܬܼܵܐ ܕܝܼܕܲܥܬܼܵܐ : ܘܡܲܤܓܸܐ ܙܗܝܼܪܘܼܬܼܵܐ ܠܢܲܦܫܹܗ . ܐܸܠܵܐ ܓܹܝܪ ܐܸܫܬܿܒܸܩ ܒܨܝܼܪ ܩܲܠܝܼܠ : ܘܲܗܘ̤ܵܬܼ ܠܘܵܬܹܗ ܡܲܗܡܝܵܢܘܼܬܼܵܐ ܙܥܘܿܪܬܵܐ : ܘܚܲܕܼܪܘܼܗܝ ܡܢܲܤ̈ܝܵܢܹܐ : ܐܵܘ ܒܡܲܚܫܵܢ̈ܝܬܼܵܐ ܕܦܲܓܼܪܵܐ : ܐܵܘ ܒܚܵܫܘܿܫܘܼܬܼܵܐ ܕܢܲܦܫܵܐ : ܠܵܐ ܡܸܫܟܲܚ ܒܲܪܢܵܫܵܐ ܡܲܪܓܸܫ ܒܲܡܚܝܼܠܘܼܬܹܗ . ܗܵܝܕܹܝܢ ܡ̣ܢ ܦܘܼܚܵܡܵܐ ܕܲܡܚܝܼܠܘܼܬܹܗ : ܚܵܟܹ̇ܡ ܐܵܦ ܠܥܘܼܕܼܪܵܢܵܐ ܕܡ̣ܢ ܐܲܠܵܗܵܐ : ܕܲܟܼܡܵܐ ܪܲܒܿ ܀ ܘܡܵܐ ܬܘܼܒܼ ܕܚܵܙܹ̇ܐ : ܕܲܟܼܡܵܐ ܐܸܢ ܡܸܬܼܦܲܪܲܣ ܘܡܲܤܓܸܐ ܙܗܝܼܪܘܼܬܼܵܐ : ܘܩܵܦܹ̇ܣ ܘܲܡܤܲܬܲܪ ܢܲܦܫܹܗ  pb. 105  ܒܪܸܒܿܘܿ ܬܵܘܵܢ̈ܝܼܢ : ܘܲܟܼܡܵܐ ܐܸܢ ܡܸܬܼܦܲܪܲܣ ܠܢܲܦܫܹܗ ܥܸܠ̈ܠܵܬܼܵܐ ܕܬܘܼܟܼܠܵܢܵܐ : ܥܕܲܟܹܝܠ ܠܸܒܵܐ ܠܵܐ ܫܵܠܹ̇ܐ ܡ̣ܢ ܩܸܢܛܵܐ . ܗܵܝܕܹܝܢ ܡܸܬܼܒܲܝܲܢ ܘܪܵܢܹ̇ܐ ܕܟܼܠܹܗ ܗܵܢܵܐ ܙܵܘܥܵܐ ܕܠܸܒܵܐ : ܡܸܕܸܡ ܐ̄ܚܪܹܝܢ ܕܝܲܬܿܝܼܪ ܐܵܠ̇ܨܵܐ ܥܠܵܘܗܝ ܡܵܘܕܲܥ ܕܚܲܤܝܼܪ : ܗܵܢܵܘ ܕܹܝܢ : ܕܥܲܠ ܥܘܼܕܼܪܵܢܵܐ ܐ̄ܚܪܹܢܵܐ ܤܢܝܼܩ . ܒܲܕܼܗ̤ܘ ܠܸܒܵܐ ܤܵܗܹ̇ܕܼ ܡ̣ܢ ܠܵܓܼܵܘ ܒܕܸܚܠܬܼܵܐ ܕܪܵܦ̇ܬܼܵܐ ܒܹܗ : ܕܚܲܤܝܼܪܘܼܬܼܵܐ ܕܡܸܕܸܡ ܡܵܘܕܥܵܐ . ܘܡܸܛܠܵܗܵܢܵܐ : ܠܵܐ ܡܸܫܟܲܚ ܫܵܪܹܐ ܒܬܼܘܼܟܼܠܵܢܵܐ . ܡܥܲܕܼܪܵܢܘܼܬܼܵܐ ܠܲܡ ܕܲܐܲܠܵܗܵܐ : ܡܸܬܼܒܲܥܝܵܐ ܠܫܘܼܘܙܵܒܼܵܐ . ܘܡܵܐ ܕܝܼܕܲܥ̣ ܕܲܤܢܝܼܩ ܥܲܠ ܥܘܼܕܼܪܵܢܵܐ ܐܲܠܵܗܵܝܵܐ : ܡܲܤܓܸܐ ܨܠܘܿܬܼܵܐ . ܘܡܵܐ ܕܐܲܤܓܝܼ ܟܘܼ̈ܫܵܦܹܐ : ܐܸܬܼܡܲܟܲܟܼ ܠܸܒܵܐ . ܡܸܛܠ ܕܲܠܝܬܿ ܕܲܤܝܼܩ ܘܫܵܐܹ̇ܠ : ܘܠܵܐ ܡܲܟܿܝܼܟܼ . ܘܠܸܒܵܐ ܫܚܝܼܩܵܐ ܘܡܲܟܼܝܼܟܼܵܐ : ܐܲܠܵܗܵܐ ܠܵܐ ܡܲܤܠܸܐ . ܥܕܲܡܵܐ ܕܡܸܬܼܡܲܟܲܟܼ ܠܸܒܵܐ : ܠܵܐ ܫܵܠܹ̇ܐ ܡ̣ܢ ܦܸܗܝܵܐ . ܡܲܟܿܝܼܟܼܘܼܬܼܵܐ ܠܠܸܒܵܐ : ܩܵܦ̇ܤܵܐ ܠܹܗ . ܘܡܵܐ ܕܐܸܬܼܡܲܟܲܟܼ ܒܲܪܢܵܫܵܐ : ܒܲܪ ܫܵܥܬܹܗ ܚܲܕܼܪܘܼܗܝ ܪ̈ܲܚܡܹܐ ܘܥܲܦܩ̣ܘܗܝ . ܘܡܵܐ ܕܲܩ̣ܪܸܒܼܘ ܪ̈ܲܚܡܹܐ : ܡܸܚܕܼܵܐ ܐܲܪܓܸܫ̣ ܠܸܒܵܐ ܒܥܘܼܕܼܪܵܢܵܐ . ܒܗܵܝ̇ : ܕܐܵܦ ܬܘܼܟܼܠܵܢܵܐ ܡܸܕܸܡ ܘܚܲܝܠܵܐ ܪܵܦܹ̇ܬܼ ܒܹܗ . ܘܡܵܐ ܕܐܲܪܓܸܫ̣ ܒܡܹܐܬܼܝܼܬܹܗ ܕܥܘܼܕܼܪܵܢܵܐ ܐܲܠܵܗܵܝܵܐ ܕܲܠܘܵܬܹܗ : ܘܲܕܼܗ̤ܘܝܘܼ ܡܤܲܝܥܵܢܹܗ ܘܥܵܕܼܘܿܪܹܗ : ܗܵܝܕܹܝܢ ܒܲܪܫܵܥܬܹܗ ܠܸܒܵܐ ܡܸܬܼܡܠܸܐ ܗܲܝܡܵܢܘܼܢܼܵܐ . ܘܡܸܬܼܒܲܝܼܢ ܡܸܟܹܝܠ ܡ̣ܢ ܗܵܪܟܵܐ ܘܡܸܤܬܲܟܲܠ : ܕܲܨܠܘܿܬܼܵܐ ܠܡܹܐܢܵܐ ܗ̣̄ܝ ܕܥܘܼܕܼܪܵܢܵܐ : ܘܡܲܒܿܘܼܥܵܐ ܕܦܘܼܪܩܵܢܵܐ : ܘܤܝܼܡܬܼܵܐ ܕܬܼܘܼܟܼܠܵܢܵܐ : ܘܐܹܘܩܝܵܢܵܐ ܡܫܵܘܙܒܼܵܢܵܐ ܒܹܝܬܼ ܡܲܚܫ̈ܘܼܠܹܐ : ܘܡܲܢܗܪܵܢܝܼܢܼܵܐ ܕܚܲܫܝܼ̈ܟܹܐ : ܘܬܲܩܕܵܐ ܕܲܡܚܝܼ̈ܠܹܐ : ܘܤܸܬܵܪܵܐ ܒܲܙܒܲܢ ܢܸܤ̈ܝܘܿܢܹܐ : ܘܡܲܚܠܡܵܢܝܼܬܼܵܐ ܒܲܙܒܲܢ ܟܘܼܪ̈ܗܵܢܹܐ : ܘܤܲܟܿܪܵܐ ܕܥܘܼܕܼܪ̈ܵܢܹܐ ܒܲܩܪܵܒܼܵܐ : ܘܓܹܐܪܵܐ ܫܢܝܼܢܵܐ ܠܘܼܩܒܲܠ ܒܥܸܠܕܒܼܵܒܹ̈ܐ ܀  pb. 106  ܘܲܕܼܗܵܠܹܝܢ ܟܠܗܹܝܢ ܛܵܒܼ̈ܬܼܵܐ ܒܝܲܕܼ ܨܠܘܿܬܼܵܐ ܐܸܫܟܲܚ ܡܲܥܠܵܢܵܐ ܠܘܵܬܼܗܹܝܢ : ܘܡܸܟܹܝܠ ܘܲܠܗܲܠ ܡܸܬܼܦܲܪܦܲܥ ܒܲܨܠܘܿܬܼܵܐ ܕܗܲܝܡܵܢܘܼܬܼܵܐ : ܟܲܕܼ ܪܵܘܹ̇ܙ ܠܸܒܹܗ ܒܬܼܘܼܟܼܠܵܢܵܐ : ܘܠܵܘ ܤܲܡܝܵܐܝܼܬܼ ܘܲܒܼܡܸܠܬܼܵܐ ܕܦܘܼܡܵܐ ܒܲܠܚܘܿܕܼ ܐܲܝܟܼ ܕܲܥܕܲܡܵܐ ܠܗܵܫܵܐ . ܘܡܵܐ ܕܗܵܡܹܐ ܝܑܼܕܲܥ̣ : ܩܢܸܐ ܠܵܗ̇ ܡܸܟܹܝܠ ܠܲܨܠܘܿܬܼܵܐ ܐܲܝܟܼ ܤܝܼܡܬܼܵܐ ܒܓܼܵܘ ܢܲܦܫܹܗ . ܘܡ̣ܢ ܚܲܕܼܘܼܬܹܗ : ܡܫܲܚܠܸܦ ܠܹܗ ܠܢܝܼܫܵܐ ܕܲܨܠܘܿܬܹܗ ܠܩܵܠܹ̈ܐ ܕܬܼܵܘܼ̈ܕܝܵܬܼܵܐ . ܘܗܵܕܲܐ ܗ̣̄ܝ ܡܸܠܬܼܵܐ ܕܐܲܡܝܼܪܵܐ ܠܚܲܟܝܼܡ ܒܩܲܕܝܼ̈ܫܹܐ ܡܵܪܝ ܐܹܘܲܓܼܪܝܼܣ : ܗܵܘ̇ ܕܤܝܼܡ ܗ̄ܘ̣ܵܐ ܠܹܗ ܢܝܼܫܵܐ ܠܟܼܠ ܨܒܼܘܼ : ܕܲܨܠܘܿܬܼܵܐ ܠܲܡ ܐܝܼܬܹܝܗ̇ : ܚܲܕܼܘܼܬܼܵܐ ܕܡܲܤܪܚܵܐ ܬܵܘܕܝܼܬܼܵܐ . ܥܲܠ ܥܵܕܹܐ ܨܠܘܿܬܼܵܐ ܕܒܼܵܬܲܪ ܡܩܲܒܿܠܵܢܘܼܬܼܵܐ ܕܝܼܕܲܥܬܹܗ ܕܐܲܠܵܗܵܐ ܐܵܡܲ݁ܪ : ܗܵܝ̇ ܕܹܝܢ ܕܡܲܤܪܚܵܐ : ܒܗܵܝ̇ ܕܠܵܘ ܗ̤ܘ ܐ̄ܢܵܫ ܡܨܲܠܸܐ ܘܲܒܼܥܲܡܠܵܐ : ܐܲܝܟܼ ܫܲܪܟܵܐ ܕܲܨܠܘܿܬܼܵܐ ܕܚܲܫܵܐ : ܕܡ̣ܢ ܩܕܼܵܡ ܡܲܪܓܫܵܢܘܼܬܼܵܐ ܕܲܒܼܛܲܝܒܿܘܼܬܼܵܐ : ܐܸܠܵܐ ܗ̤ܘ ܠܸܒܵܐ ܟܲܕܼ ܡܠܸܐ ܚܲܕܼܘܼܬܼܵܐ ܘܬܸܡܗܵܐ : ܡܸܒܲܗ ܢܵܒܲܗ ܤܒܼܝܼܤܵܐܝܼܬܼ ܒܙܵܘ̈ܥܹܐ ܕܬܼܵܘܕܝܼܬܼܵܐ ܘܲܕܼܩܘܼܒܵܠܛܲܝܒܿܘܼܬܼܵܐ : ܒܫܸܬܼܩܵܐ ܕܲܤܝܼܡ ܒܘܼܪܟܹܗ . ܒܲܪܓܼܘܿܢ ܡ̣ܢ ܚܹܐܦܵܐ ܕܡ̣ܢ ܠܓܼܵܘ : ܕܤܲܓܝܼ ܡܸܬܿܬܿܙܝܼܥ ܒܕܼܘܼܡܵܪܵܐ ܥܲܠ ܤܘܼ̈ܟܵܠܹܐ ܕܛܲܝ̈ܒܿܘܵܬܹܗ ܕܐܲܠܵܗܵܐ : ܡ̣ܢ ܫܹܠܝ ܡܪܝܼܡ ܩܵܠܹܗ ܘܲܡܫܲܒܲܚ ܕܠܵܐ ܤܲܒܼܥܵܐ : ܟܲܕܼ ܡܲܤܪܲܚ ܠܵܗ̇ ܠܬܼܵܘܕܝܼܬܹܗ ܗ̤ܘ ܚܹܐܦܵܐ ܕܡ̣ܢ ܠܓܼܵܘ ܘܐܵܦ ܒܠܸܫܵܢܵܐ : ܘܬܼܵܢܹ̇ܐ ܢܲܓܝܼܪܵܐܝܼܬܼ ܘܡܸܬܿܡܲܪܵܢܵܐܝܼܬܼ : ܡܲܢ̣ܘܼ ܗܘ̤ܵܐ ܒܗܵܠܹܝܢ ܩܪܝܼܚܵܐܝܼܬܼ ܘܠܵܐ ܒܲܗܘܼܪܵܐܝܼܬܼ : ܘܤܵܡ̣ ܒܗܹܝܢ ܝܲܕܼܥܑܵܐ ܒܦܘܼܪܫܵܢܵܐ : ܢܤܸܬܲܟܲܠ ܡܸܕܸܡ ܕܐܵܡܲ݁ܪܢܵܐ : ܕܠܲܝܬܿ ܒܹܗ ܫܘܼܚܠܵܦܵܢܵܐ : ܡܸܛܠ ܢܸܤܝܵܢܵܗ̇ ܤܲܓܝܼܐܵܐ ܕܲܨܒܼܘܼܬܼܵܐ . ܘܡܸܟܵܐ ܗܵܟܹܝܠ ܦܵܐܹ̇ܫ ܡ̣ܢ  pb. 107  ܤܪ̈ܝܼܩܵܬܼܵܐ : ܘܲܠܘܵܬܼ ܐܲܠܵܗܵܐ ܡܸܬܼܐܡܸܢ ܕܠܵܐ ܫܘܼܢܵܝ ܒܐܲܡܝܼܢܘܼܬܼܵܐ ܕܲܨܠܘܿܬܼܵܐ : ܟܲܕܼ ܩܵܢܹ̇ܛ ܠܡܸܬܼܓܠܵܙܘܼ ܡ̣ܢ ܪܸܕܝܵܐ ܕܥܘܼܕܼܪ̈ܵܢܹܝܗ̇ ܀ ܗܵܠܹܝܢ ܟܠܗܹܝܢ ܫܲܦܝܼܪ̈ܵܬܼܵܐ ܡܸܬܼ̈ܝܼܠܕܵܢ ܡ̣ܢ ܗܵܝ̇ ܕܢܲܪܓܸܫ ܐ̄ܢܵܫ ܒܲܡܚܝܼܠܘܼܬܹܗ . ܕܡ̣ܢ ܗܵܪܟܵܐ ܡܸܛܠ ܝܘܼܐܵܒܼܵܐ ܕܲܠܥܘܼܕܼܪܵܢܵܐ : ܚܵܒܹ̇ܨ ܠܘܵܬܼ ܐܲܠܵܗܵܐ ܒܲܦܝܵܤܹ̈ܐ ܕܲܨܠܘܿܬܹܗ . ܘܲܟܼܡܵܐ ܕܗ̤ܘ ܡܸܬܼܩܲܪ̈ܲܒܼ ܒܬܲܪܥܝܼܬܹܗ ܠܘܵܬܹܗ : ܡܸܬܼܦܲܪܲܒܼ ܐܲܠܵܗܵܐ ܠܘܵܬܹܗ ܒܝܲܕܼ ܫܘܼܟܵܢܵܘ̈ܗܝ . ܘܠܵܐ ܡܸܡܬܼܘܿܡ ܡܪܝܼܡ ܡܸܢܹܗ ܡܲܓܿܢܵܢܘܼܬܹܗ : ܡܸܛܠ ܡܲܟܝܼܟܼܘܼܬܹܗ ܤܲܓܝܼܐܬܼܵܐ . ܕܐܲܝܟܼ ܐܲܪܡܲܠܬܼܵܐ ܠܘܵܬܼ ܕܲܝܵܢܵܐ ܓܵܥܹ̇ܐ ܒܟܼܠܥܸܕܵܢ : ܬܒܲܥܲܝܢܝ ܡ̣ܢ ܒܥܸܠܕܝܼܢܝ . ܡܸܛܠܗܵܬܹܗ : ܐܲܝܟܼ ܕܝܲܬܝܼܪ ܬܸܗܘܸܐ ܠܹܗ ܥܸܠܬܼܵܐ ܠܩܘܼܪܵܒܼܵܐ ܕܲܠܘܵܬܹܗ . ܘܡܸܛܠ ܤܢܝܼܩܘܼܬܹܗ : ܢܸܬܼܐܡܸܢ ܠܘܵܬܼ ܡܲܒܿܘܼܥܵܐ ܕܥܘܼܕܼܪ̈ܵܢܹܐ . ܟܲܕܼ ܡܸܢܗܹܝܢ ܕܫܸ̈ܐܠܵܬܹܗ ܡܦܲܢܸܐ ܠܹܗ ܩܲܠܝܼܠܵܐܝܼܬܼ : ܘܡܸܢܗܹܝܢ ܠܵܐ . ܗܵܢܵܘ ܕܹܝܢ : ܐܲܝܕܵܐ ܕܝܵܕܲܥ̇ ܕܒܸܠܥܵܕܹܝܗ̇ ܠܵܐ ܡܨܸܐ ܚܵܝܹ̇ܐ : ܘܫܲܪܟܵܐ ܡܬܲܗܸܐ . ܘܲܒܼܡܸܕܸܡ ܡܸܕܸܡ ܙܵܓܲܪ ܡܸܢܹܗ ܚܹܐܦܵܐ ܕܲܒܼܥܸܠܕܒܼܵܒܹ̈ܐ : ܘܲܒܼܡܸܕܸܡ ܡܸܕܸܡ ܝܵܗܹ̇ܒܼ ܐܝܼܕܼܵܐ ܠܢܸܤܝܘܿܢܹܗ . ܐܲܝܟܼ ܕܗ̤ܝ ܗܵܕܹܐ : ܐܲܝܟܼ ܕܐܸܡ̇ܪܹܬܼ : ܬܸܗܘܸܐ ܠܹܗ ܥܸܠܬܼܵܐ ܠܩܘܼܪܵܒܹܗ ܕܲܠܘܵܬܼ ܐܲܠܵܗܵܐ : ܘܲܕܼܢܸܬܼܚܲܟܲܡ ܡܸܢܗܘܿܢ ܕܢܸܤܝ̈ܘܿܢܹܐ : ܘܗܵܕܹܐ ܗ̣̄ܝ ܗܵܝ̇ ܕܐܲܡܝܼܪܵܐ ܒܲܟܼܬܼܵܒܼܵܐ : ܕܲܫܒܲܩ̣ ܡܵܪܝܵܐ ܥܲܡ̈ܡܹܐ ܤܲܓܝܼ̈ܐܹܐ : ܘܠܵܐ ܐܵܘܒܸܿܕܼ ܐܸܢܘܿܢ ܒܲܥܓܲܠ : ܘܠܵܐ ܐܲܫܠܸܡ̣ ܐܸܢܘܿܢ ܒܐܝܼܕܼܵܐ ܕܝܼܫܘܿܥ : ܠܲܡܢܲܤܵܝܘܼ ܒܗܘܿܢ ܠܝܼܤܪܵܝܹܠ : ܘܡܸܛܠ ܕܢܸܕܥܘܼܢ ܕܵܪܹ̈ܐ ܕܲܒܼܢܲܝ̈ ܝܑܼܤܪܵܝܹܠ ܕܢܹܐܠܦܘܼܢ ܩܪܵܒܼܵܐ ܀  pb. 108  ܙܲܕܝܼܩܵܐ ܕܠܵܐ ܡܦܵܣ ܒܲܡܚܝܼܠܘܼܬܹܗ : ܒܩܸܢܛܵܐ ܐܝܼܬܲܝܗܹܝܢ ܨܸܒܼ̈ܘܵܬܹܗ . ܘܠܵܐ ܪܲܚܝܼܩ ܡ̣ܢ ܡܲܦܘܼܠܬܼܵܐ : ܘܠܵܐ ܡܲܒܼܥܲܕܼ ܡܸܢܹܗ ܐܲܪܝܵܐ ܡܚܲܝܒܿܠܵܢܵܐ : ܫܹܐܕܵܐ ܕܪܵܡܘܼܬܼܵܐ . ܕܚܲܤܝܼܪ ܡ̣ܢ ܝܑܼܕܲܥܬܼܵܐ ܕܲܡܚܝܼܠܘܼܬܹܗ : ܚܲܤܝܼܪ ܡ̣ܢ ܡܲܟܿܝܼܟܼܘܼܬܼܵܐ . ܕܚܲܤܝܼܪ ܡ̣ܢ ܡܲܟܿܝܼܟܼܘܼܬܼܵܐ : ܚܲܤܝܼܪ ܡ̣ܢ ܓܡܝܼܪܘܼܬܼܵܐ . ܕܚܲܤܝܼܪ ܡ̣ܢ ܓܡܝܼܪܘܼܬܼܵܐ : ܩܲܢܝܼܛܵܐ ܐܝܼܬܼܵܘܗܝ ܥܕܲܟܹܝܠ . ܘܐܸܡܲܬܼܝ ܕܗ̤ܘ : ܐܝܼܬܼ ܠܹܗ ܐܲܬܼܪܵܐ ܠܲܒܼܥܸܠܕܒܼܵܒܼܵܐ ܥܠܵܘܗܝ . ܒܲܕܼܠܵܐ ܡܫܲܪܪܵܐ ܡܕܼܝܢ̄ܬܹܗ ܒܡܘܼ̈ܟܼܠܹܐ ܕܦܲܪܙܠܵܐ : ܘܒܸܐܤ̈ܟܿܦܵܬܼܵܐ ܕܲܢܚܵܫܵܐ . ܐܵܦܠܵܐ ܓܹܝܪ ܘܗ̤ܝ ܡܲܟܿܝܼܟܼܘܼܬܼܵܐ ܡܸܬܼܩܲܢܝܵܐ ܒܸܠܥܵܕܼ ܡ̣ܢ ܥܸܠ̈ܠܵܬܼܵܗ̇ : ܕܡܸܛܠܵܬܼܗܹܝܢ ܗܘ̤ܵܐ ܬܒܼܵܪ ܠܸܒܵܐ ܐܲܡܝܼܢܵܐܝܼܬܼ ܘܲܡܤܲܚܦܝܼܢ ܚܘܼ̈ܫܵܒܹܐ ܕܡܲܤܒܿܪܵܢܘܼܬܼܵܐ . ܒܸܠܥܵܕܼ ܡܲܟܿܝܼܟܼܘܼܬܼܵܐ ܠܵܐ ܡܸܬܼܚܲܬܲܡ ܦܘܼܠܚܵܢܹܗ ܕܒܲܪܢܵܫܵܐ . ܠܵܐ ܤܝܼܡ ܥܲܠ ܐܸܫܛܵܪܵܐ ܕܚܹܐܪܘܼܬܹܗ ܥܕܲܟܹܝܠ ܛܲܒܼܥܵܐ ܕܪܘܼܚܵܐ : ܥܕܲܟܹܝܠ ܥܲܒܼܕܵܐ ܐܝܼܬܼܵܘܗܝ : ܘܠܵܐ ܡܥܲܠܲܝ ܡ̣ܢ ܩܸܢܛܵܐ ܦܘܼܠܚܵܢܹܗ . ܠܵܐ ܒܸܠܥܵܕܼ ܡܘܼܟܵܟܼܵܐ ܡܸܫܬܲܪܲܪ ܦܘܼܠܚܵܢܹܗ : ܘܠܵܐ ܒܸܠܥܵܕܼ ܢܸܤܝ̈ܘܿܢܹܐ ܩܵܢܹ̇ܐ ܚܸܟܼܡܬܼܵܐ : ܘܠܵܐ ܒܸܠܥܵܕܼ ܚܸܟܼܡܬܼܵܐ ܡܵܛܹ̇ܐ ܠܡܲܟܿܝܼܟܼܘܼܬܼܵܐ . ܡܸܛܠܗܵܢܵܐ : ܐܵܠܨܵܐܝܼܬܼ ܫܵܒܹ̇ܩ ܐܲܠܵܗܵܐ ܥܲܠ ܩܲܕܝܼ̈ܫܹܐ ܥܸܠ̈ܠܵܬܼܵܐ ܕܡܲܟܿܝܼܟܼܘܼܬܼܵܐ : ܘܲܬܼܒܼܵܪ ܠܸܒܵܐ ܘܲܨܠܘܿܬܼܵܐ ܚܲܫܝܼܫܬܼܵܐ ܘܲܕܼܠܵܐ ܦܸܗܝܵܐ . ܟܲܕܼ ܒܲܙܒܲܢ ܒܝܲܕܼ ܥܵܪ̈ܨܵܬܼܵܐ ܕܚܲܫܵܘ̈ܗܝ ܕܲܟܼܝܵܢܵܐ ܡܩܲܦܲܚ ܠܗܘܿܢ : ܘܲܒܼܡܸܬܼܥܲܒܼܪ̈ܵܢܘܵܬܼܵܐ ܕܲܒܼܝܲܕܼ ܚܘܼ̈ܫܵܒܹܐ ܢܕܝܼ̈ܕܹܐ . ܘܒܲܙܒܲܢ ܒܨܲܥܪܵܐ : ܘܲܒܼܩܘܼ̈ܩܵܚܹܐ ܕܡܲܓܵܢ ܕܤܵܒܼ̇ܠܝܼܢ ܡ̣ܢ ܒܢܲܝ̈ܢܵܫܵܐ ܘܟܹܐܒܹ̈ܐ ܕܦܲܓܼܪܵܐ . ܘܒܲܙܒܲܢ ܒܡܸܤܟܹܢܘܼܬܼܵܐ : ܘܚܲܤܝܼܪܘܼܬܼܵܐ ܕܡ̣ܢ ܐܲܠ̇ܨܵܬܼܵܐ . ܘܒܲܙܒܲܢ : ܒܝܲܕܼ ܚܲܫܹ̈ܐ ܬܲܩܝܼ̈ܦܹܐ ܕܕܸܚܠ̱ܬܼܵܐ ܕܒܲܩܪ̈ܵܒܹܐ  pb. 109  ܓܠܲܝ̈ܐ ܕܫܹܐܕܹ̈ܐ : ܕܫܵܒܹ̇ܩ ܥܠܲܝܗܘܿܢ : ܠܲܡܙܵܥܘܼܬܼܗܘܿܢ ܬܟܼܝܼܒܼܵܐܝܼܬܼ : ܘܲܒܼܫܘܼ̈ܚܠܵܦܹܐ ܕܚܝܼ̈ܠܹܐ : ܕܚܲܕܼ ܡ̣ܢ ܚܲܒܼܪܹܗ ܬܲܩܝܼܦ ܘܲܓܼܢܝܼܚ ܘܲܥܤܸܩ . ܘܟܼܠܗܹܝܢ ܗܵܠܹܝܢ : ܐܲܝܟܼ ܕܬܸܗܘܸܐ ܠܗܘܿܢ ܥܸܠܬܼܵܐ ܠܡܲܟܿܝܼܟܼܘܼܬܼܵܐ : ܘܲܠܗܵܝ̇ ܕܠܵܐ ܢܸܗܘܘܿܢܬ ܢܵܝ̇ܡܝܼܢ ܒܡܲܗܡܝܵܢܘܿܬܼܵܐ : ܐܵܘ ܕܐܲܝܠܹܝܢ ܕܩܵܝ̈ܡܵܢ ܘܲܒܼܗܹܝܢ ܟܪܝܼܗ ܐܲܬܼܠܹܝܛܵܐ : ܐܵܘ ܡ̣ܢ ܩܸܢܛܵܐ ܕܗܵܝ̇ ܕܲܥܬܼܝܼܕܼܵܐ . ܡܵܕܹܝܢ ܢܸܤܝ̈ܘܿܢܹܐ ܐܵܠܨܵܐܝܼܬܼ ܦܵܩ̇ܚܝܼܢ ܠܲܒܼܢܲܝ̈ܢܵܫܵܐ . ܘܠܵܘ ܗܵܕܲܐ ܗ̣̄ܝ ܕܐܵܡܲ݁ܪܢܵܐ : ܕܙܵܕܹܩ ܠܹܗ ܡܸܟܹܝܠ ܕܐܲܝܟܼ ܕܢܸܗܘܸܐ ܠܹܗ ܥܸܠܬܼܵܐ ܠܡܘܼܟܵܟܼܵܐ : ܢܸܬܼܪܲܦܸܐ ܒܨܸܒܼܝܵܢܹܗ ܠܘܵܬܼ ܒܝܼ̈ܫܵܬܼܵܐ : ܐܲܝܟܼ ܕܢܸܬܼܡܲܟܲܟܼ ܟܹܐܡܲܬܼ ܒܥܘܼܗܕܵܢܗܹܝܢ : ܐܵܘ ܕܢܸܤܬܲܪܗܲܒܼ ܠܘܵܬܼ ܗܵܠܹܝܢ ܢܸܤܝ̈ܘܿܢܹܐ ܐ̄ܚܪ̈ܵܢܹܐ : ܐܸܠܵܐ ܦܐܸܐ ܗ̄ܘ̣ܵܐ ܠܹܗ ܕܥܲܡ ܗܵܝ̇ ܕܦܵܠܲܚ ܘܥܵܡܹ̇ܠ ܒܫܲܦܝܼܪ̈ܵܬܼܵܐ : ܡܥܝܼܪ ܗ̄ܘ̣ܵܐ ܢܲܦܫܹܗ ܐܲܡܝܼܢܵܐܝܼܬܼ : ܘܢܸܬܼܚܲܫܲܒܼ ܕܲܥܒܼܝܼܕܼܵܐ ܐܝܼܬܼܵܘܗܝ : ܘܡܸܨܛܲܠܝܵܢܘܼܬܼܵܐ ܠܒܼܝܼܫ . ܘܟܼܠ ܕܲܥܒܼܝܼܕܼܵܐ ܗ̄ܘ̣ : ܐܵܦ ܥܲܠ ܚܲܝܠܵܐ ܐ̄ܚܪܹܢܵܐ ܤܢܝܼܩ . ܗܵܢܵܘ ܕܹܝܢ : ܠܬܲܥܕܝܼܕܵܐ . ܘܐܲܝܢܵܐ ܕܥܲܠ ܐܲܥܕܝܼܪܵܐ ܕܡ̣ܢ ܐ̄ܚܪܹܢܵܐ ܤܢܝܼܩ : ܚܲܤܝܼܪܘܼܬܼܵܐ ܕܲܟܿܝܵܢܹܗ ܡܫܵܘܕܥܵܐ . ܘܟܼܠ ܕܝܵܕܲܥ̇ ܕܚܲܤܝܼܪ : ܐܵܦ ܡܘܼܟܵܟܼܵܐ ܙܵܕܹܩ ܠܹܗ : ܐܲܝܟܼ ܕܢܸܤܲܒܼ ܗܵܘ̇ ܡܵܐ ܕܲܤܢܝܼܩ : ܡ̣ܢ ܗܵܘ̇ ܡ̇ܢ ܕܤܵܦܹ̇ܩ ܕܢܸܬܸܠ ܠܹܗ . ܘܲܠܗܵܠܹܝܢ ܟܠܗܹܝܢ ܐܸܢ ܡ̣ܢ ܫܘܼܪܵܝܵܐ ܝܵܕܲܥ̇ ܗ̄ܘ̣ܵܐ : ܘܲܒܼܗܹܝܢ ܚܵܐܲܪ ܒܟܼܠܥܸܕܵܢ : ܠܵܐ ܕܵܡܹ̇ܟܼ ܗ̄ܘ̣ܵܐ . ܐܸܢ ܠܵܐ ܕܡܸܟܼ : ܠܵܐ ܐܸܫܬܿܠܸܡ ܗ̄ܘ̣ܵܐ ܠܐܝܼܕܼܵܐ ܕܐܵܠܘܿܨܹ̈ܐ ܐܲܡܥܵܪܘܼܬܹܗ . ܡܵܕܹܝܢ ܙܵܕܹܩ ܠܹܗ ܠܗܵܘ̇ ܕܪܵܕܹܐ ܒܐܘܼܪܚܵܐ ܕܐܲܠܵܗܵܐ : ܕܲܒܼܟܼܠܡܸܕܸܡ ܕܐܵܬܹ̇ܐ  pb. 110  ܥܠܵܘܗܝ ܢܵܘܕܹܐ : ܘܢܸܥܕܘܿܠ ܘܲܢܩܲܦܲܚ ܢܲܦܫܹܗ : ܟܲܕܼ ܝܵܕܲܥ̇ : ܕܐܵܘ ܡܸܛܠ ܕܐܲܗܡ̣ܝܼ : ܐܲܥܝܼܪܵܗ̇ ܡܢܲܤܝܵܢܵܐ ܒܦܘܼܩܕܵܢܵܐ ܕܲܡܕܲܒܿܪܵܢܵܐ : ܐܵܘ ܡܸܛܠ ܕܐܸܬܿܬܿܪܝܼܡ . ܘܒܲܕܼܓܼܘܿܢ ܠܵܐ ܢܸܫܘܲܪ ܘܢܸܙܕܲܥܙܲܥ . ܘܲܢܩܝܼܡ ܢܲܦܫܹܗ ܕܠܵܐ ܥܸܕܸܠܵܝ : ܕܠܵܐ ܬܸܥܘܿܦ ܒܝܼܫܬܹܗ . ܠܲܝܬܿ ܓܹܝܪ ܥܵܘ̣ܠܵܐ ܠܘܵܬܼ ܐܲܠܵܗܵܐ : ܚܵܣ : ܗܵܘ̇ ܡܲܒܿܘܼܥܵܐ ܕܙܲܕܝܼܩܘܼܬܼܵܐ .