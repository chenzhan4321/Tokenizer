ܥܲܠ ܫܘܼܚܠܵܦ ܙܢܵܘ̈ܗܝ ܕܲܩܪܵܒܹܗ ܕܤܵܛܵܢܵܐ : ܠܘܵܬܼ ܐܲܝܠܹܝܢ ܕܒܼܐܘܼܪܚܵܐ ܐܲܠܝܼܨܬܵܐ ܕܲܠܥܸܠ ܡ̣ܢ ܥܵܠܡܵܐ ܪܵܕܹܝܢ . ܠܘ . ܥܲܠ ܫܘܼܚܠܵܦ ܙܢܵܘ̈ܗܝ ܕܲܩܪܵܒܹܗ ܕܤܵܛܵܢܵܐ : ܠܘܵܬܼ ܐܲܝܠܹܝܢ ܕܒܼܐܘܼܪܚܵܐ ܐܲܠܝܼܨܬܵܐ ܕܲܠܥܸܠ ܡ̣ܢ ܥܵܠܡܵܐ ܪܵܕܹܝܢ . ܠܘ . ܐܝܼܬܼ ܠܹܗ ܬܘܼܒܼ ܐܵܦ ܥܝܵܕܹ̈ܐ ܐ̄ܚܪ̈ܵܢܹܐ ܠܲܒܼܥܸܠܕܲܪܲܢ ܤܵܛܵܢܵܐ : ܕܠܲܐܝܠܹܝܢ ܕܠܵܐܓܼܘܿܢܵܐ ܗܵܢܵܐ ܢܵܚ̇ܬܝܼܢ : ܦܘܿܪܤܬܼܵܢܵܐܝܼܬܼ ܡܦܲܪܸܫ ܠܗܘܿܢ ܠܕܲܪ̈ܵܘܗܝ ܕܠܘܼܩܒܲܠܗܘܿܢ . ܡ̣ܢ ܒܘܼܩܝܵܐ ܕܲܙܢܲܝ̈ܗܘܿܢ : ܘܲܠܦܘܼܬܼ ܢܝܼܫܵܐ ܕܦܲܪ̈ܨܘܿܦܹܐ : ܙܢܵܐ ܕܐܵܓܼܘܿܢܹܗ ܡܫܲܚܠܸܦ ܀ ܠܘܵܬܼ ܐܲܝܠܹܝܢ ܕܚܵܙܹ̇ܐ ܠܗܘܿܢ ܕܨܸܒܼܝܵܢܗܘܿܢ ܪܦܸܐ : ܘܚܘܼܫܵܒܲܝ̈ܗܘܿܢ ܡܚܝܼܠܝܼܢ : ܡܸܢܹܗ ܕܫܘܼܪܵܝܵܐ ܩܲܫܝܵܐܝܼܬܼ ܡܲܩܪܸܒܼ ܥܲܡܗܘܿܢ : ܟܲܕܼ ܡܥܝܼܪ ܥܠܲܝܗܘܿܢ ܢܸܤܝ̈ܘܿܢܹܐ ܬܲܩܝܼ̈ܦܹܐ ܘܲܕܼܚܝܼ̈ܠܹܐ : ܐܲܝܟܲܢܵܐ ܕܢܲܛܥܸܩ ܐܸܢܘܿܢ ܠܲܙܢܵܝܐ ܕܒܼܝܼܫܘܼܬܹܗ : ܡ̣ܢ ܪܹܫܵܗ̇ ܕܐܘܼܪܚܵܐ . ܐܲܝܟܼ ܕܟܲܕܼ ܢܲܩܢܸܐ ܐܸܢܘܿܢ ܤܘܼܪܵܕܼܵܐ ܡܸܢܹܗ ܕܐܵܓܼܘܿܢܵܐ ܩܲܕܼܡܵܝܵܐ : ܥܲܤܩܲܬܼ ܠܲܡܪܕܝܼܬܼܵܐ ܡܸܬܼܚܲܙܝܵܐ ܠܗܘܿܢ ܐܘܪܚܵܐ ܗܵܕܹܐ . ܕܟܲܕܼ ܠܲܡ ܫܘܼܪܵܝܵܗ̇ ܗܵܟܲܢ ܥܤܸܩ ܘܲܦܫܸܐ : ܥܕܲܡܵܐ pb. 270 ܠܫܘܼܠܵܡܵܗ̇ ܡܲܢ̣ܘܼ ܢܤܲܝܒܲܪ : ܘܢܸܦܓܲܥ ܒܟܼܠܗܘܿܢ ܐܵܓܼܘܿܢܹ̈ܐ ܕܲܤܕܝܼܪܝܼܢ ܒܲܡܨܲܥܬܼܵܗ̇ . ܘܠܵܐ ܬܘܼܒܼ ܢܲܡܪܚܘܼܢ ܠܡܸܤܡܲܟܼ ܩܕܼܵܡܵܘܗܝ : ܘܲܠܘܵܬܼ ܡܸܕܸܡ ܐ̄ܚܪܹܝܢ ܠܲܡܚܵܪ ܡ̣ܢ ܚܹܐܦܵܐ ܕܡܲܪܢܝܼܬܼܵܐ ܕܗܵܠܹܝܢ ܕܝܼܠܹܗ . ܘܟܲܕܼ ܩܲܠܝܼܠ ܢܚܘܼܨ ܥܠܲܝܗܘܿܢ ܠܚܹܐܦܹܗ : ܝܵܗ̇ܒܿܝܼܢ ܢܲܦܫܗܘܿܢ ܠܲܥܪܘܼܩܝܵܐ . ܡܵܠܘܿܢ ܕܹܝܢ : ܗ̤ܘ ܐܲܠܵܗܵܐ ܫܵܒܹ̇ܩ ܠܹܗ ܠܡܸܬܼܚܲܝܵܠܘܼ ܥܠܲܝܗܘܿܢ : ܟܲܕܼ ܠܵܐ ܡܥܲܕܲܪ ܠܗܘܿܢ ܒܡܸܕܸܡ : ܒܗܵܝ̇ ܕܩܲܪܝܼܪܵܐܝܼܬܼ ܘܐܲܝܟܼ ܕܲܒܼܦܘܼܠܵܓܼܵܐ ܥܵܐ̇ܠܝܼܢ ܠܐܵܓܼܘܿܢܹܗ ܕܡܵܪܝܵܐ . ܠܝܼܛ ܗ̄ܘ̣ ܠܲܡ ܟܠܡ̇ܢ ܕܥܵܒܹ̇ܕܼ ܥ̇ܒܼܵܕܹܗ ܕܡܵܪܝܵܐ ܡܲܗܡܝܵܢܵܐܝܼܬܼ : ܘܟܼܵܠܹ̇ܐ ܐܝܼܕܹܗ ܡ̣ܢ ܕܡܵܐ . ܘܬܼܘܼܒܼ : ܩܲܪܝܼܒܼ ܗ̄ܘ̣ ܥܘܼܕܼܪܵܢܹܗ ܠܕܵܚܠܵܘ̈ܗܝ . ܘܲܕܼܠܵܐ ܩܲܪܝܼܪܵܐܝܼܬܼ ܘܕܲܚܘܼܠܬܼܵܢܵܐܝܼܬܼ ܢܸܦܓܥܝܼܘܗܝ ܠܲܒܼܥܸܠܕܲܪܵܐ : ܦܵܩܹ̇ܕܼ . ܫܲܪܵܐ ܠܲܡ ܠܡܵܘܒܵܕܼܸܘܼܬܹܗ : ܘܐܸܬܼܓܲܪܵܐ ܥܲܡܹܗ ܠܲܩܪܵܒܼܵܐ . ܘܐܹܫܲܪܸܐ ܠܡܸܬܲܠ ܕܸܚܠܬܼܵܟܼ ܘܙܵܘܸܥܬܼܵܟܼ . ܥܲܠ ܐܲܦܲܝ̈ ܟܠܗܘܿܢ ܥܲܡܡܹ̈ܐ ܕܲܬܼܚܝܬܼ ܫܡܲܝܵܐ ܀ ܐܸܠܵܐ ܬܡܘܼܬܼ ܡܵܘܬܵܐ ܡܸܬܼܪܲܓܼܫܵܢܵܐ ܨܸܒܼܝܵܢܵܐܝܼܬܼ ܚܠܵܦ ܪܸܚܡܬܹܗ ܕܐܲܠܵܗܵܐ : ܒܠܵܐ ܨܸܒܼܝܵܢܵܟܼ ܡܵܐܹ̇ܬܼ ܐܲܢ̄ܬܿ ܡܵܘܬܵܐ ܡܸܬܼܝܲܕܼܥܵܢܵܐ ܕܡ̣ܢ ܐܲܠܵܗܵܐ . ܠܡܸܕܸܡ ܕܲܡܢܵܬܼܵܟܼ ܗ̄ܘ̣ : ܠܵܐ ܬܸܬܼܥܲܤܲܩ ܠܲܡܩܲܒܵܠܘܼ ܒܨܸܒܼܝܵܢܵܟܼ ܒܚܲܫܵܐ ܕܲܡܠܸܐ ܙܲܒܼܢܵܐ : ܘܲܠܡܸܥܲܠ ܠܬܸܫܒܿܘܿܚܬܹܗ ܕܐܲܠܵܗܵܐ . ܐܸܢܕܹܝܢ ܒܐܵܓܼܘܿܢܹܗ ܕܡܵܪܝܵܐ ܡܵܐܹ̇ܬܼ ܐܲܢ̄ܬܿ ܦܲܓܼܪܵܢܵܐܝܼܬܼ : ܗ̤ܘ ܡܵܪܝܵܐ ܡܟܲܠܸܠ ܠܵܟܼ . ܘܲܠܓܲܪ̈ܡܲܝܟ ܢܲܨܝܼ̈ܚܹܐ : ܐܝܼܩܵܪܵܐ ܕܤܵܗ̈ܕܹܐ ܡܦܲܠܸܓܼ ܠܗܘܿܢ . ܒܲܕܼܓܼܘܿܢ ܐܲܝܟܼ ܕܐܸܡ̇ܪܹܬܼ ܡ̣ܢ ܠܥܸܠ : ܡܵܐ ܕܡ̣ܢ ܫܘܼܪܵܝܵܐ ܠܵܐ ܙܪܲܙܘ : ܘܥܲܙܝܼܘ ܘܝܲܗ̣̄ܒܼܘ ܢܲܦܫܗܘܿܢ ܠܡܵܘܬܵܐ : ܡܸܟܵܐ ܒܟܼܠܗܘܿܢ ܕܲܪܹ̈ܐ : ܗܸܢܘܿܢ ܡܸܬܼܚܙܹܝܢ ܫܲܦ̈ܠܹܐ . ܡܵܠܘܿܢ ܕܹܝܢ ܟܲܕܼ ܐܵܦ ܐܲܠܵܗܵܐ ܡܲܗܡܸܐ ܒܗܘܿܢ ܠܡܸܬܼܪܕܵܦܘܼ : ܒܗܵܝ̇ pb. 271 ܕܐܲܝܟܼ ܕܲܒܼܨܵܕܼܘܵܐ ܘܐܲܝܟܼ ܕܲܒܼܢܘܼܤܵܝܵܐ ܡܢܲܤܹܝܢ ܠܲܡܫܲܠܵܡܘܼ ܥ̇ܒܼܵܕܹܗ ܕܡܵܪܝܵܐ . ܕܐܵܦ ܗ̤ܘ ܤܵܛܵܢܵܐ ܝܑܼܠܸܦ̣ ܐܸܢܘܿܢ ܡܸܢܹܗ ܕܫܘܼܪܵܝܵܐ : ܘܲܒܼܩ̣ܵܐ ܚܘܼܫܵܒܲܝ̈ܗܘܿܢ ܕܡܵܢ ܐܸܢܘܿܢ . ܗܵܢܵܘ ܕܹܝܢ : ܕܲܚܘܼ̈ܠܬܼܵܢܹܐ ܘܪ̈ܵܚܡܲܝ ܢܲܦܫܗܘܿܢ : ܡܵܠܘܿܢ ܚܵܝܤܲܝ̈ ܥܲܠ ܦܲܓܼܪܵܐ : ܘܐܲܝܟܼ ܥܲܠܥܵܠܵܐ ܪܵܕܹܦ ܠܗܘܿܢ . ܒܗܵܝ̇ ܕܐܵܦ ܚܲܝܠܵܐ ܡܸܕܸܡ ܡܸܬܼܚܲܕܼܥܵܢܵܐ ܕܚܵܙܹ̇ܐ ܒܲܥܝܵܕܼܵܐ ܠܘܵܬܼ ܢܲܨܝܼ̈ܚܹܐ : ܠܵܐ ܚܵܙܹ̇ܐ ܠܘܵܬܼ ܗܵܠܹܝܢ . ܠܦܘܼܬܼ ܨܸܒܼܝܵܢܹܗ ܓܹܝܪ ܕܐ̄ܢܵܫ ܕܲܠܘܵܬܼ ܐܲܠܵܗܵܐ ܕܪܵܚܹ̇ܡ ܥܲܡܠܹ̈ܐ ܕܡܸܛܠܵܬܹܗ : ܗܵܟܲܢܵܐ ܡܩܲܪܸܒܼ ܠܹܗ ܐܲܠܵܗܵܐ ܥܘܼܕܼܪܵܢܹܗ : ܘܲܡܚܵܘܸܐ ܥܵܠܘܗܝ ܒܛܝܼܠܘܼܬܹܗ . ܠܵܐ ܓܹܝܪ ܡܸܫܟܲܚ ܩܵܪܹܒܼ ܤܵܛܵܢܵܐ ܠܐ̄ܢܵܫ ܐܵܘ ܠܲܡܩܲܪܵܒܼܘܼ ܠܹܗ ܢܸܤܝܘܿܢܵܐ : ܐܸܠܵܐ ܗܘ̤ܵܬܼ ܠܘܵܬܹܗ ܡܲܗܡܝܵܢܘܼܬܼܵܐ ܡ̣ܢ ܗܵܘ̇ ܪܸܡܙܵܐ ܫܡܲܝܵܢܵܐ . ܐܵܘ ܡܵܐ ܕܐܸܬܼܪܲܦܝܼ ܒܨܸܒܼܝܵܢܹܗ ܘܝܲܗ̣̄ܒܼ ܢܲܦܫܹܗ ܠܚܘܼ̈ܫܵܒܹܐ ܫܟܼܝܼܪܹ̈ܐ ܕܦܸܗܝܵܐ : ܐܵܘ ܕܐܸܬܿܬܿܪܝܼܡ : ܐܵܘ ܕܐܸܬܼܦܲܠܲܓܼ . ܥܲܠ ܕܐܲܝܟܼ ܗܵܠܹܝܢ ܕܹܝܢ : ܠܵܐ ܫܵܐܹ̇ܠ ܤܵܛܵܢܵܐ ܐܲܝܟܼ ܕܥܲܠ ܐ̄ܢܵܫܵܐ ܓܡܝܼܪܹ̈ܐ ܘܪܵܘܪ̈ܒܹܐ : ܐܲܝܟܼ ܕܠܲܡܢܲܤܵܝܘܼ ܐܸܢܘܿܢ . ܒܲܕܼܝܵܕܲܥ̇ : ܕܐܵܦܠܵܐ ܡܸܫܬܲܠܡܝܼܢ ܒܐܝܼܕܹܗ . ܝܵܕܲܥ̇ ܓܹܝܪ ܐܲܠܵܗܵܐ : ܕܠܵܐ ܤܵܦ̇ܩܝܼܢ : ܐܸܠܵܐ ܐܸܢ ܡܸܫܬܲܠܡܝܼܢ ܒܐܝܼܕܹܗ . ܝܵܕܲܥ̇ ܓܹܝܪ ܐܲܠܵܗܵܐ : ܕܠܵܐ ܤܵܦ̇ܩܝܼܢ : ܐܸܠܵܐ ܐܸܢ ܒܲܚܕܼܵܐ ܡ̣ܢ ܗܵܠܹܝܢ ܥܸܠ̈ܠܵܬܼܵܐ ܕܐܸܡ̇ܪܹܬܼ : ܕܡܵܕܹܝܢ ܚܲܝܠܵܐ ܕܲܒܼܛܝܼܠܘܼܬܹܗ ܕܐܲܠܵܗܵܐ ܡܸܬܼܪܲܚܲܩ ܡ̣ܢ ܠܘܵܬܼܗܘܿܢ . ܗܵܢܵܘ ܚܲܕܼ ܙܢܵܐ ܕܕܲܪܹܗ ܕܼܒܼܥܸܠܕܲܪܵܐ ܀ ܠܐܲܝܠܹܝܢ ܕܹܝܢ ܕܚܵܙܹ̇ܐ ܕܓܲܢ̄ܒܵܪ ܨܸܒܼܝܵܢܗܘܿܢ : ܘܡܵܘܬܵܐ ܐܲܝܟܼ ܠܵܐ ܡܸܕܸܡ ܚܫܝܼܒܼ ܒܥܲܝܢܲܝ̈ܗܘܿܢ : ܘܒܲܛܢܵܢܵܐ ܚܲܪܝܼܦܵܐ ܢܦܲܩ̣ܘ ܟܲܕܼ ܡܲܫܠܡܵܐ ܢܲܦܫܗܘܿܢ ܠܟܼܠ ܢܸܤܝܘܿܢ ܘܲܠܡܵܘܬܵܐ : ܘܕܼܵܫ̣ܘ ܥܲܠ ܚܲܝܹ̈ܐ ܘܥܵܠܡܵܐ ܘܦܲܓܼܪܵܐ ܘܢܸܤܝܘܿܢܵܘ̈ܗܝ . ܠܗܵܠܹܝܢ : ܠܵܐ ܒܲܪ ܫܵܥܬܹܗ ܐܵܪܲܥ̇ : ܘܲܡܚܵܘܸܐ ܠܗܘܿܢ ܢܲܦܫܹܗ ܐܲܝܟܼ ܕܲܒܼܤܘܿܓܼܵܐܐ . ܐܸܠܵܐ ܩܵܦܹ̇ܣ ܢܲܦܫܹܗ : pb. 272 ܘܝܵܗܹ̇ܒܼ ܠܗܘܿܢ ܐܲܬܼܪܵܐ . ܘܠܵܐ ܦܵܓܲܥ ܒܗܘܿܢ ܒܗܵܘ̇ ܚܹܐܦܵܐ ܩܲܕܼܡܵܝܵܐ : ܘܠܵܐ ܤܵܕܲ̇ܪ ܕܲܪܵܐ ܥܲܡܗܘܿܢ . ܝܵܕܲܥ̇ ܗ̄ܘ̣ ܓܹܝܪ : ܕܲܡܥܵܕܼ ܗ̄ܘ̣ ܫܘܼܪܵܝ ܕܲܪܵܐ ܗܵܘܹ̇ܐ ܚܲܡܝܼܡ : ܘܛܵܐܹ̇ܢ ܤܲܓܝܼ ܐܵܓܼܘܿܢܸܤܛܵܐ : ܘܠܵܘ ܐܲܝܟܼ ܕܐܵܬܼܝܵܐ ܡܸܙܕܟܹܝܢ ܕܲܪܵܪܹ̈ܐ ܛܲܢܵܢܹ̈ܐ . ܠܵܘ ܓܹܝܪ ܟܲܕܼ ܡܸܢܗܘܿܢ ܩܵܢܹ̇ܛ ܗܵܕܹܐ ܥܵܒܹ̇ܕܼ : ܐܸܠܵܐ ܡ̣ܢ ܗܵܘ̇ ܚܲܝܠܵܐ ܐܲܠܵܗܵܝܵܐ ܕܲܡܫܲܠܗܸܒܼ ܠܗܘܿܢ ܒܝܲܕܼ ܡܠܘܿܐܹ̈ܐ ܕܲܛܥܝܼܢܝܼܢ : ܥܕܲܡܵܐ ܕܗܸܢܘܿܢ ܡ̣ܢ ܨܒܼܘܼܬܼ ܢܲܦܫܗܘܿܢ ܫܵܕܹܝܢ ܠܹܗ ܒܩܲܠܝܼܠ ܩܲܠܝܼܠ ܟܲܕܼ ܡܸܬܿܬܿܟܼܠܝܼܢ . ܐܸܠܵܐ ܡܲܪܦܸܐ ܠܗܘܿܢ ܡܠܸܐ ܙܲܒܼܢܵܐ : ܥܕܲܡܵܐ ܕܩܵܗܹ̇ܐ ܛܢܵܢܗܘܿܢ : ܘܡܸܬܼܦܲܠܗܲܕܼ ܛܘܼܝܵܒܼܵܐ ܕܙܲܝܢܵܐ ܗܵܘ̇ ܕܥܲܬܸܕܼܘ : ܘܒܹܗ ܙܲܝܸܢ̣ܘ ܪܸܥܝܵܢܗܘܿܢ : ܒܫܘ̈ܚܠܵܦܹܐ ܕܡܸܠܹ̈ܐ ܐܲܠܵܗܵܝ̈ܵܬܐ ܘܥܘܼܗ̈ܕܵܢܹܐ ܡܥܲܕܪ̈ܵܢܹܐ ܘܲܡܚܲܝ̈ܠܵܢܹܐ : ܟܲܕܼ ܚܵܐܲܪ ܠܙܲܒܼܢܵܐ ܕܡܲܗܡܝܵܢܘܼܬܼܵܐ . ܘܡ̣ܢ ܕܲܦܟܲܗܘ ܩܲܠܝܼܠ ܚܘܼ̈ܫܵܒܹܐ ܩܲܕܼܡܵܝܹ̈ܐ : ܟܡܵܐ ܙܲܒܼ̈ܢܝܼܢ ܗܸܢܘܿܢ ܡ̣ܢ ܢܲܦܫܗܘܿܢ ܡܸܫܟܚܝܼܢ ܫܟܼܵܚ̈ܬܼܵܐ ܕܚܘܼܝܵܒܼܵܐ : ܒܝܲܕܼ ܫܘܼ̈ܕܵܠܹܐ ܕܡ̣ܢ ܬܲܪܥܝܼܬܼܵܐ ܢܵܒܼ̇ܥܝܼܢ . ܘܗܸܢܘܿܢ ܠܗܘܿܢ ܚܵܦ̇ܪܝܼܢ ܓܘܼܡܵܨܵܐ ܡ̣ܢ ܢܲܦܫܗܘܿܢ : ܒܝܲܕܼ ܦܸܗܝܵܐ ܕܚܘܼ̈ܫܵܒܹܐ ܕܡ̣ܢ ܡܲܐܝܼܢܘܼܬܼܵܐ ܡܸܬܼܝܲܠܕܝܼܢ ܒܪܸܥܝܵܢܗܘܿܢ : ܗܵܝ̇ ܕܒܼܵܗ̇ ܩܲܪܝܼܪܘܼܬܼܵܐ ܐܲܡܠܟܲܬ̤ ܥܠܲܝܗܘܿܢ . ܠܵܐ ܗ̄ܘ̣ܵܐ ܡ̣ܢ ܨܒܼܘܼܬܼ ܢܲܦܫܹܗ ܤܵܥܲܪ ܠܵܗ̇ ܤܵܛܵܢܵܐ ܠܗܵܕܹܐ : ܟܲܕܼ ܡܬܲܗܸܐ ܠܹܗ ܠܙܲܒܼܢܵܐ ܕܬܲܟܼܬܘܼܫܵܐ . ܒܲܕܼܠܵܐ ܟܲܕܼ ܚܵܐܹ̇ܣ ܥܠܲܝܗܘܿܢ : ܐܵܦܠܵܐ ܟܲܕܼ ܚܵܐܹ̇ܓܼ ܡܸܢܗܘܿܢ : ܐܲܝܟܼ ܠܵܐ ܡܸܕܸܡ ܚܫܝܼܒܝܼܢ ܒܥܲܝܵܢܵܘ̈ܗܝ . ܡܸܬܼܪܲܥܸܢܵܐ ܕܹܝܢ : ܕܚܲܝܠܵܐ ܡܸܕܸܡ ܚܕܝܼܪ ܠܗܘܿܢ ܠܐܲܝܠܹܝܢ ܕܲܒܼܪܸܬܼܚܵܐ ܕܲܠܘܵܬܼ ܐܲܠܵܗܵܐ ܫܓܼܝܼܪܝܼܢ : ܘܫܲܒܼܪܵܐܝܼܬܼ ܢܲܦܩ̣ܘ ܠܗܘܿܢ ܕܠܵܐ ܚܘܼܫܵܒܼ : ܟܲܕܼ ܥܠܵܘܗܝ ܡܸܬܿܬܲܟܼܠܝܼܢ ܒܗܲܝܡܵܢܘܼܬܼܵܐ : ܟܲܕܼ ܠܵܐ ܝܵܕܼܥܝܼܢ ܕܠܘܼܩܒܲܠ pb. 273 ܡܲܢ̣ܘܼ ܐܝܼܬܼ ܠܗܘܿܢ ܬܲܟܼܬܘܼܫܵܐ . ܒܲܕܓܼܘܿܢ ܬܵܟܹ̇ܣ ܠܹܗ ܠܝܲܨܪܵܐ ܕܒܼܝܼܫܘܼܬܹܗ ܡܸܢܗܘܿܢ : ܕܠܵܐ ܢܸܩܪܘܿܒܼ ܚܕܼܵܪܲܝܗܘܿܢ . ܒܕܲܡܦܲܓܲܕܼ ܝܲܨܪܹܗ : ܡ̣ܢ ܢܵܛܘܿܪܵܐ ܗܵܘ̇ ܕܚܵܙܹ̇ܐ ܨܹܐܕܲܝܗܘܿܢ ܐܲܡܝܼܢܵܐܝܼܬܼ . ܐܸܢܕܹܝܢ ܠܥܸܠ̈ܠܵܬܼܵܐ ܕܥܘܼܕܼܪܵܢܵܐ ܠܵܐ ܫܵܕܹܝܢ ܡܸܢܗܘܿܢ : ܕܐܝܼܬܲܝܗܘܿܢ ܬܲܟܼܫܲܦܬܼܵܐ ܘܥܲܡ̈ܠܹܐ ܘܡܲܟܿܝܼܟܼܘܼܬܼܵܐ : ܡܥܲܕܪܵܢܵܐ ܠܵܐ ܡܸܡܬܼܘܿܡ ܡܲܪܚܸܩ ܡܸܢܗܘܿܢ . ܪܸܚܡܲܬܼ ܢܝܵܚܹ̈ܐ ܕܹܝܢ : ܥܸܠܬܼܵܐ ܗ̣̄ܝ ܕܡܸܫܬܲܒܼܩܵܢܘܼܬܼܵܐ ܀ ܐܸܢܕܹܝܢܢ ܒܗܵܢܹܝܢ ܡܚܲܡܤܢܝܼܢ ܚܝܼܨܵܐܝܼܬܼ : ܡ̣ܢ ܥܘܼܕܼܪܵܢܵܐ ܠܵܐ ܡܸܡܬܼܘܿܡ ܡܸܫܬܲܠܚܝܼܢ . ܘܲܒܼܥܸܠܕܲܪܵܐ : ܠܵܐ ܡܵܫܬܿܒܸܩ ܕܡܸܬܼܩܲܪܲܒܼ ܚܕܼܵܪܲܝܗܘܿܢ . ܘܐܸܢ ܗ̤ܘ ܕܡܸܫܬܲܒܼܩܝܼܢ ܒܲܙܒܲܬ ܙܒܲܢ : ܐܲܝܟܼ ܕܲܠܕܼܘܼܪܵܫܵܐ . ܟܲܕܼ ܐܲܚܝܼܕܼ ܘܬܲܩܝܼܦ ܠܗܘܿܢ ܗܵܘ̇ ܚܲܝܠܵܐ ܩܲܕܝܼܫܵܐ : ܘܠܵܐ ܕܵܚ̇ܠܝܼܢ ܡܸܢܗܘܿܢ ܕܡܢܲܤ̈ܝܵܢܹܐ . ܒܲܕܼܡܸܬܼܠܲܒܲܒܼ ܚܘܼܫܵܒܼܵܐ : ܘܒܼܵܤܹ̇ܐ ܒܗܘܿܢ ܡܸܛܠܵܬܹܗ . ܘܗ̤ܘ ܡܕܲܪܸܫ ܠܗܘܿܢ : ܐܲܝܟܼ ܐ̄ܢܵܫ ܕܡܲܠܸܦ ܤܲܚܘܵܐ ܠܛܲܠܝܵܐ ܙܥܘܿܪܵܐ . ܘܡܵܐ ܕܫܲܪܝܼ ܛܵܒܲܥ̇ : ܡܕܲܠܸܐ ܠܹܗ . ܒܲܕܿܛܵܐܹ̇ܦ ܛܲܠܝܵܐ ܠܥܸܠ ܡ̣ܢ ܐܝܼ̈ܕܲܝܵܐ ܕܡܲܠܦܵܢܹܗ . ܘܐܸܡܲܬܼܝ ܕܫܲܪܝܲܬ̤ ܙܵܥܪܵܐ ܢܲܦܫܹܗ : ܗ̤ܘ ܛܲܠܝܵܐ ܕܕܲܡ ܢܸܛܒܲܥ : ܗ̤ܘ ܗܵܘ̇ ܕܲܛܥܝܼܢ ܠܹܗ ܒܐܝܼܕܼܵܘ̈ܗܝ : ܩܵܥܹ̇ܐ ܠܹܗ : ܕܠܵܐ ܬܸܕܼܚܲܠ : ܐܸܢܵܐ ܛܥܝܼܢ ܐ̄ܢܵܐ ܠܵܟܼ . ܘܐܲܝܟܼ ܐܸܡܵܐ ܬܘܼܒܼ ܕܡܲܠܦܵܐ ܗܠܲܟܼܬܼܵܐ ܠܲܒܼܪܵܗ̇ ܙܥܘܿܪܵܐ : ܕܲܡܩܝܼܡܵܐ ܠܹܗ ܒܪܘܼܚܩܵܐ ܡܸܢܵܗ̇ ܘܩܵܪܝܵܐ ܠܹܗ . ܟܲܕܼ ܗ̤ܘ ܕܹܝܢ ܛܲܠܝܵܐ ܡܫܲܪܸܐ ܠܡܹܐܬܼܵܐ ܨܹܝܕܼ ܐܸܡܹܗ : ܒܪܸ̈ܓܼܠܵܘܗܝ ܗܵܢܹܝܢ ܙܥܘܿܪ̈ܝܵܬܼܵܐ ܘܠܵܐ ܡܫܲܪܪ̈ܵܬܼܵܐ : ܡܸܛܠ ܪܲܓܼܝܘܼܬܼܗܹܝܢ ܪ̈ܵܥܠܵܢ ܠܗܹܝܢ . ܘܡܵܐ ܕܫܲܪܝܼ ܢܵܦܹ̇ܠ ܗ̤ܘ ܛܲܠܝܵܐ : ܪܵܗ̇ܛܵܐ ܐܸܡܹܗ ܘܛܵܥ̇ܢܵܐ ܠܹܗ ܥܲܠ ܕܪ̈ܵܥܹܝܗ̇ . pb. 274 ܗܵܟܲܢܵܐ ܛܥܝܼܢܵܐ ܛܲܝܒܿܘܼܬܼܵܐ ܕܐܲܠܵܗܵܐ ܘܲܡܕܲܪܫܵܐ ܠܗܘܿܢ ܠܲܒܼܢܲܝ̈ܢܵܫܵܐ : ܠܐܲܝܠܹܝܢ ܕܫܲܦܝܵܐܝܼܬܼ ܘܲܦܫܝܼܛܵܐܝܼܬܼ ܡܲܓܼܥܠܝܼܢ ܢܲܦܫܗܘܿܢ ܒܐܝܼܕܲܝ̈ ܗܵܘ̇ ܕܲܒܼܪܵܐ ܐܸܢܘܿܢ : ܡ̣ܢ ܟ̱ܠܹܗ ܠܸܒܿܗܘܿܢ ܫܵܒܼܩ̇ܝܼܢ ܠܹܗ ܠܥܵܠܡܵܐ ܗܵܢܵܐ ܘܐܵܙ̇ܠܝܼܢ ܒܵܬܼܪܹܗ ܀ ܐܲܢ̄ܬܿ ܕܹܝܢ ܒܲܪܢܵܫܵܐ ܕܲܢܦܲܩ̣ ܒܵܬܲܪ ܐܲܠܵܗܵܐ : ܒܟܼܠܹܗ ܙܲܒܼܢܵܐ ܕܐܵܓܼܘܿܢܵܟܼ : ܐܲܡܝܼܢܵܐܝܼܬܼ ܠܫܘܼܪܵܝܵܐ ܗ̤ܘܲܝܬܿ ܡܸܬܼܥܲܗܲܕܼ : ܘܲܠܗܵܘ̇ ܛܢܵܢܵܐ ܩܲܕܼܡܵܝܵܐ ܕܲܒܼܪܹܚܵܐ : ܘܲܠܗܵܘ̇ ܚܘܼܫܵܒܼܵܐ ܚܲܡܝܼܡܵܐ ܕܒܹܗ ܢܦܲܩ̣ܬܿ ܡ̣ܢ ܥܘܼܡܪܵܟܼ ܩܲܕܼܡܵܝܵܐ : ܘܐܲܥܸܠ̣ܬܿ ܢܲܦܫܵܟܼ ܠܤܸܕܼܪܵܐ ܕܲܩܪܵܒܼܵܐ . ܘܲܒܼܩܝܼ ܢܲܦܫܵܟܼ ܒܟܼܠܝܘܿܡ : ܕܕܲܠܡܵܐ ܩܗܵܐ ܪܸܬܼܚܵܐ ܕܢܲܦܫܵܟܼ ܡ̣ܢ ܗܵܘ̇ ܛܢܵܢܵܐ ܕܒܹܗ ܡܸܫܬܲܠܗܲܒܼ ܗ̣̄ܘܲܝܬܿ . ܕܲܠܡܵܐ ܚܲܤܝܼܪ ܐܲܢ̄ܬܿ ܡܸܕܸܡ ܡ̣ܢ ܙܲܝܢܵܐ : ܕܲܡܚܲܙܲܩ ܗ̄ܘ̣ܵܝܬܿ ܒܪܹܫ ܐܵܓܼܘܿܢܵܟܼ . ܘܐܲܪܝܼܡ ܩܵܠܵܟܼ ܐܲܡܝܼܢܵܐܝܼܬܼ ܒܓܼܵܘ ܡܲܫܪܝܼܬܼܵܐ : ܘܠܲܒܸܿܒܼ ܠܲܒܼܢܲܝ̈ ܝܲܡܝܼܢܵܐ ܚܘܼ̈ܫܵܒܼܵܐ ܒܲܝܬܵܝܹ̈ܐ . ܘܚܵܘܵܐ ܐܸܢܘܿܢ ܠܓܲܒܵܐ ܕܤܲܩܘܼܒܼܠܵܐ : ܕܥܝܼܪ ܐܲܢ̄ܬܿ ܗ̄ܘ̣ . ܘܐܸܗ̤ܘ ܕܲܒܼܫܘܼܪܵܝܵܐ ܬܸܚܙܸܐ ܚܹܐܦܵܐ ܟܲܕܼ ܡܕܲܝܸܠ ܗܵܘ̇ ܕܲܡܢܲܤܸܐ : ܠܵܐ ܬܸܬܼܪܲܦܸܐ . ܕܲܠܡܵܐ : ܗܵܕܹܐ ܕܥܲܕܪܵܐ ܠܵܟܼ . ܠܵܐ ܡܲܓܵܢ ܫܵܒܹ̇ܩ ܦܵܪܘܿܩܵܟܼ ܡܸܕܸܡ ܠܡܸܗܘܵܐ ܨܹܐܕܲܝܟ : ܐܸܠܵܐ ܐܸܢ ܐܲܚܝܼܪܹܗ ܘܦܲܪܢܤܹܗ ܐܲܝܟܼ ܕܲܠܥܘܼܕܼܪܵܢܵܟܼ . ܘܠܵܐ ܬܚܵܘܸܐ ܐܲܢ̄ܬܿ ܪܲܦܝܘܼܬܼܵܐ ܡܸܢܹܗ ܕܫܘܼܪܵܝܵܐ : ܕܲܠܡܵܐ ܟܲܕܼ ܗܵܪܟܵܐ ܪܲܦܝܘܼܬܼܵܐ ܡܚܵܘܸܐ ܐܲܢ̄ܬܿ : ܠܵܐ ܬܘܼܒܼ ܡܸܫܟܲܚ ܐܲܢ̄ܬܿ ܠܲܡܩܵܩ ܩܕܼܵܡ ܫܲܪܟܵܐ ܕܒܼܵܬܲܪܗܹܝܢ : ܟܲܦܢܵܐ : ܟܘܼܪܗܵܢܵܐ : ܕܲܚܠܘܼ̈ܠܹܐ ܕܚܸܙ̈ܘܵܢܹܐ : ܥܲܡ ܕܫܲܪܟܵܐ . ܠܵܐ ܬܲܗܦܸܟܼ ܠܢܝܼܫܹܗ ܕܤܵܐܹ̇ܡ ܐܵܓܼܘܿܢܵܟܼ ܕܲܠܘܵܬܼ ܥܘܼܕܼܪܵܢܵܐ ܡܚܝܼܪ : ܠܓܲܒܵܐ ܕܤܲܩܘܼܒܼܠܵܐ : ܕܕܲܠܡܵܐ pb. 275 ܢܸܫܟܿܚܵܟܼ ܒܥܸܠܕܲܪܲܟܼ ܐܲܝܟܼ ܤܘܼܟܵܝܹܗ . ܐܸܠܵܐ ܩܪܝܼ ܠܐܲܠܵܗܵܐ ܕܠܵܐ ܫܲܠܘܵܐ : ܘܲܒܼܟܼܝܼ ܩܕܼܵܡ ܛܲܝܒܿܘܼܬܹܗ : ܘܐܸܬܼܟܲܫܲܦ ܘܐܸܬܿܛܲܪܲܦ : ܥܕܲܡܵܐ ܕܲܡܫܲܕܲܪ ܠܵܟܼ ܡܥܲܕܪܵܢܵܐ . ܐܸܢܕܹܝܢ ܚܕܼܵܐ ܙܒܲܢ ܬܸܚܙܹܝܘܗܝ ܠܗܵܘ̇ ܦܵܪܘܿܩܵܐ ܕܲܠܘܵܬܼܵܟܼ ܀ ܗܠܹܝܢ ܬܪܹܝܢ ܙܲܢܲܝ̈ܵܐ ܕܬܲܟܼܬܘܼܫܵܐ ܕܲܥܕܲܡܵܐ ܠܗܵܪܟܵܐ . ܢܝܼܫܵܐ ܐ̄ܚܪܹܢܵܐ ܕܬܲܟܼܘܼܫܵܐ ܕܤܵܛܵܢܵܐ ܕܠܘܼܩܒܲܠ ܙܪ̈ܝܼܙܹܐ . ܐܸܡܲܬܼܝ ܗܵܟܹܝܠ ܕܒܼܵܬܲܪ ܗܵܠܹܝܢ ܟܠܗܹܝܢ : ܩܵܐܹ̇ܡ ܤܵܛܵܢܵܐ ܥܲܡ ܐ̄ܢܵܫ ܒܕܲܪܵܐ ܘܠܵܐ ܡܸܫܟܲܚ ܚܲܝܠܹܗ ܒܐܵܓܼܘܿܢܵܐ : ܡܵܠܘܿܢ ܕܹܝܢ ܕܗܵܘ̇ ܡܥܲܕܪܵܢܵܐ ܕܲܡܥܲܕܲܪ ܠܹܗ . ܗܵܘ̇ ܕܡܸܛܠܵܬܹܗ ܡܸܫܲܥܠܸܐ ܥܠܵܘܗܝ : ܘܗܵܢܵܐ ܟ̱ܠܹܗ ܡܥܲܕܲܪ ܘܲܡܚܲܤܸܢ ܠܹܗ : ܕܗܵܘ̇ ܕܐܝܼܬܼܵܘܗܝ ܒܸܤܪܵܐ ܥܲܒܼܝܵܐ ܘܓܼܫܡܵܐ : ܕܲܢܚܘܼܒܼ ܡ̣ܢ ܨܹܐܕܼܵܘܗܝ ܪܘܼܚܵܢܵܐ ܠܵܐ ܡܓܲܫܡܵܐ . ܡܵܐ ܕܲܚ̣ܙܵܐ ܤܵܛܵܢܵܐ ܠܗܵܢܵܐ ܟ̱ܠܹܗ ܥܘܼܕܼܪܵܢܵܐ ܕܩܲܒܸܿܠ̣ ܒܲܪܢܵܫܵܐ ܗܵܘ̇ ܡ̣ܢ ܐܲܠܵܗܵܐ : ܕܠܵܐ ܪܸ̈ܓܼܫܵܘܗܝ ܒܲܪ̈ܵܝܹܐ ܡ̣ܢ ܚܸܙ̈ܘܵܢܹܐ ܘܩܵܠܹ̈ܐ ܚܵܝ̇ܒܿܝܼܢ : ܘܠܵܐ ܚܘܼܫܵܒܼܵܘ̈ܗܝ ܡ̣ܢ ܓܘܼܪ̈ܵܓܹܐ ܘܫܘܼ̈ܕܵܠܹܿܐ ܡܸܬܼܪܲܦܹܝܢ : ܟܒܲܪ ܕܹܝܢ ܘܐܵܦ ܥܲܠ ܡܲܚ̈ܘܵܬܼܵܐ ܕܡܸܢܗܘܿܢ ܡܲܩܠܸܐ : ܘܨܵܒܹ̇ܐ ܡܸܟܹܝܠ ܕܦܘܼܤܵܐ ܢܸܒܼܥܸܐ ܕܢܲܦܪܸܩ ܡܸܢܹܗ ܠܗܵܘ̇ ܡܲܠܲܐܟܼܵܐ ܡܥܲܕܪܵܢܹܗ . ܡܵܠܘܿܢ ܕܹܝܢ ܨܵܒܹ̇ܐ ܕܲܢܤܲܡܸܐ ܗܵܘܢܹܗ ܕܗܵܘ̇ ܕܡܸܬܿܥܲܕܲܪ : ܘܡܸܫܬܿܒܸܩ ܕܠܵܐ ܐܝܼܵܠ . ܡܙܝܼܥ ܒܹܗ ܚܘܼ̈ܫܵܒܹܐ ܕܡܲܤܒܿܪܵܢܘܼܬܼܵܐ : ܕܚܲܝܠܬܼܵܢܘܼܬܼܵܐ ܡܲܢ : ܕܬܲܪܥܝܼܬܹܗ ܐܝܼܬܹܝܗ̇ ܥܸܠܬܼܵܐ ܠܗܵܕܹܐ ܟ̱ܠܵܗ̇ ܚܝܼܨܘܼܬܼܵܐ : ܘܥܘܼܬܼܪܵܐ ܫܒܼܝܼܚܵܐ ܕܲܒܼܢܲܦܫܹܗ ܩܢܸܐ . ܢܛܝܼܪܘܼܬܹܗ ܕܹܝܢ ܕܡ̣ܢ ܤܲܩܘܼ̈ܒܼܠܹܗ ܗܵܠܹܝܢ ܟܠܗܘܿܢ ܓܢܝܼ̈ܚܹܐ ܘܠܵܐ ܡܸܬܼܡܲܠܠܵܢܹ̈ܐ ܨܲܗ̈ܝܲܝ ܠܲܕܼܡܵܐ : ܒܲܙܒܲܢ pb. 276 ܠܓܸܕܼܫܹ̈ܐ : ܒܲܙܒܲܢ ܕܹܝܢ ܠܲܡܚܝܼܠܘܼܬܼܗܘܿܢ ܕܗܵܠܹܝܢ ܡܲܩܸܨ . ܫܵܠܹ̇ܐ ܐ̄ܢܵܐ ܘܡ̣ܢ ܐ̄ܚܪ̈ܵܢܝܵܬܼܵܐ : ܕܒܲܙܢܵܐ ܕܓܼܘܼܕܵܦܵܐ ܕܙܵܘܸܥܬܼܵܐ ܢܵܦ̇ܠܵܐ ܒܢܲܦܫܵܐ ܡ̣ܢ ܥܘܼܗܕܵܢܗܹܝܢ ܒܲܠܚܘܿܕܼ . ܐܝܼܬܼ ܕܹܝܢ ܐܸܡܲܬܼܝ ܕܐܵܦ ܒܐܸܤ̈ܟܹܿܡܹܐ ܕܓܸܠܝܵܢܹ̈ܐ ܕܡ̣ܢ ܐܲܠܵܗܵܐ ܙܹܐܦܹܐ ܠܲܡܨܲܥܬܼܵܐ ܡܲܝܬܸܐ : ܘܲܒܼܝܲܕܼ ܫܸܢܬܼܵܐ ܡܒܲܕܸܩ ܠܹܗ ܥܲܠ ܨܸܒܼ̈ܘܵܬܼܵܐ . ܘܲܒܼܥܝܼܪܘܼܬܼܵܐ ܬܘܼܒܼ : ܡܸܬܿܕܲܡܸܐ ܠܹܗ ܒܡܲܠܲܐܟ ܢܘܼܗܪܵܐ . ܘܗܵܠܹܝܢ ܟܠܗܹܝܢ : ܥܕܲܡܵܐ ܕܐܸܢ ܡܲܨܝܵܐ : ܐܵܦܸܢ ܩܲܠܝܼܠ ܢܸܫܠܲܡ ܠܗܘܿܢ : ܐܲܝܟܼ ܕܢܸܦܸܠ ܒܐܝܼܕܲܝ̈ܗܘܿܢ . ܐܸܢ ܕܹܝܢ ܐܵܚܹ̇ܕܼ ܠܗܘܿܢ ܠܚܘܼܫܵܒܼܵܘ̈ܗܝ ܒܲܙܗܝܼܪܘܼ ܗ̤ܘ ܒܲܪܢܵܫܵܐ ܚܲܟܿܝܼܡܵܐ : ܡܵܠܗܘܿܢ ܕܹܝܢ ܟܲܕܼ ܐܲܠܵܗܵܐ ܒܥܘܼܕܼܪܵܢܹܗ : ܘܬܼܵܠܹ̇ܐ ܚܝܵܪܵܐ ܕܠܸܒܹܗ ܒܲܫܡܲܝܵܐ : ܕܠܵܐ ܢܚܘܼܪ ܒܗܵܠܹܝܢ ܕܡܲܠܚܫܝܼܢ : ܡܸܨܛܲܢܲܥ ܗ̤ܘ ܒܥܸܠܕܒܼܵܒܼܵܐ ܬܘܼܒܼ . ܗܦܵܟܼܬܼܵܐ ܐ̄ܚܪܹܬܼܵܐ ܕܲܩܪܵܒܼܵܐ . ܗܵܕܹܐ ܚܕܼܵܐ ܫܲܪܝܼܟܼܵܐ ܠܹܗ ܡܸܟܹܝܠ : ܐܲܝܟܼ ܡ̇ܢ ܕܒܼܵܗ̇ ܐܝܼܬܼ : ܘܲܐ̄ܚܝܵܢܘܼܬܼܵܐ ܠܲܟܼܝܵܢܵܐ . ܘܟܹܐܡܲܬܼ : ܕܡܸܛܠܗܵܕܹܐ : ܝܲܬܝܼܪܵܐܝܼܬܼ ܡܤܲܟܸܐ ܠܥܘܼܪܩܵܠܹܗ ܕܒܲܪܢܵܫܵܐ . ܐܲܝܕܵܐ ܗ̣̄ܝ ܗܵܕܹܐ ؟ ܡܸܬܼܦܲܪܲܣ ܕܹܝܢ ܒܟܼܠܥܸܠ̈ܠܵܢ ܕܢܲܦܛܲܥ ܒܹܗ ܨܸܒܼ̈ܘܵܬܼܵܐ ܗܵܢܹ̇ܝܢ : ܟܲܟܼܡܵܐ ܙܲܒܼ̈ܢܝܼܢ ܡܸܛܠܵܬܼܗܹܝܢ ܚܵܘܒܿܬܼܵܐ ܐܝܼܬܼ ܠܹܗ ܥܠܵܘܗܝ ܡܸܛܠ ܟܝܵܢܵܐ . ܡܸܤܬܲܡܸܐ ܓܹܝܪ ܗܵܘܢܵܐ ܡܸܬܼܟܲܬܿܫܵܢܵܐ : ܡ̣ܢ ܚܙܵܬܼܵܐ ܘܡ̣ܢ ܩܲܪܝܼܒܼܘܼܬܼܵܐ ܕܨܸܒܼ̈ܘܵܬܼܵܐ . ܘܲܕܼܠܝܼܠܵܐܝܼܬܼ ܚܵܐܹ̇ܒܼ ܒܐܵܓܼܘܿܢܵܐ : ܟܲܕܼ ܐܝܼܬܼܵܘܗܝ ܒܘܲܥܕܗܹܝܢ : ܡܵܠܘܿܢ ܕܹܝܢ ܟܲܕܼ ܤܕܼܝܼܪ̈ܵܢ ܠܥܹܢܵܘܗܝ : ܒܝܼܕܲܥܬܼܵܐ ܩܢܸܐ ܠܵܗ̇ ܚܵܪܥܵܐ ܠܗܵܕܹܐ ܐܘܼܡܵܢܘܼܬܼܵܐ : ܡ̣ܢ ܢܸܤܝܵܢܵܐ ܕܥܲܡ ܐܵܓܼܘܿܢܸܤ̈ܛܹܐ ܤܲܓܝܼ̈ܐܹܐ ܚܝܼ̈ܨܹܐ ܕܐܲܫܦܸܠ̣ܘ ܒܵܗ̇ . ܘܡܸܛܠܗܵܢܵܐ ܘܗ̤ܝ ܗܵܕܹܐ : pb. 277 ܨܢܝܼܥܵܐܝܼܬܼ ܡܸܬܿܛܲܟܲܢ . ܘܐܸܢ ܠܵܗ̇ ܤܘܼܥܪܵܢܵܐܝܼܬܼ ܠܵܐ ܡܸܬܼܟܲܝܢܵܐ ܠܡܸܥܒܲܕܼ : ܡܸܛܠ ܚܲܬܿܝܼܬܼܘܼܬܼܵܐ ܕܫܸܠܝܹܗ : ܘܐܲܬܼܪܵܐ ܕܥܘܼܡܪܹܗ ܕܪܲܚܩ ܡ̣ܢ ܥܸܠ̈ܠܵܬܼܵܐ : ܐܵܦܸܢ ܒܲܫܪܲܓܼܪ̈ܲܓܼܝܵܬܼܵܐ : ܡܸܬܼܚܲܦܲܛ ܠܲܡܗܲܓܵܓܼܘܼ ܩܕܼܵܡܵܘܗܝ . ܘܕܲܡ̈ܘܵܬܼܵܐ ܠܵܐ ܫܲܪܝܼܪ̈ܵܬܼܵܐ : ܒܐܸܤܟܹܡܵܐ ܕܲܫܪܵܪܵܐ ܡܚܵܘܸܐ ܠܹܗ . ܐܲܝܟܼ ܕܢܸܬܠܗܸܩ ܒܲܚܙܵܬܼܗܹܝܢ ܘܢܸܬܼܚܲܬܼܚܲܬܼ : ܘܢܸܤܲܒܼ ܒܪܸܥܝܵܢܹܗ ܥܠܲܝܗܹܝܢ ܚܘܼ̈ܫܵܒܹܐ ܫܟܼܝܼܪܹ̈ܐ ܘܢܸܬܼܚܲܝܲܒܼ : ܘܢܲܪܚܸܩ ܡܸܢܹܗ ܗܵܘ̇ ܕܲܡܥܲܕܲܪ ܠܹܗ . ܝܵܕܲܥ̇ ܗ̄ܘ̣ ܓܹܝܪ ܕܙܵܟܼܘܼܬܹܗ ܘܚܘܼܝܵܒܹܗ : ܘܓܲܙܹܗ ܘܥܘܼܕܼܪܵܢܹܗ : ܘܟܼܠܗܹܝܢ ܕܝܼܚܝܼܕܼܵܝܵܐ : ܒܚܘܼܫܵܒܼܵܐ ܗ̄ܘ̣ ܩܵܐܹ̇ܡ . ܘܲܕܼܪܸܡܙܵܐ ܗ̄ܘ̣ ܙܥܘܿܪܵܐ : ܐܲܝܟܼ ܕܒܲܠܚܘܿܕܼ ܚܘܼܫܵܒܼܵܐ ܡ̣ܢ ܕܘܼܟܿܬܹܗ ܢܸܬܿܬܿܙܝܼܥ : ܘܡ̣ܢ ܗܵܘ̇ ܪܲܦܵܐ ܕܚܲܝܹ̈ܐ ܢܸܚܘܿܬܼ ܠܐܲܪܥܵܐ : ܘܨܸܒܼܝܵܢܵܐ ܢܚܵܘܸܐ ܒܪܸܡܙܵܐ ܕܫܵܥܬܼܵܐ . ܐܲܝܟܼ ܕܲܠܤܲܓܝܼ̈ܐܹܐ ܡ̣ܢ ܩܲܕܝܼ̈ܫܹܐ : ܕܚ̣ܵܘܝܼ ܐܸܢܘܿܢ ܕܸܡ̈ܘܵܬܼܵܐ ܕܐܲܢ̄ܬܿܬܼܵܐ ܫܲܦܝܼܪܬܵܐ . ܐܲܝܠܹܝܢ ܕܹܝܢ ܕܩܲܪܝܼܒܼܝܼܢ ܗ̄ܘ̣ܵܘ ܒܕܼܘܼܝܵܪܗܘܿܢ ܠܝܲܬܼܒܵܐ : ܐܘܼܪܚܵܐ ܕܦܲܤܚܵܐ ܘܲܬܼܪܹܝܢ ܘܲܥܕܲܡܵܐ ܠܡܲܤܝܘܿܢܵܐ : ܠܵܗ̇ ܠܐܲܢ̄ܬܿܬܼܵܐ ܫܲܪܝܼܪܵܐܝܼܬܼ ܐܸܬܼܦܲܪܲܣ ܐܲܝܬܲܝܼ ܥܠܲܝܗܘܿܢ . ܘܐܲܝܠܹܝܢ ܕܟܲܕܼ ܡܸܛܠ ܪܲܚܝܼܩܘܼܬܼܵܐ ܕܕܼܘܼܝܵܪܗܘܿܢ ܗܵܕܹܐ ܠܵܐ ܐܸܫܟܲܚ : ܕܸܡ̈ܘܵܬܼܵܐ ܕܫܘܼܦܪܵܐ ܕܐܲܢ̄ܬܿܬܼܵܐ ܚ̣ܵܘܝܼ ܐܸܢܘܿܢ . ܟܲܕܼ ܒܲܙܒܲܢ ܒܬܲܨܒܿܝܼܬܼܵܐ ܘܢܲܚ̈ܬܹܐ ܡܲܦܪ̈݁ܓܹܐ ܘܲܚܙܵܬܼܵܐ ܙܲܠܝܼܠܬܼܵܐ : ܘܒܲܙܒܲܢ ܐܵܦ ܒܐܸܤܟܹܡܵܐ ܕܐܲܢ̄ܬܿܬܼܵܐ ܥܲܪܛܸܒܵܝܬܐ ܠܗܘܿܢ ܡܸܬܼܚܵܘܸܐ . ܘܲܠܐ̄ܢܵܫ̈ܝܼܢ ܡܸܢܗܘܿܢ : ܙܟܼܵܐ ܒܝܲܕܼ ܗܵܠܹܝܢ ܘܕܲܐܟܼܘܵܬܼܗܹܝܢ . ܟܲܕܼ ܡܸܢܗܘܿܢ : ܒܹܗ ܒܤܘܼܥܪܵܢܵܐ . ܘܡܸܢܗܘܿܢ : ܒܝܲܕܼ ܛܸܠܵܢ̈ܝܵܬܼܵܐ ܐܸܬܼܓܚܸܟܼܘ ܒܝܲܕܼ ܪܲܦܝܘܼܬܼܵܐ ܕܚܘܼܫܵܒܲܝ̈ܗܘܿܢ : ܘܲܠܥܘܼܡܩܵܐ ܕܲܦܤܵܩ ܤܲܒܼܪܵܐ ܢܚܸܬܼܘ : ܘܲܠܘܵܬܼ ܥܵܠܡܵܐ ܐܸܨܛܠܝܼܘ : ܘܡ̣ܢ ܤܲܒܼܪܵܐ ܫܡܲܝܵܢܵܐ ܢܲܦܫܗܘܿܢ ܫ̣ܕܼܵܘ . ܐ̄ܚܪ̈ܵܢܹܐ ܕܹܝܢ ܐܲܝܠܹܝܢ ܕܚܝܼܨܝܼܢ pb. 278 ܗ̄ܘ̣ܵܘ ܘܢܲܗܝܼܪܝܼܢ ܡ̣ܢ ܛܲܝܒܿܘܼܬܼܵܐ : ܠܹܗ ܘܠܲܫܪܲܓܼܪ̈ܵܓܼܝܵܬܹܗ ܙܟܼܵܘ . ܘܲܠܗܲܢ̈ܝܼܵܐܬܹܗ ܕܦܲܓܼܪܵܐ ܕܵܫ̣ܘ : ܘܲܒܼܚܝܼܪܹ̈ܐ ܒܚܘܼܒܹܗ ܕܐܲܠܵܗܵܐ ܐܸܫܬܟܲܚܘ . ܘܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܘܐܵܦ ܛܸܠܵܢ̈ܝܵܬܼܵܐ ܕܕܲܗܒܼܵܐ ܘܲܕܼܨܒܼ̈ܘܵܬܼܵܐ ܝܲܩܝܼܪ̈ܵܬܼܵܐ : ܘܐܲܝܟܼ ܓܲܙܹ̈ܐ ܡܲܢ ܕܲܛܡܝܼܪܝܼܢ ܒܕܼܘܼܟ : ܩܕܼܵܡܲܝܗܘܿܢ ܡܗܲܓܸܿܓܼ . ܘܐܝܼܬܼ ܐܸܡܲܬܼܝ ܕܐܵܦ ܠܗܹܝܢ ܠܗܵܠܹܝܢ : ܒܲܫܪܵܪܵܐ ܡܚܵܘܸܐ ܠܗܘܿܢ . ܐܲܝܟܼ ܕܲܒܼܚܲܕܼ ܡ̣ܢ ܗܵܠܹܝܢ ܫܘܼ̈ܚܠܵܦܹܐ : ܡܸܫܟܲܚ ܕܲܠܡܵܐ ܠܐ̄ܢܵܫ ܡܸܢܗܘܿܢ ܢܥܵܘܸܟܼ ܘܲܢܦܝܼܫ ܡ̣ܢ ܤܲܗܛܹܗ : ܟܲܕܼ ܡܸܬܼܥܲܪܩܲܠ ܒܝܲܕܼ ܡ̣ܢ ܗܵܠܹܝܢ ܦܲܚܹ̈ܐ ܕܲܡܨܝܼ̈ܕܼܵܬܼܵܐ . ܠܵܐ ܬܲܥܠܲܢܝ : ܡܵܪܝܵܐ : ܠܗܵܠܹܝܢ ܒܘܼܚܪ̈ܵܢܹܐ . ܕܐܵܦ ܚܲܝ̈ܠܬܼܵܢܹܐ ܘܲܒܼܚܝܼܪܹ̈ܐ : ܠܡܲܚܤܸܢ ܢܵܦ̇ܩܝܼܢ ܒܗܵܢܵܐ ܬܲܪܥܵܐ ܟܲܕܼ ܙܲܟܵܝܑܝܼܢ ܀ ܘܗܵܠܹܝܢ ܟܠܗܹܝܢ ܡܸܫܢܒܸܩ ܡܢܲܤܝܵܢܵܐ ܠܡܲܩܪܵܒܼܘܼ ܒܢܸܤ̈ܝܘܿܢܹܐ ܠܘܵܬܼ ܩܲܕܝܼ̈ܫܹܐ : ܐܲܝܟܼ ܕܢܸܬܼܒܿܚܲܪ ܒܗܹܝܢ ܚܘܼܒܹܗ ܕܐܲܠܵܗܵܐ ܕܲܒܼܗܘܿܢ . ܕܐܸܢ ܡܸܛܠ ܡܲܒܼܥܕܼܘܼܬܼܵܐ ܘܪܲܚܝܼܩܘܼܬܼܵܐ : ܘܠܵܐ ܫܟܼܝܼܚܘܼܬܼܵܐ ܕܨܸܒܼ̈ܘܵܬܼܵܐ ܐܝܼܬܲܝܗܘܿܢ ܪ̈ܵܚܡܹܐ ܠܐܲܠܵܗܵܐ ܘܲܡܩܵܘܹܝܢ ܒܚܘܼܒܹܗ : ܐܵܘ ܒܲܫܪܵܪܵܐ ܠܹܗ ܠܐܲܠܵܗܵܐ ܡܲܚܒܼܝܼܢ : ܘܐܵܦ ܟܲܕܼ ܢܸܗܘ̈ܝܵܢ ܘܲܫܟܼܝܼ̈ܚܵܢ ܗܵܠܹܝܢ : ܥܵܒܼܕܝܼܢ ܐܵܓܼܘܿܢܵܐ ܘܫܵܝ̇ܛܝܼܢ ܠܗܹܝܢ ܡܸܛܠܵܬܹܗ : ܘܠܵܐ ܡܸܙܕܟܹܝܢ ܘܲܡܚܲܠܦܝܼܢ ܪܸܚܡܬܹܗ ܒܓܼܘܼܪ̈ܵܓܲܝܗܹܝܢ . ܠܵܘ ܕܠܹܗ ܠܐܲܠܵܗܵܐ ܢܸܬܼܝܲܕܼܥܘܼܢ ܒܝܲܕܼ ܗܵܠܹܝܢ : ܐܸܠܵܐ ܠܐܵܟܹ̇ܠܩܲܪܨܵܐ ܕܲܪܓܼܝܼܓܼ ܤܲܓܝܼ : ܕܐܸܠܘܼ ܡܨܸܐ ܗ̄ܘ̣ܵܐ ܟܲܝ ܠܡܹܐܠܲܦ ܗܵܠܹܝܢ . ܐܲܝܟܼ ܕܐܵܦ ܥܲܠ ܐܝܼܘܿܒܼ ܐܸܡ݂ܲܪ : ܐܵܦ ܒܥ̣ܵܐ ܥܠܵܘܗܝ ܡ̣ܢ ܐܲܠܵܗܵܐ : ܤܪܝܼܩܵܐܝܼܬܼ ܠܲܡ ܚܵܚܹ̇ܠ ܐܝܼܘܿܒܼ ܠܐܲܠܵܗܵܐ ؟ ܗܵܝܕܹܝܢ ܩܲܠܝܼܠ ܡܲܗܡܝܵܢܘܼܬܼܵܐ ܗܵܘ̇ܝܵܐ : ܘܩܵܪܹܒܼ ܡܢܲܤܝܵܢܵܐ ܡܫܲܠܛܵܐܝܼܬܼ : ܒܲܡܫܘܼܚܬܼܵܐ ܕܲܟܼܡܵܝܘܼܬܼܵܐ ܕܨܹܐܕܲܝܗܘܿܢ . ܗܵܝܕܹܝܢ pb. 279 ܒܵܠܹ̇ܩ ܥܵܘ̇ܠܵܐ : ܐܲܝܟܼ ܪܸܓܬܹܗ ܕܲܒܼܗܵܠܹܝܢ . ܘܡ̣ܢ ܗܵܠܹܝܢ ܡܸܬܼܒܿܩܹܝܢ ܕܫܲܪܝܼܪܝܼܢ ܒܚܘܼܒܹܗ : ܕܲܒܼܟܼܠܗܹܝܢ ܒܵܤܹ̇ܝܢ : ܘܐܲܝܟܼ ܠܵܐ ܡܸܕܸܡ ܡܸܬܼܚܲܫ̈ܒܵܢ ܒܥܲܝܢܲܝ̈ܗܘܿܢ ܒܦܸܚܡܵܐ ܕܚܘܼܒܹܗ ܕܐܲܠܵܗܵܐ ܟܲܕܼ ܡܲܟܿܝܼܟܼܝܼܢ : ܘܠܹܗ ܠܲܡܚܲܠܵܢܵܐ ܕܟܼܠ ܘܥܸܠܬܼܵܐ ܕܙܵܟܼܘܼܬܼܗܘܿܢ ܝܵܗ̇ܒܿܝܼܢ ܙܵܟܼܘܼܬܼܵܐ : ܘܒܼܐܝܼܕܼܵܘ̈ܗܝ ܡܲܓܼܥܠܝܼܢ ܠܐܵܓܼܘܿܢܵܐ . ܕܐܲܢ̄ܬܿ ܗ̄ܘ̣ ܚܲܝܠܵܬܼܵܢܵܐ : ܘܕܝܼܠܵܟܼ ܗ̄ܘ̣ ܐܵܓܼܘܿܢܵܐ . ܐܸܬܼܟܲܬܲܫ : ܘܲܙܟܼܝܼ ܒܹܗ ܡܵܪܝܵܐ ܚܠܵܦܲܝܢ . ܗܵܝܕܹܝܢ ܡܸܬܼܒܲܚܪܝܼܢ : ܐܲܝܟܼ ܕܲܗܒܼܵܐ ܒܟܼܘܼܪܵܐ ܒܝܲܕܼ ܗܵܠܹܝܢ . ܐܲܝܠܹܝܢ ܕܹܝܢ ܕܙܹܐܦܵܐ ܐܸܢܘܿܢ : ܡܸܬܼܝܲܕܼܥܝܼܢ ܬܲܡܵܢ ܒܗܵܠܹܝܢ ܒܘܼܚܪܵܢܹܐ . ܘܡܸܫܬܿܕܹܝܢ ܠܒܲܪ : ܐܲܝܟܼ ܤܘܼܠܐܵܢܵܐ . ܟܲܕܼ ܝܵܗ̇ܒܿܝܼܢ ܐܝܼܕܼܵܐ ܠܲܒܼܥܸܠܕܲܪܗܘܿܢ : ܘܢܵܦܩ̇ܝܼܢ ܚܲܝܵܒܹ̈ܐ ܡ̣ܢ ܐܵܓܼܘܿܢܵܐ : ܡܸܛܠ ܪܲܦܝܘܼܬܼܵܐ ܕܪܸܥܝܵܢܗܘܿܢ : ܐܵܘ ܟܹܝܬܼ ܡܸܛܠ ܪܵܡܘܼܬܼܗܘܿܢ : ܕܠܵܐ ܐܸܫܬܿܘܝܘܼ ܠܚܲܝܠܵܐ ܗܵܘ̇ ܚܲܤܝܼܢܵܐ ܕܥܲܡ ܩܲܕܝܼ̈ܫܹܐ ܐܲܡܝܼܢ ܠܥܘܼܕܼܪܵܢܗܘܿܢ . ܠܵܐ ܓܹܝܪ ܚܵܐܹ̇ܒܼ ܚܲܝܠܹܗ ܕܲܡܥܲܕܪܵܢܲܢ : ܬܲܩܝܼܦ ܒܟܼܠ ܘܲܡܨܸܐ ܚܹܝܠ ܟܠ ܘܙܲܟܵܝ ܒܟܼܠܙܒܲܢ : ܒܦܲܓܼܪܵܐ ܕܡܵܝܵܘ̈ܬܹܗ : ܐܸܡܲܬܼܝ ܕܥܲܡܗܘܿܢ ܢܵܚܹ̇ܬܼ ܠܕܲܪܵܐ . ܐܸܠܵܐ ܓܲܠܝܵܐ ܗ̣̄ܝ ܕܐܲܝܠܹܝܢ ܕܡܸܙܕܟܹܝܢ : ܒܸܠܥܵܕܼܵܘܗܝ ܡܸܙܕܟܹܝܢ . ܗܵܠܹܝܢ ܐܸܢܘܿܢ ܕܥܲܪܛܸܠܵܝܑܝܼܢ ܡܸܢܹܗ ܒܨܸܒܼܝܵܢܗܘܿܢ ܡܸܛܠ ܛܵܠܘܿܡܘܼܬܼܗܘܿܢ : ܕܵܠܐ ܫܵܘܹ̇ܝܢ ܠܗܵܘ̇ ܚܲܝܠܵܐ ܕܐܝܼܬܼܵܘܗܝ ܡܤܲܝܥܵܢܵܐ ܕܙܲܟܵܝܹ̈ܐ . ܐܵܦ ܡܲܪܓܿܫܝܼܢ ܘܲܒܼܙܲܒܼ̈ܢܹܐ ܕܕܲܪܵܐ ܗܸܢܘܿܢ ܗܵܠܹܝܢ : ܕܲܤܦܝܼܩܝܼܢ ܐܸܢܘܿܢ ܡ̣ܢ ܚܲܝܠܵܐ ܕܲܥܝܵܕܼܵܐ : ܗܵܘ̇ ܕܲܒܼܟܼܸܠܗܘܿܢ ܕܲܪܹ̈ܐ ܚܲܤܝܼ̈ܢܹܐ ܘܥܲܤ̈ܩܹܐ ܒܢܲܦܫܗܘܿܢ ܚܵܙܹ̇ܝܢ ܗ̄ܘ̣ܵܘ . ܕܐܲܝܟܼ ܐܲܝܟܲܢܵܐ ܡܲܪܓܫܝܼܢ ؟ ܚܵܙܹ̇ܝܢ ܓܹܝܪ ܒܢܲܦܫܗܘܿܢ : ܕܗܲܢܝܼ ܠܗܘܿܢ ܚܘܼܝܵܒܼܗܘܿܢ : ܘܥܲܤܩܝܼܢ ܥܠܲܝܗܘܿܢ ܥܘܼܤܵܩܵܘ̈ܗܝ ܕܐܵܓܼܘܿܢܵܐ pb. 280 ܠܲܡܤܲܝܒܵܪܘܼ : ܐܲܝܠܹܝܢ ܕܲܒܼܗܘܿܢ ܒܟܼܠ ܙܲܒܼ̈ܢܝܼܢ ܡܸܫܬܲܟܼܚܵܐ ܗ̄ܘ̣ܵܬܼ ܠܗܘܿܢ ܙܵܟܼܘܼܬܼܗܘܿܢ ܕܲܟܼܝܵܐܝܼܬܼ . ܘܡܸܬܿܬܿܙܝܼܥܵܢܘܼܬܼܵܐ ܗܵܝ̇ ܕܲܛܢܵܢܵܐ : ܕܲܡܙܝܼܥ ܟܝܵܢܵܐ ܒܚܹܐܦܵܐ ܒܪܲܐܝܟܼ ܗܵܠܹܝܢ ܙܲܒܼ̈ܢܹܐ : ܕܡܸܬܼܥܲܙܲܙ ܗ̄ܘ̣ܵܐ ܒܚܸܡܬܼܵܐ ܢܘܼܪܵܢܵܐܝܼܬܼ : ܠܵܐ ܡܸܫܟܿܚܝܼܢ ܠܵܗ̇ ܒܢܲܦܫܗܘܿܢ . ܐܲܝܠܹܝܢ ܕܹܝܢ ܕܡ̣ܢ ܫܲܬܼܐܸܤܬܼܗܘܿܢ ܪܦܹܝܢ : ܠܵܘ ܒܲܠܚܘܿܕܼ ܡ̣ܢ ܗܵܠܹܝܢ ܐܵܓܼܘܿܢܹ̈ܐ ܘܕܲܐܝܟܼ ܗܵܠܹܝܢ : ܐܸܠܵܐ ܘܐܵܦ ܡ̣ܢ ܩܵܠ ܛܲܪ̈ܦܹܐ ܕܐܝܼ̈ܠܵܢܹܐ ܡܸܬܼܪܲܗܒܼܝܼܢ . ܘܒܼܐܘܼܠܨܵܢܵܐ ܩܲܠܝܼܠ ܕܡ̣ܢ ܟܲܦܢܵܐ ܘܟܼܘܼܪܗܵܢܵܐ ܙܥܘܿܪܵܐ ܚܵܝܒ̇ܝܼܢ ܘܟܼܵܦ̇ܪܝܼܢ : ܘܲܠܒܸܤܬܲܪܗܘܿܢ ܥܵܛ̇ܦܝܼܢ . ܫܲܪܝܼܪܹ̈ܐ ܕܹܝܢ ܘܲܒܼܚܪܹ̈ܐ : ܐܵܦܠܵܐ ܡ̣ܢ ܥܸܤ̈ܒܹܿܐ ܘܝܘܼܪܵܩܵܐ ܤܵܒܼ̇ܥܝܼܢ . ܐܸܠܵܐ ܘܐܵܦ ܟܲܕܼܸ ܥܸܩܵܪܹ̈ܐ ܘܓܸܠܹ̈ܐ ܝܲܒܿܝܼ̈ܫܹܐ ܡܸܤܬܲܝܒܿܪܝܼܢ : ܐܵܦܠܵܐ ܗܵܟܲܢܵܐ ܡܸܬܿܛܦܝܼܤܝܼܢ ܕܡ̣ܢ ܩܕܼܵܡ ܥܸܕܵܢܵܐ : ܢܸܫܪܘܿܢ ܦܘܼܡܗܘܿܢ ܠܲܛܥܘܼܡܵܐ . ܐܸܠܵܐ ܘܟܲܕܼ ܥܲܠ ܐܲܪܥܵܐ ܪܡܹܝܢ : ܘܦܲܓܼܪܵܐ ܐܸܫܬܲܦܲܠ : ܘܥܲܝ̈ܢܹܐ ܚܫܸܟܼ ܡ̣ܢ ܥܘܼܙܹܗ ܕܤܘܼܦܵܩܵܐ ܕܦܲܓܼܪܵܐ : ܘܢܲܦܫܵܐ ܩܲܪܝܼܒܼܵܐ ܠܦܘܼܡܵܐ ܡ̣ܢ ܐܘܼܠܨܵܢܵܐ : ܐܵܦܠܵܐ ܗܵܟܲܢܵܐ ܝܵܗ̇ܒܿܝܼܢ ܐܝܼܕܼܵܐ ܠܡܸܙܕܲܟܼܝܵܢܘܼܬܼܵܐ : ܠܡܸܦܲܠ ܡ̣ܢ ܨܸܒܼܝܵܢܗܘܿܢ ܚܠܝܼܡܵܐ . ܗܲܢܝܼ ܠܗܘܿܢ ܓܹܝܪ ܠܡܸܬܼܐܠܵܨܘܼ ܡܸܛܠ ܚܘܼܒܵܐ : ܒܥܲܡ̈ܠܹܐ ܕܲܚܠܵܦ ܡܝܲܬܿܪܘܼܬܼܵܐ : ܝܲܬܝܼܪ ܡ̣ܢ ܚܲܝܹ̈ܐ ܗܵܠܹܝܢ ܕܙܲܒܼܢܵܐ ܘܟܼܠ ܢܝܵܚ̈ܝܼܢ ܕܲܒܼܗܘܿܢ . ܘܟܲܕܼ ܐܘܼ̈ܠܨܵܢܹܐ ܡܸܤܬܲܩܒܿܠܝܼܢ ܠܗܘܿܢ : ܚܵܕܹܝܢ . ܕܝܵܕܼܥ̇ܝܼܢ : ܕܗܸܢܘܿܢ ܗ̄ܘ̣ ܓܵܡ̇ܪܝܼܢ ܠܗܘܿܢ . ܘܠܵܘ ܒܲܠܚܘܿܕܼ ܡܸܛܠ ܛܘܼܪ̈ܵܦܹܐ ܕܦܲܓܼܪܵܐ ܕܗܵܘܹ̇ܝܢ ܨܹܐܕܲܝܗܘܿܢ ܠܵܐ ܡܸܬܼܦܲܠܓܼܝܼܢ ܥܲܠ ܚܘܼܒܹܗ ܕܲܡܫܝܼܚܵܐ : ܐܸܠܵܐ ܐܵܦ ܥܕܲܡܵܐ ܠܛܘܼܠܵܩܵܐ pb. 281 ܕܡ̣ܢ ܚܲܝܹ̈ܐ ܗܲܢܝܼ ܠܗܘܿܢ ܠܲܡܩܲܒܵܠܘܼ ܡܸܛܠܵܬܹܗ : ܘܠܵܐ ܡܸܬܼܦܲܪܫܝܼܢ . ܐܝܼܬܼ ܠܹܗ ܬܘܼܒܼ ܐܵܦ ܥܝܵܕܹ̈ܐ ܐ̄ܚܪ̈ܵܢܹܐ ܠܲܒܼܥܸܠܕܲܪܲܢ ܤܵܛܵܢܵܐ : ܕܠܲܐܝܠܹܝܢ ܕܠܵܐܓܼܘܿܢܵܐ ܗܵܢܵܐ ܢܵܚ̇ܬܝܼܢ : ܦܘܿܪܤܬܼܵܢܵܐܝܼܬܼ ܡܦܲܪܸܫ ܠܗܘܿܢ ܠܕܲܪ̈ܵܘܗܝ ܕܠܘܼܩܒܲܠܗܘܿܢ . ܡ̣ܢ ܒܘܼܩܝܵܐ ܕܲܙܢܲܝ̈ܗܘܿܢ : ܘܲܠܦܘܼܬܼ ܢܝܼܫܵܐ ܕܦܲܪ̈ܨܘܿܦܹܐ : ܙܢܵܐ ܕܐܵܓܼܘܿܢܹܗ ܡܫܲܚܠܸܦ ܀ ܠܘܵܬܼ ܐܲܝܠܹܝܢ ܕܚܵܙܹ̇ܐ ܠܗܘܿܢ ܕܨܸܒܼܝܵܢܗܘܿܢ ܪܦܸܐ : ܘܚܘܼܫܵܒܲܝ̈ܗܘܿܢ ܡܚܝܼܠܝܼܢ : ܡܸܢܹܗ ܕܫܘܼܪܵܝܵܐ ܩܲܫܝܵܐܝܼܬܼ ܡܲܩܪܸܒܼ ܥܲܡܗܘܿܢ : ܟܲܕܼ ܡܥܝܼܪ ܥܠܲܝܗܘܿܢ ܢܸܤܝ̈ܘܿܢܹܐ ܬܲܩܝܼ̈ܦܹܐ ܘܲܕܼܚܝܼ̈ܠܹܐ : ܐܲܝܟܲܢܵܐ ܕܢܲܛܥܸܩ ܐܸܢܘܿܢ ܠܲܙܢܵܝܐ ܕܒܼܝܼܫܘܼܬܹܗ : ܡ̣ܢ ܪܹܫܵܗ̇ ܕܐܘܼܪܚܵܐ . ܐܲܝܟܼ ܕܟܲܕܼ ܢܲܩܢܸܐ ܐܸܢܘܿܢ ܤܘܼܪܵܕܼܵܐ ܡܸܢܹܗ ܕܐܵܓܼܘܿܢܵܐ ܩܲܕܼܡܵܝܵܐ : ܥܲܤܩܲܬܼ ܠܲܡܪܕܝܼܬܼܵܐ ܡܸܬܼܚܲܙܝܵܐ ܠܗܘܿܢ ܐܘܪܚܵܐ ܗܵܕܹܐ . ܕܟܲܕܼ ܠܲܡ ܫܘܼܪܵܝܵܗ̇ ܗܵܟܲܢ ܥܤܸܩ ܘܲܦܫܸܐ : ܥܕܲܡܵܐ  pb. 270  ܠܫܘܼܠܵܡܵܗ̇ ܡܲܢ̣ܘܼ ܢܤܲܝܒܲܪ : ܘܢܸܦܓܲܥ ܒܟܼܠܗܘܿܢ ܐܵܓܼܘܿܢܹ̈ܐ ܕܲܤܕܝܼܪܝܼܢ ܒܲܡܨܲܥܬܼܵܗ̇ . ܘܠܵܐ ܬܘܼܒܼ ܢܲܡܪܚܘܼܢ ܠܡܸܤܡܲܟܼ ܩܕܼܵܡܵܘܗܝ : ܘܲܠܘܵܬܼ ܡܸܕܸܡ ܐ̄ܚܪܹܝܢ ܠܲܡܚܵܪ ܡ̣ܢ ܚܹܐܦܵܐ ܕܡܲܪܢܝܼܬܼܵܐ ܕܗܵܠܹܝܢ ܕܝܼܠܹܗ . ܘܟܲܕܼ ܩܲܠܝܼܠ ܢܚܘܼܨ ܥܠܲܝܗܘܿܢ ܠܚܹܐܦܹܗ : ܝܵܗ̇ܒܿܝܼܢ ܢܲܦܫܗܘܿܢ ܠܲܥܪܘܼܩܝܵܐ . ܡܵܠܘܿܢ ܕܹܝܢ : ܗ̤ܘ ܐܲܠܵܗܵܐ ܫܵܒܹ̇ܩ ܠܹܗ ܠܡܸܬܼܚܲܝܵܠܘܼ ܥܠܲܝܗܘܿܢ : ܟܲܕܼ ܠܵܐ ܡܥܲܕܲܪ ܠܗܘܿܢ ܒܡܸܕܸܡ : ܒܗܵܝ̇ ܕܩܲܪܝܼܪܵܐܝܼܬܼ ܘܐܲܝܟܼ ܕܲܒܼܦܘܼܠܵܓܼܵܐ ܥܵܐ̇ܠܝܼܢ ܠܐܵܓܼܘܿܢܹܗ ܕܡܵܪܝܵܐ . ܠܝܼܛ ܗ̄ܘ̣ ܠܲܡ ܟܠܡ̇ܢ ܕܥܵܒܹ̇ܕܼ ܥ̇ܒܼܵܕܹܗ ܕܡܵܪܝܵܐ ܡܲܗܡܝܵܢܵܐܝܼܬܼ : ܘܟܼܵܠܹ̇ܐ ܐܝܼܕܹܗ ܡ̣ܢ ܕܡܵܐ . ܘܬܼܘܼܒܼ : ܩܲܪܝܼܒܼ ܗ̄ܘ̣ ܥܘܼܕܼܪܵܢܹܗ ܠܕܵܚܠܵܘ̈ܗܝ . ܘܲܕܼܠܵܐ ܩܲܪܝܼܪܵܐܝܼܬܼ ܘܕܲܚܘܼܠܬܼܵܢܵܐܝܼܬܼ ܢܸܦܓܥܝܼܘܗܝ ܠܲܒܼܥܸܠܕܲܪܵܐ : ܦܵܩܹ̇ܕܼ . ܫܲܪܵܐ ܠܲܡ ܠܡܵܘܒܵܕܼܸܘܼܬܹܗ : ܘܐܸܬܼܓܲܪܵܐ ܥܲܡܹܗ ܠܲܩܪܵܒܼܵܐ . ܘܐܹܫܲܪܸܐ ܠܡܸܬܲܠ ܕܸܚܠܬܼܵܟܼ ܘܙܵܘܸܥܬܼܵܟܼ . ܥܲܠ ܐܲܦܲܝ̈ ܟܠܗܘܿܢ ܥܲܡܡܹ̈ܐ ܕܲܬܼܚܝܬܼ ܫܡܲܝܵܐ ܀ ܐܸܠܵܐ ܬܡܘܼܬܼ ܡܵܘܬܵܐ ܡܸܬܼܪܲܓܼܫܵܢܵܐ ܨܸܒܼܝܵܢܵܐܝܼܬܼ ܚܠܵܦ ܪܸܚܡܬܹܗ ܕܐܲܠܵܗܵܐ : ܒܠܵܐ ܨܸܒܼܝܵܢܵܟܼ ܡܵܐܹ̇ܬܼ ܐܲܢ̄ܬܿ ܡܵܘܬܵܐ ܡܸܬܼܝܲܕܼܥܵܢܵܐ ܕܡ̣ܢ ܐܲܠܵܗܵܐ . ܠܡܸܕܸܡ ܕܲܡܢܵܬܼܵܟܼ ܗ̄ܘ̣ : ܠܵܐ ܬܸܬܼܥܲܤܲܩ ܠܲܡܩܲܒܵܠܘܼ ܒܨܸܒܼܝܵܢܵܟܼ ܒܚܲܫܵܐ ܕܲܡܠܸܐ ܙܲܒܼܢܵܐ : ܘܲܠܡܸܥܲܠ ܠܬܸܫܒܿܘܿܚܬܹܗ ܕܐܲܠܵܗܵܐ . ܐܸܢܕܹܝܢ ܒܐܵܓܼܘܿܢܹܗ ܕܡܵܪܝܵܐ ܡܵܐܹ̇ܬܼ ܐܲܢ̄ܬܿ ܦܲܓܼܪܵܢܵܐܝܼܬܼ : ܗ̤ܘ ܡܵܪܝܵܐ ܡܟܲܠܸܠ ܠܵܟܼ . ܘܲܠܓܲܪ̈ܡܲܝܟ ܢܲܨܝܼ̈ܚܹܐ : ܐܝܼܩܵܪܵܐ ܕܤܵܗ̈ܕܹܐ ܡܦܲܠܸܓܼ ܠܗܘܿܢ . ܒܲܕܼܓܼܘܿܢ ܐܲܝܟܼ ܕܐܸܡ̇ܪܹܬܼ ܡ̣ܢ ܠܥܸܠ : ܡܵܐ ܕܡ̣ܢ ܫܘܼܪܵܝܵܐ ܠܵܐ ܙܪܲܙܘ : ܘܥܲܙܝܼܘ ܘܝܲܗ̣̄ܒܼܘ ܢܲܦܫܗܘܿܢ ܠܡܵܘܬܵܐ : ܡܸܟܵܐ ܒܟܼܠܗܘܿܢ ܕܲܪܹ̈ܐ : ܗܸܢܘܿܢ ܡܸܬܼܚܙܹܝܢ ܫܲܦ̈ܠܹܐ . ܡܵܠܘܿܢ ܕܹܝܢ ܟܲܕܼ ܐܵܦ ܐܲܠܵܗܵܐ ܡܲܗܡܸܐ ܒܗܘܿܢ ܠܡܸܬܼܪܕܵܦܘܼ : ܒܗܵܝ̇  pb. 271  ܕܐܲܝܟܼ ܕܲܒܼܨܵܕܼܘܵܐ ܘܐܲܝܟܼ ܕܲܒܼܢܘܼܤܵܝܵܐ ܡܢܲܤܹܝܢ ܠܲܡܫܲܠܵܡܘܼ ܥ̇ܒܼܵܕܹܗ ܕܡܵܪܝܵܐ . ܕܐܵܦ ܗ̤ܘ ܤܵܛܵܢܵܐ ܝܑܼܠܸܦ̣ ܐܸܢܘܿܢ ܡܸܢܹܗ ܕܫܘܼܪܵܝܵܐ : ܘܲܒܼܩ̣ܵܐ ܚܘܼܫܵܒܲܝ̈ܗܘܿܢ ܕܡܵܢ ܐܸܢܘܿܢ . ܗܵܢܵܘ ܕܹܝܢ : ܕܲܚܘܼ̈ܠܬܼܵܢܹܐ ܘܪ̈ܵܚܡܲܝ ܢܲܦܫܗܘܿܢ : ܡܵܠܘܿܢ ܚܵܝܤܲܝ̈ ܥܲܠ ܦܲܓܼܪܵܐ : ܘܐܲܝܟܼ ܥܲܠܥܵܠܵܐ ܪܵܕܹܦ ܠܗܘܿܢ . ܒܗܵܝ̇ ܕܐܵܦ ܚܲܝܠܵܐ ܡܸܕܸܡ ܡܸܬܼܚܲܕܼܥܵܢܵܐ ܕܚܵܙܹ̇ܐ ܒܲܥܝܵܕܼܵܐ ܠܘܵܬܼ ܢܲܨܝܼ̈ܚܹܐ : ܠܵܐ ܚܵܙܹ̇ܐ ܠܘܵܬܼ ܗܵܠܹܝܢ . ܠܦܘܼܬܼ ܨܸܒܼܝܵܢܹܗ ܓܹܝܪ ܕܐ̄ܢܵܫ ܕܲܠܘܵܬܼ ܐܲܠܵܗܵܐ ܕܪܵܚܹ̇ܡ ܥܲܡܠܹ̈ܐ ܕܡܸܛܠܵܬܹܗ : ܗܵܟܲܢܵܐ ܡܩܲܪܸܒܼ ܠܹܗ ܐܲܠܵܗܵܐ ܥܘܼܕܼܪܵܢܹܗ : ܘܲܡܚܵܘܸܐ ܥܵܠܘܗܝ ܒܛܝܼܠܘܼܬܹܗ . ܠܵܐ ܓܹܝܪ ܡܸܫܟܲܚ ܩܵܪܹܒܼ ܤܵܛܵܢܵܐ ܠܐ̄ܢܵܫ ܐܵܘ ܠܲܡܩܲܪܵܒܼܘܼ ܠܹܗ ܢܸܤܝܘܿܢܵܐ : ܐܸܠܵܐ ܗܘ̤ܵܬܼ ܠܘܵܬܹܗ ܡܲܗܡܝܵܢܘܼܬܼܵܐ ܡ̣ܢ ܗܵܘ̇ ܪܸܡܙܵܐ ܫܡܲܝܵܢܵܐ . ܐܵܘ ܡܵܐ ܕܐܸܬܼܪܲܦܝܼ ܒܨܸܒܼܝܵܢܹܗ ܘܝܲܗ̣̄ܒܼ ܢܲܦܫܹܗ ܠܚܘܼ̈ܫܵܒܹܐ ܫܟܼܝܼܪܹ̈ܐ ܕܦܸܗܝܵܐ : ܐܵܘ ܕܐܸܬܿܬܿܪܝܼܡ : ܐܵܘ ܕܐܸܬܼܦܲܠܲܓܼ . ܥܲܠ ܕܐܲܝܟܼ ܗܵܠܹܝܢ ܕܹܝܢ : ܠܵܐ ܫܵܐܹ̇ܠ ܤܵܛܵܢܵܐ ܐܲܝܟܼ ܕܥܲܠ ܐ̄ܢܵܫܵܐ ܓܡܝܼܪܹ̈ܐ ܘܪܵܘܪ̈ܒܹܐ : ܐܲܝܟܼ ܕܠܲܡܢܲܤܵܝܘܼ ܐܸܢܘܿܢ . ܒܲܕܼܝܵܕܲܥ̇ : ܕܐܵܦܠܵܐ ܡܸܫܬܲܠܡܝܼܢ ܒܐܝܼܕܹܗ . ܝܵܕܲܥ̇ ܓܹܝܪ ܐܲܠܵܗܵܐ : ܕܠܵܐ ܤܵܦ̇ܩܝܼܢ : ܐܸܠܵܐ ܐܸܢ ܡܸܫܬܲܠܡܝܼܢ ܒܐܝܼܕܹܗ . ܝܵܕܲܥ̇ ܓܹܝܪ ܐܲܠܵܗܵܐ : ܕܠܵܐ ܤܵܦ̇ܩܝܼܢ : ܐܸܠܵܐ ܐܸܢ ܒܲܚܕܼܵܐ ܡ̣ܢ ܗܵܠܹܝܢ ܥܸܠ̈ܠܵܬܼܵܐ ܕܐܸܡ̇ܪܹܬܼ : ܕܡܵܕܹܝܢ ܚܲܝܠܵܐ ܕܲܒܼܛܝܼܠܘܼܬܹܗ ܕܐܲܠܵܗܵܐ ܡܸܬܼܪܲܚܲܩ ܡ̣ܢ ܠܘܵܬܼܗܘܿܢ . ܗܵܢܵܘ ܚܲܕܼ ܙܢܵܐ ܕܕܲܪܹܗ ܕܼܒܼܥܸܠܕܲܪܵܐ ܀ ܠܐܲܝܠܹܝܢ ܕܹܝܢ ܕܚܵܙܹ̇ܐ ܕܓܲܢ̄ܒܵܪ ܨܸܒܼܝܵܢܗܘܿܢ : ܘܡܵܘܬܵܐ ܐܲܝܟܼ ܠܵܐ ܡܸܕܸܡ ܚܫܝܼܒܼ ܒܥܲܝܢܲܝ̈ܗܘܿܢ : ܘܒܲܛܢܵܢܵܐ ܚܲܪܝܼܦܵܐ ܢܦܲܩ̣ܘ ܟܲܕܼ ܡܲܫܠܡܵܐ ܢܲܦܫܗܘܿܢ ܠܟܼܠ ܢܸܤܝܘܿܢ ܘܲܠܡܵܘܬܵܐ : ܘܕܼܵܫ̣ܘ ܥܲܠ ܚܲܝܹ̈ܐ ܘܥܵܠܡܵܐ ܘܦܲܓܼܪܵܐ ܘܢܸܤܝܘܿܢܵܘ̈ܗܝ . ܠܗܵܠܹܝܢ : ܠܵܐ ܒܲܪ ܫܵܥܬܹܗ ܐܵܪܲܥ̇ : ܘܲܡܚܵܘܸܐ ܠܗܘܿܢ ܢܲܦܫܹܗ ܐܲܝܟܼ ܕܲܒܼܤܘܿܓܼܵܐܐ . ܐܸܠܵܐ ܩܵܦܹ̇ܣ ܢܲܦܫܹܗ :  pb. 272  ܘܝܵܗܹ̇ܒܼ ܠܗܘܿܢ ܐܲܬܼܪܵܐ . ܘܠܵܐ ܦܵܓܲܥ ܒܗܘܿܢ ܒܗܵܘ̇ ܚܹܐܦܵܐ ܩܲܕܼܡܵܝܵܐ : ܘܠܵܐ ܤܵܕܲ̇ܪ ܕܲܪܵܐ ܥܲܡܗܘܿܢ . ܝܵܕܲܥ̇ ܗ̄ܘ̣ ܓܹܝܪ : ܕܲܡܥܵܕܼ ܗ̄ܘ̣ ܫܘܼܪܵܝ ܕܲܪܵܐ ܗܵܘܹ̇ܐ ܚܲܡܝܼܡ : ܘܛܵܐܹ̇ܢ ܤܲܓܝܼ ܐܵܓܼܘܿܢܸܤܛܵܐ : ܘܠܵܘ ܐܲܝܟܼ ܕܐܵܬܼܝܵܐ ܡܸܙܕܟܹܝܢ ܕܲܪܵܪܹ̈ܐ ܛܲܢܵܢܹ̈ܐ . ܠܵܘ ܓܹܝܪ ܟܲܕܼ ܡܸܢܗܘܿܢ ܩܵܢܹ̇ܛ ܗܵܕܹܐ ܥܵܒܹ̇ܕܼ : ܐܸܠܵܐ ܡ̣ܢ ܗܵܘ̇ ܚܲܝܠܵܐ ܐܲܠܵܗܵܝܵܐ ܕܲܡܫܲܠܗܸܒܼ ܠܗܘܿܢ ܒܝܲܕܼ ܡܠܘܿܐܹ̈ܐ ܕܲܛܥܝܼܢܝܼܢ : ܥܕܲܡܵܐ ܕܗܸܢܘܿܢ ܡ̣ܢ ܨܒܼܘܼܬܼ ܢܲܦܫܗܘܿܢ ܫܵܕܹܝܢ ܠܹܗ ܒܩܲܠܝܼܠ ܩܲܠܝܼܠ ܟܲܕܼ ܡܸܬܿܬܿܟܼܠܝܼܢ . ܐܸܠܵܐ ܡܲܪܦܸܐ ܠܗܘܿܢ ܡܠܸܐ ܙܲܒܼܢܵܐ : ܥܕܲܡܵܐ ܕܩܵܗܹ̇ܐ ܛܢܵܢܗܘܿܢ : ܘܡܸܬܼܦܲܠܗܲܕܼ ܛܘܼܝܵܒܼܵܐ ܕܙܲܝܢܵܐ ܗܵܘ̇ ܕܥܲܬܸܕܼܘ : ܘܒܹܗ ܙܲܝܸܢ̣ܘ ܪܸܥܝܵܢܗܘܿܢ : ܒܫܘ̈ܚܠܵܦܹܐ ܕܡܸܠܹ̈ܐ ܐܲܠܵܗܵܝ̈ܵܬܐ ܘܥܘܼܗ̈ܕܵܢܹܐ ܡܥܲܕܪ̈ܵܢܹܐ ܘܲܡܚܲܝ̈ܠܵܢܹܐ : ܟܲܕܼ ܚܵܐܲܪ ܠܙܲܒܼܢܵܐ ܕܡܲܗܡܝܵܢܘܼܬܼܵܐ . ܘܡ̣ܢ ܕܲܦܟܲܗܘ ܩܲܠܝܼܠ ܚܘܼ̈ܫܵܒܹܐ ܩܲܕܼܡܵܝܹ̈ܐ : ܟܡܵܐ ܙܲܒܼ̈ܢܝܼܢ ܗܸܢܘܿܢ ܡ̣ܢ ܢܲܦܫܗܘܿܢ ܡܸܫܟܚܝܼܢ ܫܟܼܵܚ̈ܬܼܵܐ ܕܚܘܼܝܵܒܼܵܐ : ܒܝܲܕܼ ܫܘܼ̈ܕܵܠܹܐ ܕܡ̣ܢ ܬܲܪܥܝܼܬܼܵܐ ܢܵܒܼ̇ܥܝܼܢ . ܘܗܸܢܘܿܢ ܠܗܘܿܢ ܚܵܦ̇ܪܝܼܢ ܓܘܼܡܵܨܵܐ ܡ̣ܢ ܢܲܦܫܗܘܿܢ : ܒܝܲܕܼ ܦܸܗܝܵܐ ܕܚܘܼ̈ܫܵܒܹܐ ܕܡ̣ܢ ܡܲܐܝܼܢܘܼܬܼܵܐ ܡܸܬܼܝܲܠܕܝܼܢ ܒܪܸܥܝܵܢܗܘܿܢ : ܗܵܝ̇ ܕܒܼܵܗ̇ ܩܲܪܝܼܪܘܼܬܼܵܐ ܐܲܡܠܟܲܬ̤ ܥܠܲܝܗܘܿܢ . ܠܵܐ ܗ̄ܘ̣ܵܐ ܡ̣ܢ ܨܒܼܘܼܬܼ ܢܲܦܫܹܗ ܤܵܥܲܪ ܠܵܗ̇ ܤܵܛܵܢܵܐ ܠܗܵܕܹܐ : ܟܲܕܼ ܡܬܲܗܸܐ ܠܹܗ ܠܙܲܒܼܢܵܐ ܕܬܲܟܼܬܘܼܫܵܐ . ܒܲܕܼܠܵܐ ܟܲܕܼ ܚܵܐܹ̇ܣ ܥܠܲܝܗܘܿܢ : ܐܵܦܠܵܐ ܟܲܕܼ ܚܵܐܹ̇ܓܼ ܡܸܢܗܘܿܢ : ܐܲܝܟܼ ܠܵܐ ܡܸܕܸܡ ܚܫܝܼܒܝܼܢ ܒܥܲܝܵܢܵܘ̈ܗܝ . ܡܸܬܼܪܲܥܸܢܵܐ ܕܹܝܢ : ܕܚܲܝܠܵܐ ܡܸܕܸܡ ܚܕܝܼܪ ܠܗܘܿܢ ܠܐܲܝܠܹܝܢ ܕܲܒܼܪܸܬܼܚܵܐ ܕܲܠܘܵܬܼ ܐܲܠܵܗܵܐ ܫܓܼܝܼܪܝܼܢ : ܘܫܲܒܼܪܵܐܝܼܬܼ ܢܲܦܩ̣ܘ ܠܗܘܿܢ ܕܠܵܐ ܚܘܼܫܵܒܼ : ܟܲܕܼ ܥܠܵܘܗܝ ܡܸܬܿܬܲܟܼܠܝܼܢ ܒܗܲܝܡܵܢܘܼܬܼܵܐ : ܟܲܕܼ ܠܵܐ ܝܵܕܼܥܝܼܢ ܕܠܘܼܩܒܲܠ  pb. 273  ܡܲܢ̣ܘܼ ܐܝܼܬܼ ܠܗܘܿܢ ܬܲܟܼܬܘܼܫܵܐ . ܒܲܕܓܼܘܿܢ ܬܵܟܹ̇ܣ ܠܹܗ ܠܝܲܨܪܵܐ ܕܒܼܝܼܫܘܼܬܹܗ ܡܸܢܗܘܿܢ : ܕܠܵܐ ܢܸܩܪܘܿܒܼ ܚܕܼܵܪܲܝܗܘܿܢ . ܒܕܲܡܦܲܓܲܕܼ ܝܲܨܪܹܗ : ܡ̣ܢ ܢܵܛܘܿܪܵܐ ܗܵܘ̇ ܕܚܵܙܹ̇ܐ ܨܹܐܕܲܝܗܘܿܢ ܐܲܡܝܼܢܵܐܝܼܬܼ . ܐܸܢܕܹܝܢ ܠܥܸܠ̈ܠܵܬܼܵܐ ܕܥܘܼܕܼܪܵܢܵܐ ܠܵܐ ܫܵܕܹܝܢ ܡܸܢܗܘܿܢ : ܕܐܝܼܬܲܝܗܘܿܢ ܬܲܟܼܫܲܦܬܼܵܐ ܘܥܲܡ̈ܠܹܐ ܘܡܲܟܿܝܼܟܼܘܼܬܼܵܐ : ܡܥܲܕܪܵܢܵܐ ܠܵܐ ܡܸܡܬܼܘܿܡ ܡܲܪܚܸܩ ܡܸܢܗܘܿܢ . ܪܸܚܡܲܬܼ ܢܝܵܚܹ̈ܐ ܕܹܝܢ : ܥܸܠܬܼܵܐ ܗ̣̄ܝ ܕܡܸܫܬܲܒܼܩܵܢܘܼܬܼܵܐ ܀ ܐܸܢܕܹܝܢܢ ܒܗܵܢܹܝܢ ܡܚܲܡܤܢܝܼܢ ܚܝܼܨܵܐܝܼܬܼ : ܡ̣ܢ ܥܘܼܕܼܪܵܢܵܐ ܠܵܐ ܡܸܡܬܼܘܿܡ ܡܸܫܬܲܠܚܝܼܢ . ܘܲܒܼܥܸܠܕܲܪܵܐ : ܠܵܐ ܡܵܫܬܿܒܸܩ ܕܡܸܬܼܩܲܪܲܒܼ ܚܕܼܵܪܲܝܗܘܿܢ . ܘܐܸܢ ܗ̤ܘ ܕܡܸܫܬܲܒܼܩܝܼܢ ܒܲܙܒܲܬ ܙܒܲܢ : ܐܲܝܟܼ ܕܲܠܕܼܘܼܪܵܫܵܐ . ܟܲܕܼ ܐܲܚܝܼܕܼ ܘܬܲܩܝܼܦ ܠܗܘܿܢ ܗܵܘ̇ ܚܲܝܠܵܐ ܩܲܕܝܼܫܵܐ : ܘܠܵܐ ܕܵܚ̇ܠܝܼܢ ܡܸܢܗܘܿܢ ܕܡܢܲܤ̈ܝܵܢܹܐ . ܒܲܕܼܡܸܬܼܠܲܒܲܒܼ ܚܘܼܫܵܒܼܵܐ : ܘܒܼܵܤܹ̇ܐ ܒܗܘܿܢ ܡܸܛܠܵܬܹܗ . ܘܗ̤ܘ ܡܕܲܪܸܫ ܠܗܘܿܢ : ܐܲܝܟܼ ܐ̄ܢܵܫ ܕܡܲܠܸܦ ܤܲܚܘܵܐ ܠܛܲܠܝܵܐ ܙܥܘܿܪܵܐ . ܘܡܵܐ ܕܫܲܪܝܼ ܛܵܒܲܥ̇ : ܡܕܲܠܸܐ ܠܹܗ . ܒܲܕܿܛܵܐܹ̇ܦ ܛܲܠܝܵܐ ܠܥܸܠ ܡ̣ܢ ܐܝܼ̈ܕܲܝܵܐ ܕܡܲܠܦܵܢܹܗ . ܘܐܸܡܲܬܼܝ ܕܫܲܪܝܲܬ̤ ܙܵܥܪܵܐ ܢܲܦܫܹܗ : ܗ̤ܘ ܛܲܠܝܵܐ ܕܕܲܡ ܢܸܛܒܲܥ : ܗ̤ܘ ܗܵܘ̇ ܕܲܛܥܝܼܢ ܠܹܗ ܒܐܝܼܕܼܵܘ̈ܗܝ : ܩܵܥܹ̇ܐ ܠܹܗ : ܕܠܵܐ ܬܸܕܼܚܲܠ : ܐܸܢܵܐ ܛܥܝܼܢ ܐ̄ܢܵܐ ܠܵܟܼ . ܘܐܲܝܟܼ ܐܸܡܵܐ ܬܘܼܒܼ ܕܡܲܠܦܵܐ ܗܠܲܟܼܬܼܵܐ ܠܲܒܼܪܵܗ̇ ܙܥܘܿܪܵܐ : ܕܲܡܩܝܼܡܵܐ ܠܹܗ ܒܪܘܼܚܩܵܐ ܡܸܢܵܗ̇ ܘܩܵܪܝܵܐ ܠܹܗ . ܟܲܕܼ ܗ̤ܘ ܕܹܝܢ ܛܲܠܝܵܐ ܡܫܲܪܸܐ ܠܡܹܐܬܼܵܐ ܨܹܝܕܼ ܐܸܡܹܗ : ܒܪܸ̈ܓܼܠܵܘܗܝ ܗܵܢܹܝܢ ܙܥܘܿܪ̈ܝܵܬܼܵܐ ܘܠܵܐ ܡܫܲܪܪ̈ܵܬܼܵܐ : ܡܸܛܠ ܪܲܓܼܝܘܼܬܼܗܹܝܢ ܪ̈ܵܥܠܵܢ ܠܗܹܝܢ . ܘܡܵܐ ܕܫܲܪܝܼ ܢܵܦܹ̇ܠ ܗ̤ܘ ܛܲܠܝܵܐ : ܪܵܗ̇ܛܵܐ ܐܸܡܹܗ ܘܛܵܥ̇ܢܵܐ ܠܹܗ ܥܲܠ ܕܪ̈ܵܥܹܝܗ̇ .  pb. 274  ܗܵܟܲܢܵܐ ܛܥܝܼܢܵܐ ܛܲܝܒܿܘܼܬܼܵܐ ܕܐܲܠܵܗܵܐ ܘܲܡܕܲܪܫܵܐ ܠܗܘܿܢ ܠܲܒܼܢܲܝ̈ܢܵܫܵܐ : ܠܐܲܝܠܹܝܢ ܕܫܲܦܝܵܐܝܼܬܼ ܘܲܦܫܝܼܛܵܐܝܼܬܼ ܡܲܓܼܥܠܝܼܢ ܢܲܦܫܗܘܿܢ ܒܐܝܼܕܲܝ̈ ܗܵܘ̇ ܕܲܒܼܪܵܐ ܐܸܢܘܿܢ : ܡ̣ܢ ܟ̱ܠܹܗ ܠܸܒܿܗܘܿܢ ܫܵܒܼܩ̇ܝܼܢ ܠܹܗ ܠܥܵܠܡܵܐ ܗܵܢܵܐ ܘܐܵܙ̇ܠܝܼܢ ܒܵܬܼܪܹܗ ܀ ܐܲܢ̄ܬܿ ܕܹܝܢ ܒܲܪܢܵܫܵܐ ܕܲܢܦܲܩ̣ ܒܵܬܲܪ ܐܲܠܵܗܵܐ : ܒܟܼܠܹܗ ܙܲܒܼܢܵܐ ܕܐܵܓܼܘܿܢܵܟܼ : ܐܲܡܝܼܢܵܐܝܼܬܼ ܠܫܘܼܪܵܝܵܐ ܗ̤ܘܲܝܬܿ ܡܸܬܼܥܲܗܲܕܼ : ܘܲܠܗܵܘ̇ ܛܢܵܢܵܐ ܩܲܕܼܡܵܝܵܐ ܕܲܒܼܪܹܚܵܐ : ܘܲܠܗܵܘ̇ ܚܘܼܫܵܒܼܵܐ ܚܲܡܝܼܡܵܐ ܕܒܹܗ ܢܦܲܩ̣ܬܿ ܡ̣ܢ ܥܘܼܡܪܵܟܼ ܩܲܕܼܡܵܝܵܐ : ܘܐܲܥܸܠ̣ܬܿ ܢܲܦܫܵܟܼ ܠܤܸܕܼܪܵܐ ܕܲܩܪܵܒܼܵܐ . ܘܲܒܼܩܝܼ ܢܲܦܫܵܟܼ ܒܟܼܠܝܘܿܡ : ܕܕܲܠܡܵܐ ܩܗܵܐ ܪܸܬܼܚܵܐ ܕܢܲܦܫܵܟܼ ܡ̣ܢ ܗܵܘ̇ ܛܢܵܢܵܐ ܕܒܹܗ ܡܸܫܬܲܠܗܲܒܼ ܗ̣̄ܘܲܝܬܿ . ܕܲܠܡܵܐ ܚܲܤܝܼܪ ܐܲܢ̄ܬܿ ܡܸܕܸܡ ܡ̣ܢ ܙܲܝܢܵܐ : ܕܲܡܚܲܙܲܩ ܗ̄ܘ̣ܵܝܬܿ ܒܪܹܫ ܐܵܓܼܘܿܢܵܟܼ . ܘܐܲܪܝܼܡ ܩܵܠܵܟܼ ܐܲܡܝܼܢܵܐܝܼܬܼ ܒܓܼܵܘ ܡܲܫܪܝܼܬܼܵܐ : ܘܠܲܒܸܿܒܼ ܠܲܒܼܢܲܝ̈ ܝܲܡܝܼܢܵܐ ܚܘܼ̈ܫܵܒܼܵܐ ܒܲܝܬܵܝܹ̈ܐ . ܘܚܵܘܵܐ ܐܸܢܘܿܢ ܠܓܲܒܵܐ ܕܤܲܩܘܼܒܼܠܵܐ : ܕܥܝܼܪ ܐܲܢ̄ܬܿ ܗ̄ܘ̣ . ܘܐܸܗ̤ܘ ܕܲܒܼܫܘܼܪܵܝܵܐ ܬܸܚܙܸܐ ܚܹܐܦܵܐ ܟܲܕܼ ܡܕܲܝܸܠ ܗܵܘ̇ ܕܲܡܢܲܤܸܐ : ܠܵܐ ܬܸܬܼܪܲܦܸܐ . ܕܲܠܡܵܐ : ܗܵܕܹܐ ܕܥܲܕܪܵܐ ܠܵܟܼ . ܠܵܐ ܡܲܓܵܢ ܫܵܒܹ̇ܩ ܦܵܪܘܿܩܵܟܼ ܡܸܕܸܡ ܠܡܸܗܘܵܐ ܨܹܐܕܲܝܟ : ܐܸܠܵܐ ܐܸܢ ܐܲܚܝܼܪܹܗ ܘܦܲܪܢܤܹܗ ܐܲܝܟܼ ܕܲܠܥܘܼܕܼܪܵܢܵܟܼ . ܘܠܵܐ ܬܚܵܘܸܐ ܐܲܢ̄ܬܿ ܪܲܦܝܘܼܬܼܵܐ ܡܸܢܹܗ ܕܫܘܼܪܵܝܵܐ : ܕܲܠܡܵܐ ܟܲܕܼ ܗܵܪܟܵܐ ܪܲܦܝܘܼܬܼܵܐ ܡܚܵܘܸܐ ܐܲܢ̄ܬܿ : ܠܵܐ ܬܘܼܒܼ ܡܸܫܟܲܚ ܐܲܢ̄ܬܿ ܠܲܡܩܵܩ ܩܕܼܵܡ ܫܲܪܟܵܐ ܕܒܼܵܬܲܪܗܹܝܢ : ܟܲܦܢܵܐ : ܟܘܼܪܗܵܢܵܐ : ܕܲܚܠܘܼ̈ܠܹܐ ܕܚܸܙ̈ܘܵܢܹܐ : ܥܲܡ ܕܫܲܪܟܵܐ . ܠܵܐ ܬܲܗܦܸܟܼ ܠܢܝܼܫܹܗ ܕܤܵܐܹ̇ܡ ܐܵܓܼܘܿܢܵܟܼ ܕܲܠܘܵܬܼ ܥܘܼܕܼܪܵܢܵܐ ܡܚܝܼܪ : ܠܓܲܒܵܐ ܕܤܲܩܘܼܒܼܠܵܐ : ܕܕܲܠܡܵܐ  pb. 275  ܢܸܫܟܿܚܵܟܼ ܒܥܸܠܕܲܪܲܟܼ ܐܲܝܟܼ ܤܘܼܟܵܝܹܗ . ܐܸܠܵܐ ܩܪܝܼ ܠܐܲܠܵܗܵܐ ܕܠܵܐ ܫܲܠܘܵܐ : ܘܲܒܼܟܼܝܼ ܩܕܼܵܡ ܛܲܝܒܿܘܼܬܹܗ : ܘܐܸܬܼܟܲܫܲܦ ܘܐܸܬܿܛܲܪܲܦ : ܥܕܲܡܵܐ ܕܲܡܫܲܕܲܪ ܠܵܟܼ ܡܥܲܕܪܵܢܵܐ . ܐܸܢܕܹܝܢ ܚܕܼܵܐ ܙܒܲܢ ܬܸܚܙܹܝܘܗܝ ܠܗܵܘ̇ ܦܵܪܘܿܩܵܐ ܕܲܠܘܵܬܼܵܟܼ ܀ ܗܠܹܝܢ ܬܪܹܝܢ ܙܲܢܲܝ̈ܵܐ ܕܬܲܟܼܬܘܼܫܵܐ ܕܲܥܕܲܡܵܐ ܠܗܵܪܟܵܐ . ܢܝܼܫܵܐ ܐ̄ܚܪܹܢܵܐ ܕܬܲܟܼܘܼܫܵܐ ܕܤܵܛܵܢܵܐ ܕܠܘܼܩܒܲܠ ܙܪ̈ܝܼܙܹܐ . ܐܸܡܲܬܼܝ ܗܵܟܹܝܠ ܕܒܼܵܬܲܪ ܗܵܠܹܝܢ ܟܠܗܹܝܢ : ܩܵܐܹ̇ܡ ܤܵܛܵܢܵܐ ܥܲܡ ܐ̄ܢܵܫ ܒܕܲܪܵܐ ܘܠܵܐ ܡܸܫܟܲܚ ܚܲܝܠܹܗ ܒܐܵܓܼܘܿܢܵܐ : ܡܵܠܘܿܢ ܕܹܝܢ ܕܗܵܘ̇ ܡܥܲܕܪܵܢܵܐ ܕܲܡܥܲܕܲܪ ܠܹܗ . ܗܵܘ̇ ܕܡܸܛܠܵܬܹܗ ܡܸܫܲܥܠܸܐ ܥܠܵܘܗܝ : ܘܗܵܢܵܐ ܟ̱ܠܹܗ ܡܥܲܕܲܪ ܘܲܡܚܲܤܸܢ ܠܹܗ : ܕܗܵܘ̇ ܕܐܝܼܬܼܵܘܗܝ ܒܸܤܪܵܐ ܥܲܒܼܝܵܐ ܘܓܼܫܡܵܐ : ܕܲܢܚܘܼܒܼ ܡ̣ܢ ܨܹܐܕܼܵܘܗܝ ܪܘܼܚܵܢܵܐ ܠܵܐ ܡܓܲܫܡܵܐ . ܡܵܐ ܕܲܚ̣ܙܵܐ ܤܵܛܵܢܵܐ ܠܗܵܢܵܐ ܟ̱ܠܹܗ ܥܘܼܕܼܪܵܢܵܐ ܕܩܲܒܸܿܠ̣ ܒܲܪܢܵܫܵܐ ܗܵܘ̇ ܡ̣ܢ ܐܲܠܵܗܵܐ : ܕܠܵܐ ܪܸ̈ܓܼܫܵܘܗܝ ܒܲܪ̈ܵܝܹܐ ܡ̣ܢ ܚܸܙ̈ܘܵܢܹܐ ܘܩܵܠܹ̈ܐ ܚܵܝ̇ܒܿܝܼܢ : ܘܠܵܐ ܚܘܼܫܵܒܼܵܘ̈ܗܝ ܡ̣ܢ ܓܘܼܪ̈ܵܓܹܐ ܘܫܘܼ̈ܕܵܠܹܿܐ ܡܸܬܼܪܲܦܹܝܢ : ܟܒܲܪ ܕܹܝܢ ܘܐܵܦ ܥܲܠ ܡܲܚ̈ܘܵܬܼܵܐ ܕܡܸܢܗܘܿܢ ܡܲܩܠܸܐ : ܘܨܵܒܹ̇ܐ ܡܸܟܹܝܠ ܕܦܘܼܤܵܐ ܢܸܒܼܥܸܐ ܕܢܲܦܪܸܩ ܡܸܢܹܗ ܠܗܵܘ̇ ܡܲܠܲܐܟܼܵܐ ܡܥܲܕܪܵܢܹܗ . ܡܵܠܘܿܢ ܕܹܝܢ ܨܵܒܹ̇ܐ ܕܲܢܤܲܡܸܐ ܗܵܘܢܹܗ ܕܗܵܘ̇ ܕܡܸܬܿܥܲܕܲܪ : ܘܡܸܫܬܿܒܸܩ ܕܠܵܐ ܐܝܼܵܠ . ܡܙܝܼܥ ܒܹܗ ܚܘܼ̈ܫܵܒܹܐ ܕܡܲܤܒܿܪܵܢܘܼܬܼܵܐ : ܕܚܲܝܠܬܼܵܢܘܼܬܼܵܐ ܡܲܢ : ܕܬܲܪܥܝܼܬܹܗ ܐܝܼܬܹܝܗ̇ ܥܸܠܬܼܵܐ ܠܗܵܕܹܐ ܟ̱ܠܵܗ̇ ܚܝܼܨܘܼܬܼܵܐ : ܘܥܘܼܬܼܪܵܐ ܫܒܼܝܼܚܵܐ ܕܲܒܼܢܲܦܫܹܗ ܩܢܸܐ . ܢܛܝܼܪܘܼܬܹܗ ܕܹܝܢ ܕܡ̣ܢ ܤܲܩܘܼ̈ܒܼܠܹܗ ܗܵܠܹܝܢ ܟܠܗܘܿܢ ܓܢܝܼ̈ܚܹܐ ܘܠܵܐ ܡܸܬܼܡܲܠܠܵܢܹ̈ܐ ܨܲܗ̈ܝܲܝ ܠܲܕܼܡܵܐ : ܒܲܙܒܲܢ  pb. 276  ܠܓܸܕܼܫܹ̈ܐ : ܒܲܙܒܲܢ ܕܹܝܢ ܠܲܡܚܝܼܠܘܼܬܼܗܘܿܢ ܕܗܵܠܹܝܢ ܡܲܩܸܨ . ܫܵܠܹ̇ܐ ܐ̄ܢܵܐ ܘܡ̣ܢ ܐ̄ܚܪ̈ܵܢܝܵܬܼܵܐ : ܕܒܲܙܢܵܐ ܕܓܼܘܼܕܵܦܵܐ ܕܙܵܘܸܥܬܼܵܐ ܢܵܦ̇ܠܵܐ ܒܢܲܦܫܵܐ ܡ̣ܢ ܥܘܼܗܕܵܢܗܹܝܢ ܒܲܠܚܘܿܕܼ . ܐܝܼܬܼ ܕܹܝܢ ܐܸܡܲܬܼܝ ܕܐܵܦ ܒܐܸܤ̈ܟܹܿܡܹܐ ܕܓܸܠܝܵܢܹ̈ܐ ܕܡ̣ܢ ܐܲܠܵܗܵܐ ܙܹܐܦܹܐ ܠܲܡܨܲܥܬܼܵܐ ܡܲܝܬܸܐ : ܘܲܒܼܝܲܕܼ ܫܸܢܬܼܵܐ ܡܒܲܕܸܩ ܠܹܗ ܥܲܠ ܨܸܒܼ̈ܘܵܬܼܵܐ . ܘܲܒܼܥܝܼܪܘܼܬܼܵܐ ܬܘܼܒܼ : ܡܸܬܿܕܲܡܸܐ ܠܹܗ ܒܡܲܠܲܐܟ ܢܘܼܗܪܵܐ . ܘܗܵܠܹܝܢ ܟܠܗܹܝܢ : ܥܕܲܡܵܐ ܕܐܸܢ ܡܲܨܝܵܐ : ܐܵܦܸܢ ܩܲܠܝܼܠ ܢܸܫܠܲܡ ܠܗܘܿܢ : ܐܲܝܟܼ ܕܢܸܦܸܠ ܒܐܝܼܕܲܝ̈ܗܘܿܢ . ܐܸܢ ܕܹܝܢ ܐܵܚܹ̇ܕܼ ܠܗܘܿܢ ܠܚܘܼܫܵܒܼܵܘ̈ܗܝ ܒܲܙܗܝܼܪܘܼ ܗ̤ܘ ܒܲܪܢܵܫܵܐ ܚܲܟܿܝܼܡܵܐ : ܡܵܠܗܘܿܢ ܕܹܝܢ ܟܲܕܼ ܐܲܠܵܗܵܐ ܒܥܘܼܕܼܪܵܢܹܗ : ܘܬܼܵܠܹ̇ܐ ܚܝܵܪܵܐ ܕܠܸܒܹܗ ܒܲܫܡܲܝܵܐ : ܕܠܵܐ ܢܚܘܼܪ ܒܗܵܠܹܝܢ ܕܡܲܠܚܫܝܼܢ : ܡܸܨܛܲܢܲܥ ܗ̤ܘ ܒܥܸܠܕܒܼܵܒܼܵܐ ܬܘܼܒܼ . ܗܦܵܟܼܬܼܵܐ ܐ̄ܚܪܹܬܼܵܐ ܕܲܩܪܵܒܼܵܐ . ܗܵܕܹܐ ܚܕܼܵܐ ܫܲܪܝܼܟܼܵܐ ܠܹܗ ܡܸܟܹܝܠ : ܐܲܝܟܼ ܡ̇ܢ ܕܒܼܵܗ̇ ܐܝܼܬܼ : ܘܲܐ̄ܚܝܵܢܘܼܬܼܵܐ ܠܲܟܼܝܵܢܵܐ . ܘܟܹܐܡܲܬܼ : ܕܡܸܛܠܗܵܕܹܐ : ܝܲܬܝܼܪܵܐܝܼܬܼ ܡܤܲܟܸܐ ܠܥܘܼܪܩܵܠܹܗ ܕܒܲܪܢܵܫܵܐ . ܐܲܝܕܵܐ ܗ̣̄ܝ ܗܵܕܹܐ ؟ ܡܸܬܼܦܲܪܲܣ ܕܹܝܢ ܒܟܼܠܥܸܠ̈ܠܵܢ ܕܢܲܦܛܲܥ ܒܹܗ ܨܸܒܼ̈ܘܵܬܼܵܐ ܗܵܢܹ̇ܝܢ : ܟܲܟܼܡܵܐ ܙܲܒܼ̈ܢܝܼܢ ܡܸܛܠܵܬܼܗܹܝܢ ܚܵܘܒܿܬܼܵܐ ܐܝܼܬܼ ܠܹܗ ܥܠܵܘܗܝ ܡܸܛܠ ܟܝܵܢܵܐ . ܡܸܤܬܲܡܸܐ ܓܹܝܪ ܗܵܘܢܵܐ ܡܸܬܼܟܲܬܿܫܵܢܵܐ : ܡ̣ܢ ܚܙܵܬܼܵܐ ܘܡ̣ܢ ܩܲܪܝܼܒܼܘܼܬܼܵܐ ܕܨܸܒܼ̈ܘܵܬܼܵܐ . ܘܲܕܼܠܝܼܠܵܐܝܼܬܼ ܚܵܐܹ̇ܒܼ ܒܐܵܓܼܘܿܢܵܐ : ܟܲܕܼ ܐܝܼܬܼܵܘܗܝ ܒܘܲܥܕܗܹܝܢ : ܡܵܠܘܿܢ ܕܹܝܢ ܟܲܕܼ ܤܕܼܝܼܪ̈ܵܢ ܠܥܹܢܵܘܗܝ : ܒܝܼܕܲܥܬܼܵܐ ܩܢܸܐ ܠܵܗ̇ ܚܵܪܥܵܐ ܠܗܵܕܹܐ ܐܘܼܡܵܢܘܼܬܼܵܐ : ܡ̣ܢ ܢܸܤܝܵܢܵܐ ܕܥܲܡ ܐܵܓܼܘܿܢܸܤ̈ܛܹܐ ܤܲܓܝܼ̈ܐܹܐ ܚܝܼ̈ܨܹܐ ܕܐܲܫܦܸܠ̣ܘ ܒܵܗ̇ . ܘܡܸܛܠܗܵܢܵܐ ܘܗ̤ܝ ܗܵܕܹܐ :  pb. 277  ܨܢܝܼܥܵܐܝܼܬܼ ܡܸܬܿܛܲܟܲܢ . ܘܐܸܢ ܠܵܗ̇ ܤܘܼܥܪܵܢܵܐܝܼܬܼ ܠܵܐ ܡܸܬܼܟܲܝܢܵܐ ܠܡܸܥܒܲܕܼ : ܡܸܛܠ ܚܲܬܿܝܼܬܼܘܼܬܼܵܐ ܕܫܸܠܝܹܗ : ܘܐܲܬܼܪܵܐ ܕܥܘܼܡܪܹܗ ܕܪܲܚܩ ܡ̣ܢ ܥܸܠ̈ܠܵܬܼܵܐ : ܐܵܦܸܢ ܒܲܫܪܲܓܼܪ̈ܲܓܼܝܵܬܼܵܐ : ܡܸܬܼܚܲܦܲܛ ܠܲܡܗܲܓܵܓܼܘܼ ܩܕܼܵܡܵܘܗܝ . ܘܕܲܡ̈ܘܵܬܼܵܐ ܠܵܐ ܫܲܪܝܼܪ̈ܵܬܼܵܐ : ܒܐܸܤܟܹܡܵܐ ܕܲܫܪܵܪܵܐ ܡܚܵܘܸܐ ܠܹܗ . ܐܲܝܟܼ ܕܢܸܬܠܗܸܩ ܒܲܚܙܵܬܼܗܹܝܢ ܘܢܸܬܼܚܲܬܼܚܲܬܼ : ܘܢܸܤܲܒܼ ܒܪܸܥܝܵܢܹܗ ܥܠܲܝܗܹܝܢ ܚܘܼ̈ܫܵܒܹܐ ܫܟܼܝܼܪܹ̈ܐ ܘܢܸܬܼܚܲܝܲܒܼ : ܘܢܲܪܚܸܩ ܡܸܢܹܗ ܗܵܘ̇ ܕܲܡܥܲܕܲܪ ܠܹܗ . ܝܵܕܲܥ̇ ܗ̄ܘ̣ ܓܹܝܪ ܕܙܵܟܼܘܼܬܹܗ ܘܚܘܼܝܵܒܹܗ : ܘܓܲܙܹܗ ܘܥܘܼܕܼܪܵܢܹܗ : ܘܟܼܠܗܹܝܢ ܕܝܼܚܝܼܕܼܵܝܵܐ : ܒܚܘܼܫܵܒܼܵܐ ܗ̄ܘ̣ ܩܵܐܹ̇ܡ . ܘܲܕܼܪܸܡܙܵܐ ܗ̄ܘ̣ ܙܥܘܿܪܵܐ : ܐܲܝܟܼ ܕܒܲܠܚܘܿܕܼ ܚܘܼܫܵܒܼܵܐ ܡ̣ܢ ܕܘܼܟܿܬܹܗ ܢܸܬܿܬܿܙܝܼܥ : ܘܡ̣ܢ ܗܵܘ̇ ܪܲܦܵܐ ܕܚܲܝܹ̈ܐ ܢܸܚܘܿܬܼ ܠܐܲܪܥܵܐ : ܘܨܸܒܼܝܵܢܵܐ ܢܚܵܘܸܐ ܒܪܸܡܙܵܐ ܕܫܵܥܬܼܵܐ . ܐܲܝܟܼ ܕܲܠܤܲܓܝܼ̈ܐܹܐ ܡ̣ܢ ܩܲܕܝܼ̈ܫܹܐ : ܕܚ̣ܵܘܝܼ ܐܸܢܘܿܢ ܕܸܡ̈ܘܵܬܼܵܐ ܕܐܲܢ̄ܬܿܬܼܵܐ ܫܲܦܝܼܪܬܵܐ . ܐܲܝܠܹܝܢ ܕܹܝܢ ܕܩܲܪܝܼܒܼܝܼܢ ܗ̄ܘ̣ܵܘ ܒܕܼܘܼܝܵܪܗܘܿܢ ܠܝܲܬܼܒܵܐ : ܐܘܼܪܚܵܐ ܕܦܲܤܚܵܐ ܘܲܬܼܪܹܝܢ ܘܲܥܕܲܡܵܐ ܠܡܲܤܝܘܿܢܵܐ : ܠܵܗ̇ ܠܐܲܢ̄ܬܿܬܼܵܐ ܫܲܪܝܼܪܵܐܝܼܬܼ ܐܸܬܼܦܲܪܲܣ ܐܲܝܬܲܝܼ ܥܠܲܝܗܘܿܢ . ܘܐܲܝܠܹܝܢ ܕܟܲܕܼ ܡܸܛܠ ܪܲܚܝܼܩܘܼܬܼܵܐ ܕܕܼܘܼܝܵܪܗܘܿܢ ܗܵܕܹܐ ܠܵܐ ܐܸܫܟܲܚ : ܕܸܡ̈ܘܵܬܼܵܐ ܕܫܘܼܦܪܵܐ ܕܐܲܢ̄ܬܿܬܼܵܐ ܚ̣ܵܘܝܼ ܐܸܢܘܿܢ . ܟܲܕܼ ܒܲܙܒܲܢ ܒܬܲܨܒܿܝܼܬܼܵܐ ܘܢܲܚ̈ܬܹܐ ܡܲܦܪ̈݁ܓܹܐ ܘܲܚܙܵܬܼܵܐ ܙܲܠܝܼܠܬܼܵܐ : ܘܒܲܙܒܲܢ ܐܵܦ ܒܐܸܤܟܹܡܵܐ ܕܐܲܢ̄ܬܿܬܼܵܐ ܥܲܪܛܸܒܵܝܬܐ ܠܗܘܿܢ ܡܸܬܼܚܵܘܸܐ . ܘܲܠܐ̄ܢܵܫ̈ܝܼܢ ܡܸܢܗܘܿܢ : ܙܟܼܵܐ ܒܝܲܕܼ ܗܵܠܹܝܢ ܘܕܲܐܟܼܘܵܬܼܗܹܝܢ . ܟܲܕܼ ܡܸܢܗܘܿܢ : ܒܹܗ ܒܤܘܼܥܪܵܢܵܐ . ܘܡܸܢܗܘܿܢ : ܒܝܲܕܼ ܛܸܠܵܢ̈ܝܵܬܼܵܐ ܐܸܬܼܓܚܸܟܼܘ ܒܝܲܕܼ ܪܲܦܝܘܼܬܼܵܐ ܕܚܘܼܫܵܒܲܝ̈ܗܘܿܢ : ܘܲܠܥܘܼܡܩܵܐ ܕܲܦܤܵܩ ܤܲܒܼܪܵܐ ܢܚܸܬܼܘ : ܘܲܠܘܵܬܼ ܥܵܠܡܵܐ ܐܸܨܛܠܝܼܘ : ܘܡ̣ܢ ܤܲܒܼܪܵܐ ܫܡܲܝܵܢܵܐ ܢܲܦܫܗܘܿܢ ܫ̣ܕܼܵܘ . ܐ̄ܚܪ̈ܵܢܹܐ ܕܹܝܢ ܐܲܝܠܹܝܢ ܕܚܝܼܨܝܼܢ  pb. 278  ܗ̄ܘ̣ܵܘ ܘܢܲܗܝܼܪܝܼܢ ܡ̣ܢ ܛܲܝܒܿܘܼܬܼܵܐ : ܠܹܗ ܘܠܲܫܪܲܓܼܪ̈ܵܓܼܝܵܬܹܗ ܙܟܼܵܘ . ܘܲܠܗܲܢ̈ܝܼܵܐܬܹܗ ܕܦܲܓܼܪܵܐ ܕܵܫ̣ܘ : ܘܲܒܼܚܝܼܪܹ̈ܐ ܒܚܘܼܒܹܗ ܕܐܲܠܵܗܵܐ ܐܸܫܬܟܲܚܘ . ܘܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܘܐܵܦ ܛܸܠܵܢ̈ܝܵܬܼܵܐ ܕܕܲܗܒܼܵܐ ܘܲܕܼܨܒܼ̈ܘܵܬܼܵܐ ܝܲܩܝܼܪ̈ܵܬܼܵܐ : ܘܐܲܝܟܼ ܓܲܙܹ̈ܐ ܡܲܢ ܕܲܛܡܝܼܪܝܼܢ ܒܕܼܘܼܟ : ܩܕܼܵܡܲܝܗܘܿܢ ܡܗܲܓܸܿܓܼ . ܘܐܝܼܬܼ ܐܸܡܲܬܼܝ ܕܐܵܦ ܠܗܹܝܢ ܠܗܵܠܹܝܢ : ܒܲܫܪܵܪܵܐ ܡܚܵܘܸܐ ܠܗܘܿܢ . ܐܲܝܟܼ ܕܲܒܼܚܲܕܼ ܡ̣ܢ ܗܵܠܹܝܢ ܫܘܼ̈ܚܠܵܦܹܐ : ܡܸܫܟܲܚ ܕܲܠܡܵܐ ܠܐ̄ܢܵܫ ܡܸܢܗܘܿܢ ܢܥܵܘܸܟܼ ܘܲܢܦܝܼܫ ܡ̣ܢ ܤܲܗܛܹܗ : ܟܲܕܼ ܡܸܬܼܥܲܪܩܲܠ ܒܝܲܕܼ ܡ̣ܢ ܗܵܠܹܝܢ ܦܲܚܹ̈ܐ ܕܲܡܨܝܼ̈ܕܼܵܬܼܵܐ . ܠܵܐ ܬܲܥܠܲܢܝ : ܡܵܪܝܵܐ : ܠܗܵܠܹܝܢ ܒܘܼܚܪ̈ܵܢܹܐ . ܕܐܵܦ ܚܲܝ̈ܠܬܼܵܢܹܐ ܘܲܒܼܚܝܼܪܹ̈ܐ : ܠܡܲܚܤܸܢ ܢܵܦ̇ܩܝܼܢ ܒܗܵܢܵܐ ܬܲܪܥܵܐ ܟܲܕܼ ܙܲܟܵܝܑܝܼܢ ܀ ܘܗܵܠܹܝܢ ܟܠܗܹܝܢ ܡܸܫܢܒܸܩ ܡܢܲܤܝܵܢܵܐ ܠܡܲܩܪܵܒܼܘܼ ܒܢܸܤ̈ܝܘܿܢܹܐ ܠܘܵܬܼ ܩܲܕܝܼ̈ܫܹܐ : ܐܲܝܟܼ ܕܢܸܬܼܒܿܚܲܪ ܒܗܹܝܢ ܚܘܼܒܹܗ ܕܐܲܠܵܗܵܐ ܕܲܒܼܗܘܿܢ . ܕܐܸܢ ܡܸܛܠ ܡܲܒܼܥܕܼܘܼܬܼܵܐ ܘܪܲܚܝܼܩܘܼܬܼܵܐ : ܘܠܵܐ ܫܟܼܝܼܚܘܼܬܼܵܐ ܕܨܸܒܼ̈ܘܵܬܼܵܐ ܐܝܼܬܲܝܗܘܿܢ ܪ̈ܵܚܡܹܐ ܠܐܲܠܵܗܵܐ ܘܲܡܩܵܘܹܝܢ ܒܚܘܼܒܹܗ : ܐܵܘ ܒܲܫܪܵܪܵܐ ܠܹܗ ܠܐܲܠܵܗܵܐ ܡܲܚܒܼܝܼܢ : ܘܐܵܦ ܟܲܕܼ ܢܸܗܘ̈ܝܵܢ ܘܲܫܟܼܝܼ̈ܚܵܢ ܗܵܠܹܝܢ : ܥܵܒܼܕܝܼܢ ܐܵܓܼܘܿܢܵܐ ܘܫܵܝ̇ܛܝܼܢ ܠܗܹܝܢ ܡܸܛܠܵܬܹܗ : ܘܠܵܐ ܡܸܙܕܟܹܝܢ ܘܲܡܚܲܠܦܝܼܢ ܪܸܚܡܬܹܗ ܒܓܼܘܼܪ̈ܵܓܲܝܗܹܝܢ . ܠܵܘ ܕܠܹܗ ܠܐܲܠܵܗܵܐ ܢܸܬܼܝܲܕܼܥܘܼܢ ܒܝܲܕܼ ܗܵܠܹܝܢ : ܐܸܠܵܐ ܠܐܵܟܹ̇ܠܩܲܪܨܵܐ ܕܲܪܓܼܝܼܓܼ ܤܲܓܝܼ : ܕܐܸܠܘܼ ܡܨܸܐ ܗ̄ܘ̣ܵܐ ܟܲܝ ܠܡܹܐܠܲܦ ܗܵܠܹܝܢ . ܐܲܝܟܼ ܕܐܵܦ ܥܲܠ ܐܝܼܘܿܒܼ ܐܸܡ݂ܲܪ : ܐܵܦ ܒܥ̣ܵܐ ܥܠܵܘܗܝ ܡ̣ܢ ܐܲܠܵܗܵܐ : ܤܪܝܼܩܵܐܝܼܬܼ ܠܲܡ ܚܵܚܹ̇ܠ ܐܝܼܘܿܒܼ ܠܐܲܠܵܗܵܐ ؟ ܗܵܝܕܹܝܢ ܩܲܠܝܼܠ ܡܲܗܡܝܵܢܘܼܬܼܵܐ ܗܵܘ̇ܝܵܐ : ܘܩܵܪܹܒܼ ܡܢܲܤܝܵܢܵܐ ܡܫܲܠܛܵܐܝܼܬܼ : ܒܲܡܫܘܼܚܬܼܵܐ ܕܲܟܼܡܵܝܘܼܬܼܵܐ ܕܨܹܐܕܲܝܗܘܿܢ . ܗܵܝܕܹܝܢ  pb. 279  ܒܵܠܹ̇ܩ ܥܵܘ̇ܠܵܐ : ܐܲܝܟܼ ܪܸܓܬܹܗ ܕܲܒܼܗܵܠܹܝܢ . ܘܡ̣ܢ ܗܵܠܹܝܢ ܡܸܬܼܒܿܩܹܝܢ ܕܫܲܪܝܼܪܝܼܢ ܒܚܘܼܒܹܗ : ܕܲܒܼܟܼܠܗܹܝܢ ܒܵܤܹ̇ܝܢ : ܘܐܲܝܟܼ ܠܵܐ ܡܸܕܸܡ ܡܸܬܼܚܲܫ̈ܒܵܢ ܒܥܲܝܢܲܝ̈ܗܘܿܢ ܒܦܸܚܡܵܐ ܕܚܘܼܒܹܗ ܕܐܲܠܵܗܵܐ ܟܲܕܼ ܡܲܟܿܝܼܟܼܝܼܢ : ܘܠܹܗ ܠܲܡܚܲܠܵܢܵܐ ܕܟܼܠ ܘܥܸܠܬܼܵܐ ܕܙܵܟܼܘܼܬܼܗܘܿܢ ܝܵܗ̇ܒܿܝܼܢ ܙܵܟܼܘܼܬܼܵܐ : ܘܒܼܐܝܼܕܼܵܘ̈ܗܝ ܡܲܓܼܥܠܝܼܢ ܠܐܵܓܼܘܿܢܵܐ . ܕܐܲܢ̄ܬܿ ܗ̄ܘ̣ ܚܲܝܠܵܬܼܵܢܵܐ : ܘܕܝܼܠܵܟܼ ܗ̄ܘ̣ ܐܵܓܼܘܿܢܵܐ . ܐܸܬܼܟܲܬܲܫ : ܘܲܙܟܼܝܼ ܒܹܗ ܡܵܪܝܵܐ ܚܠܵܦܲܝܢ . ܗܵܝܕܹܝܢ ܡܸܬܼܒܲܚܪܝܼܢ : ܐܲܝܟܼ ܕܲܗܒܼܵܐ ܒܟܼܘܼܪܵܐ ܒܝܲܕܼ ܗܵܠܹܝܢ . ܐܲܝܠܹܝܢ ܕܹܝܢ ܕܙܹܐܦܵܐ ܐܸܢܘܿܢ : ܡܸܬܼܝܲܕܼܥܝܼܢ ܬܲܡܵܢ ܒܗܵܠܹܝܢ ܒܘܼܚܪܵܢܹܐ . ܘܡܸܫܬܿܕܹܝܢ ܠܒܲܪ : ܐܲܝܟܼ ܤܘܼܠܐܵܢܵܐ . ܟܲܕܼ ܝܵܗ̇ܒܿܝܼܢ ܐܝܼܕܼܵܐ ܠܲܒܼܥܸܠܕܲܪܗܘܿܢ : ܘܢܵܦܩ̇ܝܼܢ ܚܲܝܵܒܹ̈ܐ ܡ̣ܢ ܐܵܓܼܘܿܢܵܐ : ܡܸܛܠ ܪܲܦܝܘܼܬܼܵܐ ܕܪܸܥܝܵܢܗܘܿܢ : ܐܵܘ ܟܹܝܬܼ ܡܸܛܠ ܪܵܡܘܼܬܼܗܘܿܢ : ܕܠܵܐ ܐܸܫܬܿܘܝܘܼ ܠܚܲܝܠܵܐ ܗܵܘ̇ ܚܲܤܝܼܢܵܐ ܕܥܲܡ ܩܲܕܝܼ̈ܫܹܐ ܐܲܡܝܼܢ ܠܥܘܼܕܼܪܵܢܗܘܿܢ . ܠܵܐ ܓܹܝܪ ܚܵܐܹ̇ܒܼ ܚܲܝܠܹܗ ܕܲܡܥܲܕܪܵܢܲܢ : ܬܲܩܝܼܦ ܒܟܼܠ ܘܲܡܨܸܐ ܚܹܝܠ ܟܠ ܘܙܲܟܵܝ ܒܟܼܠܙܒܲܢ : ܒܦܲܓܼܪܵܐ ܕܡܵܝܵܘ̈ܬܹܗ : ܐܸܡܲܬܼܝ ܕܥܲܡܗܘܿܢ ܢܵܚܹ̇ܬܼ ܠܕܲܪܵܐ . ܐܸܠܵܐ ܓܲܠܝܵܐ ܗ̣̄ܝ ܕܐܲܝܠܹܝܢ ܕܡܸܙܕܟܹܝܢ : ܒܸܠܥܵܕܼܵܘܗܝ ܡܸܙܕܟܹܝܢ . ܗܵܠܹܝܢ ܐܸܢܘܿܢ ܕܥܲܪܛܸܠܵܝܑܝܼܢ ܡܸܢܹܗ ܒܨܸܒܼܝܵܢܗܘܿܢ ܡܸܛܠ ܛܵܠܘܿܡܘܼܬܼܗܘܿܢ : ܕܵܠܐ ܫܵܘܹ̇ܝܢ ܠܗܵܘ̇ ܚܲܝܠܵܐ ܕܐܝܼܬܼܵܘܗܝ ܡܤܲܝܥܵܢܵܐ ܕܙܲܟܵܝܹ̈ܐ . ܐܵܦ ܡܲܪܓܿܫܝܼܢ ܘܲܒܼܙܲܒܼ̈ܢܹܐ ܕܕܲܪܵܐ ܗܸܢܘܿܢ ܗܵܠܹܝܢ : ܕܲܤܦܝܼܩܝܼܢ ܐܸܢܘܿܢ ܡ̣ܢ ܚܲܝܠܵܐ ܕܲܥܝܵܕܼܵܐ : ܗܵܘ̇ ܕܲܒܼܟܼܸܠܗܘܿܢ ܕܲܪܹ̈ܐ ܚܲܤܝܼ̈ܢܹܐ ܘܥܲܤ̈ܩܹܐ ܒܢܲܦܫܗܘܿܢ ܚܵܙܹ̇ܝܢ ܗ̄ܘ̣ܵܘ . ܕܐܲܝܟܼ ܐܲܝܟܲܢܵܐ ܡܲܪܓܫܝܼܢ ؟ ܚܵܙܹ̇ܝܢ ܓܹܝܪ ܒܢܲܦܫܗܘܿܢ : ܕܗܲܢܝܼ ܠܗܘܿܢ ܚܘܼܝܵܒܼܗܘܿܢ : ܘܥܲܤܩܝܼܢ ܥܠܲܝܗܘܿܢ ܥܘܼܤܵܩܵܘ̈ܗܝ ܕܐܵܓܼܘܿܢܵܐ  pb. 280  ܠܲܡܤܲܝܒܵܪܘܼ : ܐܲܝܠܹܝܢ ܕܲܒܼܗܘܿܢ ܒܟܼܠ ܙܲܒܼ̈ܢܝܼܢ ܡܸܫܬܲܟܼܚܵܐ ܗ̄ܘ̣ܵܬܼ ܠܗܘܿܢ ܙܵܟܼܘܼܬܼܗܘܿܢ ܕܲܟܼܝܵܐܝܼܬܼ . ܘܡܸܬܿܬܿܙܝܼܥܵܢܘܼܬܼܵܐ ܗܵܝ̇ ܕܲܛܢܵܢܵܐ : ܕܲܡܙܝܼܥ ܟܝܵܢܵܐ ܒܚܹܐܦܵܐ ܒܪܲܐܝܟܼ ܗܵܠܹܝܢ ܙܲܒܼ̈ܢܹܐ : ܕܡܸܬܼܥܲܙܲܙ ܗ̄ܘ̣ܵܐ ܒܚܸܡܬܼܵܐ ܢܘܼܪܵܢܵܐܝܼܬܼ : ܠܵܐ ܡܸܫܟܿܚܝܼܢ ܠܵܗ̇ ܒܢܲܦܫܗܘܿܢ . ܐܲܝܠܹܝܢ ܕܹܝܢ ܕܡ̣ܢ ܫܲܬܼܐܸܤܬܼܗܘܿܢ ܪܦܹܝܢ : ܠܵܘ ܒܲܠܚܘܿܕܼ ܡ̣ܢ ܗܵܠܹܝܢ ܐܵܓܼܘܿܢܹ̈ܐ ܘܕܲܐܝܟܼ ܗܵܠܹܝܢ : ܐܸܠܵܐ ܘܐܵܦ ܡ̣ܢ ܩܵܠ ܛܲܪ̈ܦܹܐ ܕܐܝܼ̈ܠܵܢܹܐ ܡܸܬܼܪܲܗܒܼܝܼܢ . ܘܒܼܐܘܼܠܨܵܢܵܐ ܩܲܠܝܼܠ ܕܡ̣ܢ ܟܲܦܢܵܐ ܘܟܼܘܼܪܗܵܢܵܐ ܙܥܘܿܪܵܐ ܚܵܝܒ̇ܝܼܢ ܘܟܼܵܦ̇ܪܝܼܢ : ܘܲܠܒܸܤܬܲܪܗܘܿܢ ܥܵܛ̇ܦܝܼܢ . ܫܲܪܝܼܪܹ̈ܐ ܕܹܝܢ ܘܲܒܼܚܪܹ̈ܐ : ܐܵܦܠܵܐ ܡ̣ܢ ܥܸܤ̈ܒܹܿܐ ܘܝܘܼܪܵܩܵܐ ܤܵܒܼ̇ܥܝܼܢ . ܐܸܠܵܐ ܘܐܵܦ ܟܲܕܼܸ ܥܸܩܵܪܹ̈ܐ ܘܓܸܠܹ̈ܐ ܝܲܒܿܝܼ̈ܫܹܐ ܡܸܤܬܲܝܒܿܪܝܼܢ : ܐܵܦܠܵܐ ܗܵܟܲܢܵܐ ܡܸܬܿܛܦܝܼܤܝܼܢ ܕܡ̣ܢ ܩܕܼܵܡ ܥܸܕܵܢܵܐ : ܢܸܫܪܘܿܢ ܦܘܼܡܗܘܿܢ ܠܲܛܥܘܼܡܵܐ . ܐܸܠܵܐ ܘܟܲܕܼ ܥܲܠ ܐܲܪܥܵܐ ܪܡܹܝܢ : ܘܦܲܓܼܪܵܐ ܐܸܫܬܲܦܲܠ : ܘܥܲܝ̈ܢܹܐ ܚܫܸܟܼ ܡ̣ܢ ܥܘܼܙܹܗ ܕܤܘܼܦܵܩܵܐ ܕܦܲܓܼܪܵܐ : ܘܢܲܦܫܵܐ ܩܲܪܝܼܒܼܵܐ ܠܦܘܼܡܵܐ ܡ̣ܢ ܐܘܼܠܨܵܢܵܐ : ܐܵܦܠܵܐ ܗܵܟܲܢܵܐ ܝܵܗ̇ܒܿܝܼܢ ܐܝܼܕܼܵܐ ܠܡܸܙܕܲܟܼܝܵܢܘܼܬܼܵܐ : ܠܡܸܦܲܠ ܡ̣ܢ ܨܸܒܼܝܵܢܗܘܿܢ ܚܠܝܼܡܵܐ . ܗܲܢܝܼ ܠܗܘܿܢ ܓܹܝܪ ܠܡܸܬܼܐܠܵܨܘܼ ܡܸܛܠ ܚܘܼܒܵܐ : ܒܥܲܡ̈ܠܹܐ ܕܲܚܠܵܦ ܡܝܲܬܿܪܘܼܬܼܵܐ : ܝܲܬܝܼܪ ܡ̣ܢ ܚܲܝܹ̈ܐ ܗܵܠܹܝܢ ܕܙܲܒܼܢܵܐ ܘܟܼܠ ܢܝܵܚ̈ܝܼܢ ܕܲܒܼܗܘܿܢ . ܘܟܲܕܼ ܐܘܼ̈ܠܨܵܢܹܐ ܡܸܤܬܲܩܒܿܠܝܼܢ ܠܗܘܿܢ : ܚܵܕܹܝܢ . ܕܝܵܕܼܥ̇ܝܼܢ : ܕܗܸܢܘܿܢ ܗ̄ܘ̣ ܓܵܡ̇ܪܝܼܢ ܠܗܘܿܢ . ܘܠܵܘ ܒܲܠܚܘܿܕܼ ܡܸܛܠ ܛܘܼܪ̈ܵܦܹܐ ܕܦܲܓܼܪܵܐ ܕܗܵܘܹ̇ܝܢ ܨܹܐܕܲܝܗܘܿܢ ܠܵܐ ܡܸܬܼܦܲܠܓܼܝܼܢ ܥܲܠ ܚܘܼܒܹܗ ܕܲܡܫܝܼܚܵܐ : ܐܸܠܵܐ ܐܵܦ ܥܕܲܡܵܐ ܠܛܘܼܠܵܩܵܐ  pb. 281  ܕܡ̣ܢ ܚܲܝܹ̈ܐ ܗܲܢܝܼ ܠܗܘܿܢ ܠܲܡܩܲܒܵܠܘܼ ܡܸܛܠܵܬܹܗ : ܘܠܵܐ ܡܸܬܼܦܲܪܫܝܼܢ .